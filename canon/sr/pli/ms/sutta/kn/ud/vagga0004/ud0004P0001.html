<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=sr> Search </a></ul></nav><nav aria-label=breadcrumb class=container><ul><li><a href=/canon/sr/pli.html> Pali </a><li><a href=/canon/sr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/sr/pli/ms/sutta.html> Suttapiṭaka </a><li><a href=/canon/sr/pli/ms/sutta/kn.html> Khuddakanikāya </a><li><a href=/canon/sr/pli/ms/sutta/kn/ud.html> Udāna </a><li><a href=/canon/sr/pli/ms/sutta/kn/ud/vagga0004.html> Meghiyavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0004/ud0004P0001.html>Deutsch</a> , <a href=/canon/en/pli/ms/sutta/kn/ud/vagga0004/ud0004P0001.html>English</a><p>From: <span class=brankokovacevic> Branislav Kovačević </span><div class=flex-between><a href=/canon/sr/pli/ms/sutta/kn/ud/vagga0004.html>Previous</a><a href=/canon/sr/pli/ms/sutta/kn/ud/vagga0004/ud0004P0002.html>Next</a></div><p id=ud4.1:0.1><span class=root>Udāna 4.1 </span><br> <span class=brankokovacevic>Nadahnuća 4.1 </span><br><p id=ud4.1:0.2><span class="root big-bold">Meghiyasutta </span><br> <span class=brankokovacevic>Meghiya </span><br><p id=ud4.1:1.1><span class=root>Evaṁ me sutaṁ—</span><br> <span class=brankokovacevic>Ovako sam čuo. </span><br><p id=ud4.1:1.2><span class=root>ekaṁ samayaṁ bhagavā cālikāyaṁ viharati cālike pabbate. </span><br> <span class=brankokovacevic>Jednom je Blaženi boravio kraj sela Ćālika, na Ćalika planini. </span><br><p id=ud4.1:1.3><span class=root>Tena kho pana samayena āyasmā meghiyo bhagavato upaṭṭhāko hoti. </span><br> <span class=brankokovacevic>U to vreme lični pratilac Blaženog bio je Meghiya. </span><br><p id=ud4.1:1.4><span class=root>Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho āyasmā meghiyo bhagavantaṁ etadavoca: </span><br> <span class=brankokovacevic>Onda poštovani Meghiya dođe do Blaženog, pokloni mu se i stade sa strane. Dok je tako stajao, poštovani Meghiya ovako reče Blaženome: </span><br><p id=ud4.1:1.5><span class=root>“icchāmahaṁ, bhante, jantugāmaṁ piṇḍāya pavisitun”ti. </span><br> <span class=brankokovacevic>„Poštovani gospodine, želim da idem u selo Đantu u prošenje hrane.” </span><br><p id=ud4.1:1.6><span class=root>“Yassadāni tvaṁ, meghiya, kālaṁ maññasī”ti. </span><br> <span class=brankokovacevic>„Učini, Meghiya, onako kako misliš da treba.” </span><br><p id=ud4.1:2.1><span class=root>Atha kho āyasmā meghiyo pubbaṇhasamayaṁ nivāsetvā pattacīvaramādāya jantugāmaṁ piṇḍāya pāvisi. </span><br> <span class=brankokovacevic>Tako se ujutro poštovani Meghiya obuče, uze svoju prosjačku zdelu i gornji ogrtač, pa krenu put sela Đantu da prosi hranu. </span><br><p id=ud4.1:2.2><span class=root>Jantugāme piṇḍāya caritvā pacchābhattaṁ piṇḍapātapaṭikkanto yena kimikāḷāya nadiyā tīraṁ tenupasaṅkami. </span><br> <span class=brankokovacevic>Kad je prošao selo i vratio se iz prošenja hrane, posle obroka, otide on do obale reke Kimikāle. </span><br><p id=ud4.1:2.3><span class=root>Addasā kho āyasmā meghiyo kimikāḷāya nadiyā tīre jaṅghāvihāraṁ anucaṅkamamāno anuvicaramāno ambavanaṁ pāsādikaṁ manuññaṁ ramaṇīyaṁ. </span><br> <span class=brankokovacevic>Dok je hodao i lutao unaokolo da protegne noge, ugleda poštovani Meghiya kraj obale divan, prijatan, zanosan mangov gaj. </span><br><p id=ud4.1:2.4><span class=root>Disvānassa etadahosi: </span><br> <span class=brankokovacevic>Videvši ga, pomisli: </span><br><p id=ud4.1:2.5><span class=root>“pāsādikaṁ vatidaṁ ambavanaṁ manuññaṁ ramaṇīyaṁ. Alaṁ vatidaṁ kulaputtassa padhānatthikassa padhānāya. </span><br> <span class=brankokovacevic>„Oh, zaista je divan ovaj mangov gaj, tako prijatan, zanosan. Izgleda mi dovoljan za čoveka koji je u naponu mladenačke snage odlučio da se posveti duhovnom naporu. </span><br><p id=ud4.1:2.6><span class=root>Sace maṁ bhagavā anujāneyya, āgaccheyyāhaṁ imaṁ ambavanaṁ padhānāyā”ti. </span><br> <span class=brankokovacevic>Ako se Blaženi saglasi, došao bih u ovaj mangov gaj radi duhovnog napora.” </span><br><p id=ud4.1:3.1><span class=root>Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=brankokovacevic>Onda poštovani Meghiya dođe do Blaženog, pokloni mu se i sede sa strane. </span><br><p id=ud4.1:3.2><span class=root>Ekamantaṁ nisinno kho āyasmā meghiyo bhagavantaṁ etadavoca: </span><br> <span class=brankokovacevic>Dok je tako sedeo, poštovani Meghiya ovako reče Blaženome: </span><br><p id=ud4.1:4.1><span class=root>“Idhāhaṁ, bhante, pubbaṇhasamayaṁ nivāsetvā pattacīvaramādāya jantugāmaṁ piṇḍāya pāvisiṁ. </span><br> <span class=brankokovacevic>„Poštovani gospodine, jutros sam se obukao, uzeo svoju prosjačku zdelu i gornji ogrtač, pa krenuo put sela Đantu da prosim hranu. </span><br><p id=ud4.1:4.2><span class=root>Jantugāme piṇḍāya caritvā pacchābhattaṁ piṇḍapātapaṭikkanto yena kimikāḷāya nadiyā tīraṁ tenupasaṅkamiṁ. </span><br> <span class=brankokovacevic>Kad sam prošao selo i vratio se iz prošenja hrane, posle obroka, otidoh do obale reke Kimikāḷe. </span><br><p id=ud4.1:4.3><span class=root>Addasaṁ kho ahaṁ, bhante, kimikāḷāya nadiyā tīre jaṅghāvihāraṁ anucaṅkamamāno anuvicaramāno ambavanaṁ pāsādikaṁ manuññaṁ ramaṇīyaṁ. </span><br> <span class=brankokovacevic>Dok sam hodao i lutao unaokolo da protegnem noge, ugledah kraj obale divan, prijatan, zanosan mangov gaj. </span><br><p id=ud4.1:4.4><span class=root>Disvāna me etadahosi: </span><br> <span class=brankokovacevic>Videvši ga, pomislih: </span><br><p id=ud4.1:4.5><span class=root>‘pāsādikaṁ vatidaṁ ambavanaṁ manuññaṁ ramaṇīyaṁ. </span><br> <span class=brankokovacevic>’Oh, zaista je divan ovaj mangov gaj, tako prijatan, zanosan. </span><br><p id=ud4.1:4.6><span class=root>Alaṁ vatidaṁ kulaputtassa padhānatthikassa padhānāya. </span><br> <span class=brankokovacevic>Izgleda mi dovoljan za čoveka koji je u naponu mladenačke snage odlučio da se posveti duhovnom naporu. </span><br><p id=ud4.1:4.7><span class=root>Sace maṁ bhagavā anujāneyya, āgaccheyyāhaṁ imaṁ ambavanaṁ padhānāyā’ti. </span><br> <span class=brankokovacevic>Ako se Blaženi saglasi, došao bih u ovaj mangov gaj radi duhovnog napora.’ </span><br><p id=ud4.1:4.8><span class=root>Sace maṁ, bhante, bhagavā anujānāti, gaccheyyāhaṁ taṁ ambavanaṁ padhānāyā”ti. </span><br> <span class=brankokovacevic>Da li ste, poštovani gospodine, saglasni da odem u taj mangov gaj radi duhovnog napora?” </span><br><p id=ud4.1:5.1><span class=root>Evaṁ vutte, bhagavā āyasmantaṁ meghiyaṁ etadavoca: </span><br> <span class=brankokovacevic>Saslušavši ga, Blaženi ovako reče poštovanom Meghiyi: </span><br><p id=ud4.1:5.2><span class=root>“āgamehi tāva, meghiya, ekakamhi tāva, yāva aññopi koci bhikkhu āgacchatī”ti. </span><br> <span class=brankokovacevic>„Megiya, ostani ovde dok sam sâm, sve dok ne dođe neki drugi monah.” </span><br><p id=ud4.1:6.1><span class=root>Dutiyampi kho āyasmā meghiyo bhagavantaṁ etadavoca: </span><br> <span class=brankokovacevic>Po drugi put… </span><br><p id=ud4.1:6.2><span class=root>“bhagavato, bhante, natthi kiñci uttari karaṇīyaṁ, natthi katassa vā paticayo. </span><br><p id=ud4.1:6.3><span class=root>Mayhaṁ kho pana, bhante, atthi uttari karaṇīyaṁ, atthi katassa paticayo. </span><br><p id=ud4.1:6.4><span class=root>Sace maṁ bhagavā anujānāti, gaccheyyāhaṁ taṁ ambavanaṁ padhānāyā”ti. </span><br><p id=ud4.1:6.5><span class=root>Dutiyampi kho bhagavā āyasmantaṁ meghiyaṁ etadavoca: </span><br><p id=ud4.1:6.6><span class=root>“āgamehi tāva, meghiya, ekakamhi tāva, yāva aññopi koci bhikkhu āgacchatī”ti. </span><br><p id=ud4.1:7.1><span class=root>Tatiyampi kho āyasmā meghiyo bhagavantaṁ etadavoca: </span><br> <span class=brankokovacevic>Po treći put poštovani Meghiya ovako reče Blaženome: </span><br><p id=ud4.1:7.2><span class=root>“bhagavato, bhante, natthi kiñci uttari karaṇīyaṁ, natthi katassa vā paticayo. </span><br> <span class=brankokovacevic>„Poštovani gospodine, nema ničeg što bi za Blaženog još trebalo učiniti, ničega dodati tome što je već učinjeno. </span><br><p id=ud4.1:7.3><span class=root>Mayhaṁ kho pana, bhante, atthi uttari karaṇīyaṁ, atthi katassa paticayo. </span><br> <span class=brankokovacevic>Ali za mene, poštovani gospodine, ima još onoga što treba učiniti, onoga što treba dodati tome što je već učinjeno. </span><br><p id=ud4.1:7.4><span class=root>Sace maṁ bhagavā anujānāti, gaccheyyāhaṁ taṁ ambavanaṁ padhānāyā”ti. </span><br> <span class=brankokovacevic>Ako se Blaženi saglasi, mogao bih otići do mangovog gaja radi duhovnog napora.” </span><br><p id=ud4.1:7.5><span class=root>“Padhānanti kho, meghiya, vadamānaṁ kinti vadeyyāma? </span><br> <span class=brankokovacevic>„Pošto govoriš o duhovnom naporu, Meghiya, šta bih mogao na to reći? </span><br><p id=ud4.1:7.6><span class=root>Yassadāni tvaṁ, meghiya, kālaṁ maññasī”ti. </span><br> <span class=brankokovacevic>Učini onako kako misliš da treba.” </span><br><p id=ud4.1:8.1><span class=root>Atha kho āyasmā meghiyo uṭṭhāyāsanā bhagavantaṁ abhivādetvā padakkhiṇaṁ katvā yena taṁ ambavanaṁ tenupasaṅkami; upasaṅkamitvā taṁ ambavanaṁ ajjhogāhetvā aññatarasmiṁ rukkhamūle divāvihāraṁ nisīdi. </span><br> <span class=brankokovacevic>Na to poštovani Meghiya ustade sa svog mesta, pokloni se, pa pazeći da mu Blaženi ostane sa desne strane, otide do onog mangovog gaja. Kad je zašao u njega, sede u podnožje nekog drveta da tu provede ostatak dana. </span><br><p id=ud4.1:8.2><span class=root>Atha kho āyasmato meghiyassa tasmiṁ ambavane viharantassa yebhuyyena tayo pāpakā akusalā vitakkā samudācaranti, seyyathidaṁ—</span><br> <span class=brankokovacevic>I dok je tu boravio, poštovanog Meghiyu su zaokupljale uglavnom tri loše, štetne vrste misli: </span><br><p id=ud4.1:8.3><span class=root>kāmavitakko, byāpādavitakko, vihiṁsāvitakko. </span><br> <span class=brankokovacevic>misao o čulnim zadovoljstvima, misao o mržnji i misao o povređivanju. </span><br><p id=ud4.1:9.1><span class=root>Atha kho āyasmato meghiyassa etadahosi: </span><br> <span class=brankokovacevic>Onda poštovani Meghiya ovako pomisli: </span><br><p id=ud4.1:9.2><span class=root>“acchariyaṁ vata bho, abbhutaṁ vata bho. </span><br> <span class=brankokovacevic>„Zadivljujuće je to, čudesno je to! </span><br><p id=ud4.1:9.3><span class=root>Saddhāya ca vatamhā agārasmā anagāriyaṁ pabbajitā. </span><br> <span class=brankokovacevic>Napustio sam dom i otišao u beskućnike ispunjen poverenjem. </span><br><p id=ud4.1:9.4><span class=root>Atha ca panimehi tīhi pāpakehi akusalehi vitakkehi anvāsattā, seyyathidaṁ—</span><br> <span class=brankokovacevic>Pa ipak me zaokupljaju uglavnom tri loše, štetne vrste misli: </span><br><p id=ud4.1:9.5><span class=root>kāmavitakkena, byāpādavitakkena, vihiṁsāvitakkena”. </span><br> <span class=brankokovacevic>misao o čulnim zadovoljstvima, misao o mržnji i misao o povređivanju.” </span><br><p id=ud4.1:10.1><span class=root>Atha kho āyasmā meghiyo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā meghiyo bhagavantaṁ etadavoca: </span><br> <span class=brankokovacevic>Uveče poštovani Meghiya izađe iz osame i otide do Blaženog. Kad je stigao, pokloni mu se i sede sa strane. Dok je tako sedeo, ovako reče Blaženome: </span><br><p id=ud4.1:10.2><span class=root>“idha mayhaṁ, bhante, tasmiṁ ambavane viharantassa yebhuyyena tayo pāpakā akusalā vitakkā samudācaranti, seyyathidaṁ—</span><br> <span class=brankokovacevic>„Poštovani gospodine, dok sam boravio u tom mangovom gaju, zaokupljale su me uglavnom tri loše, štetne vrste misli. </span><br><p id=ud4.1:10.3><span class=root>kāmavitakko, byāpādavitakko, vihiṁsāvitakko. </span><br><p id=ud4.1:10.4><span class=root>Tassa mayhaṁ, bhante, etadahosi: </span><br> <span class=brankokovacevic>Onda pomislih: </span><br><p id=ud4.1:10.5><span class=root>‘acchariyaṁ vata bho, abbhutaṁ vata bho. </span><br> <span class=brankokovacevic>„Zadivljujuće je to, čudesno je to! </span><br><p id=ud4.1:10.6><span class=root>Saddhāya ca vatamhā agārasmā anagāriyaṁ pabbajitā. </span><br> <span class=brankokovacevic>Napustio sam dom i otišao u beskućnike ispunjen poverenjem. </span><br><p id=ud4.1:10.7><span class=root>Atha ca panimehi tīhi pāpakehi akusalehi vitakkehi anvāsattā, seyyathidaṁ—</span><br> <span class=brankokovacevic>Pa ipak me zaokupljaju uglavnom tri loše, štetne vrste misli: </span><br><p id=ud4.1:10.8><span class=root>kāmavitakkena, byāpādavitakkena, vihiṁsāvitakkena’”. </span><br> <span class=brankokovacevic>misao o čulnim zadovoljstvima, misao o mržnji i misao o povređivanju’.” </span><br><p id=ud4.1:11.1><span class=root>“Aparipakkāya, meghiya, cetovimuttiyā pañca dhammā paripākāya saṁvattanti. </span><br> <span class=brankokovacevic>„Meghiya, za onoga čije oslobođenje uma nije još dozrelo postoji pet stvari koje vode ka dozrevanju. </span><br><p id=ud4.1:11.2><span class=root>Katame pañca? </span><br> <span class=brankokovacevic>Kojih pet? </span><br><p id=ud4.1:12.1><span class=root>Idha, meghiya, bhikkhu kalyāṇamitto hoti kalyāṇasahāyo kalyāṇasampavaṅko. </span><br> <span class=brankokovacevic>Tako, Meghiya, monah ima dobrog prijatelja, dobrog druga, dobrog saputnika. </span><br><p id=ud4.1:12.2><span class=root>Aparipakkāya, meghiya, cetovimuttiyā ayaṁ paṭhamo dhammo paripākāya saṁvattati. </span><br> <span class=brankokovacevic>Za onoga čije oslobođenje uma nije još dozrelo, Meghiya, to je prva stvar koja vodi ka dozrevanju. </span><br><p id=ud4.1:13.1><span class=root>Puna caparaṁ, meghiya, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. </span><br> <span class=brankokovacevic>Dalje, monah živi obuzdan granicama Pātimokkhe, savršenog ponašanja i delovanja. Videći opasnost i u najmanjoj pogrešci, vežba sebe držeći se pravila vežbanja. </span><br><p id=ud4.1:13.2><span class=root>Aparipakkāya, meghiya, cetovimuttiyā ayaṁ dutiyo dhammo paripākāya saṁvattati. </span><br> <span class=brankokovacevic>Za onoga čije oslobođenje uma nije još dozrelo, Meghiya, to je druga stvar koja vodi ka dozrevanju. </span><br><p id=ud4.1:14.1><span class=root>Puna caparaṁ, meghiya, bhikkhu yāyaṁ kathā abhisallekhikā cetovivaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṁvattati, seyyathidaṁ—appicchakathā, santuṭṭhikathā, pavivekakathā, asaṁsaggakathā, vīriyārambhakathā, sīlakathā, samādhikathā, paññākathā, vimuttikathā, vimuttiñāṇadassanakathā; evarūpāya kathāya nikāmalābhī hoti akicchalābhī akasiralābhī. </span><br> <span class=brankokovacevic>Dalje, monah vodi razgovor koji je zaista umeren, pogodan za otvaranje uma i vodi ka potpunom otrežnjenju, hlađenju strasti, prestanku, miru, dubokom znanju, potpunom buđenju i oslobađanju, kao što je razgovor o umerenosti u željama, o zadovoljenosti, o potpunoj osami, o neuplitanju, o buđenju energije, o vrlini, o koncentraciji, o mudrosti, o slobodi, o znanju i viđenju slobode. Takav razgovor on vodi kad god poželi, lako, bez napora. </span><br><p id=ud4.1:14.2><span class=root>Aparipākāya, meghiya, cetovimuttiyā ayaṁ tatiyo dhammo paripākāya saṁvattati. </span><br> <span class=brankokovacevic>Za onoga čije oslobođenje uma nije još dozrelo, Meghiya, to je treća stvar koja vodi ka dozrevanju. </span><br><p id=ud4.1:15.1><span class=root>Puna caparaṁ, meghiya, bhikkhu āraddhavīriyo viharati, akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br> <span class=brankokovacevic>Dalje, monah živi ispunjen energičnošću u napuštanju loših stvari i prihvatanju onih dobrih. Jak je i istrajan, nije lenj, kada se radi o razvijanju dobrih stvari. </span><br><p id=ud4.1:15.2><span class=root>Aparipakkāya, meghiya, cetovimuttiyā ayaṁ catuttho dhammo paripākāya saṁvattati. </span><br> <span class=brankokovacevic>Za onoga čije oslobođenje uma nije još dozrelo, Meghiya, to je četvrta stvar koja vodi ka dozrevanju. </span><br><p id=ud4.1:16.1><span class=root>Puna caparaṁ, meghiya, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><br> <span class=brankokovacevic>Dalje, monah je mudar, poseduje mudrost u pogledu nastanka i prestanka stvari, koja je plemenita, prodorna i vodi po potpunog prestanka patnje. </span><br><p id=ud4.1:16.2><span class=root>Aparipakkāya, meghiya, cetovimuttiyā ayaṁ pañcamo dhammo paripākāya saṁvattati. </span><br> <span class=brankokovacevic>Za onoga čije oslobođenje uma nije još dozrelo, Meghiya, to je peta stvar koja vodi ka dozrevanju. </span><br><p id=ud4.1:16.3><span class=root>Aparipakkāya, meghiya, cetovimuttiyā ime pañca dhammā paripākāya saṁvattanti. </span><br> <span class=brankokovacevic>Meghiya, za onoga čije oslobođenje uma nije još dozrelo postoji tih pet stvari koje vode ka dozrevanju. </span><br><p id=ud4.1:17.1><span class=root>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa yaṁ sīlavā bhavissati, pātimokkhasaṁvarasaṁvuto viharissati, ācāragocarasampanno, aṇumattesu vajjesu bhayadassāvī, samādāya sikkhissati sikkhāpadesu. </span><br> <span class=brankokovacevic>Meghiya, za monaha koji ima dobrog prijatelja, dobrog saveznika, dobrog druga, može se očekivati da će biti pun vrline, živeti obuzdan, omeđen pravilima, umeren u ponašanju i delovanju, i u najmanjim prekršajima videti opasnosti, da će prihvativši pravila, vežbati sebe u njihovompoštovanju. </span><br><p id=ud4.1:18.1><span class=root>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa yaṁ yāyaṁ kathā abhisallekhikā cetovivaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṁvattati, seyyathidaṁ—appicchakathā, santuṭṭhikathā, pavivekakathā, asaṁsaggakathā, vīriyārambhakathā, sīlakathā, samādhikathā, paññākathā, vimuttikathā, vimuttiñāṇadassanakathā; evarūpāya kathāya nikāmalābhī bhavissati akicchalābhī akasiralābhī. </span><br> <span class=brankokovacevic>Za monaha koji ima dobrog prijatelja, dobrog saveznika, dobrog druga, može se očekivati da će voditi razgovor koji je zaista umeren, pogodan za otvaranje uma i odvodi ka potpunom otrežnjenju, hlađenju strasti, prestanku, miru, dubokom znanju, potpunom buđenju i oslobađanju, kao što je razgovor o umerenosti u željama, o zadovoljenosti, o potpunoj osami, o neuplitanju, o buđenju energije, o vrlini, o koncentraciji, o mudrosti, o slobodi, o znanju i viđenju slobode. </span><br><p id=ud4.1:19.1><span class=root>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa yaṁ āraddhavīriyo viharissati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br> <span class=brankokovacevic>Za monaha koji ima dobrog prijatelja, dobrog saveznika, dobrog druga, može se očekivati da će u sebi probuditi energiju, radi uklanjanja štetnih osobina, sticanja dobrih osobina, odlučan, energičan, kao neko ko još nije odložio jaram u pogledu dobrih osobina. </span><br><p id=ud4.1:20.1><span class=root>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa yaṁ paññavā bhavissati, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><br> <span class=brankokovacevic>Za monaha koji ima dobrog prijatelja, dobrog saveznika, dobrog druga, može se očekivati da će biti mudar, posedovati mudrost koja vodi ka uviđanju nastanka i nestanka, posedovati plemenitu prodornost viđenja, što vodi do potpunog iskorenjivanja patnje. </span><br><p id=ud4.1:21.1><span class=root>Tena ca pana, meghiya, bhikkhunā imesu pañcasu dhammesu patiṭṭhāya cattāro dhammā uttari bhāvetabbā—</span><br> <span class=brankokovacevic>Meghiya, od monaha koji je učvršćen u tih pet stvari očekuje se da razvije još četiri: </span><br><p id=ud4.1:21.2><span class=root>asubhā bhāvetabbā rāgassa pahānāya, mettā bhāvetabbā byāpādassa pahānāya, ānāpānassati bhāvetabbā vitakkupacchedāya, aniccasaññā bhāvetabbā asmimānasamugghātāya. </span><br> <span class=brankokovacevic>treba da razvije meditaciju o odbojnom, kako bi napustio strast; treba da razvije meditaciju o prijateljskoj ljubavi, kako bi napustio zlovolju; treba da razvije meditaciju svesnosti na dah, kako bi zaustavio neobuzdane misli; treba da razvije opažanje prolaznosti, kako bi potpuno iskorenio obmanu ’ja sam’. </span><br><p id=ud4.1:21.3><span class=root>Aniccasaññino hi, meghiya, anattasaññā saṇṭhāti, </span><br> <span class=brankokovacevic>Meghiya, u onome ko jasno opaža prolaznost, i opažanje odsustva trajnog sopstva je učvršćeno. </span><br><p id=ud4.1:21.4><span class=root>anattasaññī asmimānasamugghātaṁ pāpuṇāti diṭṭheva dhamme nibbānan”ti. </span><br> <span class=brankokovacevic>A ko jasno opaža odsustvo trajnog sopstva, dostiže potpuno iskorenjivanje obmane ’ja sam’, takav još u ovom životu doseže oslobođenje od patnje.” </span><br><p id=ud4.1:22.1><span class=root>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><br> <span class=brankokovacevic>Onda Blaženi, razumevši značenje svega toga, izgovori ove nadahnute stihove: </span><br><p id=ud4.1:23.1><span class=root>“Khuddā vitakkā sukhumā vitakkā, </span><br> <span class=brankokovacevic>„Postoje niske misli i uzvišene misli, </span><br><p id=ud4.1:23.2><span class=root>Anugatā manaso uppilāvā; </span><br> <span class=brankokovacevic>sa njima uznemirenje uma raste. </span><br><p id=ud4.1:23.3><span class=root>Ete avidvā manaso vitakke, </span><br> <span class=brankokovacevic>Ne razumevajući takve misli, </span><br><p id=ud4.1:23.4><span class=root>Hurā huraṁ dhāvati bhantacitto. </span><br> <span class=brankokovacevic>nepostojan um skače sad tu, sad tamo. </span><br><p id=ud4.1:24.1><span class=root>Ete ca vidvā manaso vitakke, </span><br> <span class=brankokovacevic>Dobro razumevajući takve misli, </span><br><p id=ud4.1:24.2><span class=root>Ātāpiyo saṁvaratī satīmā; </span><br> <span class=brankokovacevic>Budni, koji je prilježan, sabran, obuzdan, </span><br><p id=ud4.1:24.3><span class=root>Anugate manaso uppilāve, </span><br> <span class=brankokovacevic>sve ih je u potpunosti napustio; </span><br><p id=ud4.1:24.4><span class=root>Asesamete pajahāsi buddho”ti. </span><br> <span class=brankokovacevic>uznemirenja se u umu više ne rađaju.” </span><br><p id=ud4.1:24.5><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>