<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-brankokovacevic:not(:checked)) .translation.brankokovacevic{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/sr.html> Search </a></ul></nav><nav aria-label=breadcrumb class=container><ul><li><a href=/canon/sr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/sr/pli/ms/sutta.html> Suttapiṭaka </a><li><a href=/canon/sr/pli/ms/sutta/kn.html> Khuddakanikāya </a><li><a href=/canon/sr/pli/ms/sutta/kn/ud.html> Udāna </a><li><a href=/canon/sr/pli/ms/sutta/kn/ud/vagga0005.html> Soṇavagga </a></ul></nav><main class=container><p>Other Translations: <a href=/canon/de/pli/ms/sutta/kn/ud/vagga0005/ud0005P0005.html>Deutsch</a> , <a href=/canon/en/pli/ms/sutta/kn/ud/vagga0005/ud0005P0005.html>English</a><p>From: <label class=translator-toggle><input checked class=toggle-input id=toggle-brankokovacevic type=checkbox> <span class="toggle-label brankokovacevic">Branislav Kovačević</span></label><div class=flex-between><a href=/canon/sr/pli/ms/sutta/kn/ud/vagga0005/ud0005P0004.html>Previous</a><a href=/canon/sr/pli/ms/sutta/kn/ud/vagga0005/ud0005P0006.html>Next</a></div><p><div class=verse-container id=ud5.5:0.1><span>Udāna 5.5 </span><span class="translation brankokovacevic">Nadahnuća 5.5 </span></div><p><div class=verse-container id=ud5.5:0.2><span class=big-bold>Uposathasutta </span><span class="translation brankokovacevic">Dan predanosti </span></div><p><div class=verse-container id=ud5.5:1.1><span>Evaṁ me sutaṁ—</span><span class="translation brankokovacevic">Ovako sam čuo. </span></div><p><div class=verse-container id=ud5.5:1.2><span>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><span class="translation brankokovacevic">Jednom je Blaženi boravio kraj Sāvatthīja, u Istočnom parku, u palati Migārine majke. </span></div><p><div class=verse-container id=ud5.5:1.3><span>Tena kho pana samayena bhagavā tadahuposathe bhikkhusaṅghaparivuto nisinno hoti. </span><span class="translation brankokovacevic">I na dan predanosti Blaženi je sedeo okružen monaškom zajednicom. </span></div><p><div class=verse-container id=ud5.5:2.1><span>Atha kho āyasmā ānando abhikkantāya rattiyā, nikkhante paṭhame yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation brankokovacevic">Kada je noć poodmakla, na izmaku prve trećine, poštovani Ānanda ustade sa svog mesta, prebaci gornji ogrtač preko jednog ramena, u znak poštovanja sklopi dlanove u pravcu Blaženog, pa reče: </span></div><p><div class=verse-container id=ud5.5:2.2><span>“abhikkantā, bhante, ratti; nikkhanto paṭhamo yāmo; ciranisinno bhikkhusaṅgho; </span><span class="translation brankokovacevic">„Poštovani, noć je već poodmakla, prva trećina je pri kraju i monaška zajednica već dugo sedi. </span></div><p><div class=verse-container id=ud5.5:2.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation brankokovacevic">Da li bi Blaženi odrecitovao pāṭimokkhu za monahe?” </span></div><p><div class=verse-container id=ud5.5:2.4><span>Evaṁ vutte, bhagavā tuṇhī ahosi. </span><span class="translation brankokovacevic">Kad ovo bi izrečeno, Blaženi ništa ne odgovori. </span></div><p><div class=verse-container id=ud5.5:3.1><span>Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation brankokovacevic">Po drugi put, kada je noć već poodmakla, na kraju druge trećine… </span></div><p><div class=verse-container id=ud5.5:3.2><span>“abhikkantā, bhante, ratti; nikkhanto majjhimo yāmo; ciranisinno bhikkhusaṅgho; </span><span class="translation brankokovacevic">„Poštovani, noć je već poodmakla, druga trećina je pri kraju i monaška zajednica već dugo sedi. </span></div><p><div class=verse-container id=ud5.5:3.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation brankokovacevic">Da li bi Blaženi odrecitovao pāṭimokkhu za monahe?” </span></div><p><div class=verse-container id=ud5.5:3.4><span>Dutiyampi kho bhagavā tuṇhī ahosi. </span><span class="translation brankokovacevic">I po drugi put Blaženi ostade nem. </span></div><p><div class=verse-container id=ud5.5:4.1><span>Tatiyampi kho āyasmā ānando abhikkantāya rattiyā, nikkhante pacchime yāme, uddhaste aruṇe, nandimukhiyā rattiyā uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation brankokovacevic">Po treći put, kada je noć već bila na izmaku, pri kraju poslednje trećine, dok se zora približavala, a noć bledela, poštovani Ānanda ustade sa svog mesta, prebaci gornji ogrtač preko jednog ramena, u znak poštovanja sklopi dlanove u pravcu Blaženog, pa reče: </span></div><p><div class=verse-container id=ud5.5:4.2><span>“abhikkantā, bhante, ratti; nikkhanto pacchimo yāmo; uddhasto aruṇo; nandimukhī ratti; ciranisinno bhikkhusaṅgho; </span><span class="translation brankokovacevic">„Poštovani, noć je već poodmakla, poslednja trećina je pri kraju i monaška zajednica već dugo sedi. </span></div><p><div class=verse-container id=ud5.5:4.3><span>uddisatu, bhante, bhagavā bhikkhūnaṁ pātimokkhan”ti. </span><span class="translation brankokovacevic">Da li bi Blaženi odrecitovao pāṭimokkhu za monahe?” </span></div><p><div class=verse-container id=ud5.5:4.4><span>“Aparisuddhā, ānanda, parisā”ti. </span><span class="translation brankokovacevic">„Ānanda, zajednica nije potpuno čista.” </span></div><p><div class=verse-container id=ud5.5:5.1><span>Atha kho āyasmato mahāmoggallānassa etadahosi: </span><span class="translation brankokovacevic">Na to poštovani Mahāmoggallāna pomisli: </span></div><p><div class=verse-container id=ud5.5:5.2><span>“kaṁ nu kho bhagavā puggalaṁ sandhāya evamāha: </span><span class="translation brankokovacevic">„Na koga je zapravo Blaženi mislio kada je ovo kazao?” </span></div><p><div class=verse-container id=ud5.5:5.3><span>‘aparisuddhā, ānanda, parisā’”ti? </span></div><p><div class=verse-container id=ud5.5:5.4><span>Atha kho āyasmā mahāmoggallāno sabbāvantaṁ bhikkhusaṅghaṁ cetasā ceto paricca manasākāsi. </span><span class="translation brankokovacevic">Onda poštovani Mahāmoggallāna svojim umom obuhvati umove čitave monaške zajednice. </span></div><p><div class=verse-container id=ud5.5:5.5><span>Addasā kho āyasmā mahāmoggallāno taṁ puggalaṁ dussīlaṁ pāpadhammaṁ asuciṁ saṅkassarasamācāraṁ paṭicchannakammantaṁ assamaṇaṁ samaṇapaṭiññaṁ abrahmacāriṁ brahmacāripaṭiññaṁ antopūtiṁ avassutaṁ kasambujātaṁ majjhe bhikkhusaṅghassa nisinnaṁ. </span><span class="translation brankokovacevic">I vide kako u sred monaške zajednice sedi taj čovek bez vrline, lošeg karaktera, nečist, iskvarenih postupaka, koji skriva svoja nedela, koji nije asketa, iako se takvim predstavlja, ne živi svetačkim životom, iako se takvim predstavlja, truo iznutra, pun žudnji, iskvaren. </span></div><p><div class=verse-container id=ud5.5:5.6><span>Disvāna uṭṭhāyāsanā yena so puggalo tenupasaṅkami; upasaṅkamitvā taṁ puggalaṁ etadavoca: </span><span class="translation brankokovacevic">I pošto ga je video, ustade sa svog mesta i priđe tom čoveku. Kad je prišao, ovako mu reče: </span></div><p><div class=verse-container id=ud5.5:5.7><span>“uṭṭhehi, āvuso, diṭṭhosi bhagavatā; </span><span class="translation brankokovacevic">„Ustani, prijatelju, Blaženi te je video. </span></div><p><div class=verse-container id=ud5.5:5.8><span>natthi te bhikkhūhi saddhiṁ saṁvāso”ti. </span><span class="translation brankokovacevic">Za tebe više nema zajedništva sa monasima.” </span></div><p><div class=verse-container id=ud5.5:5.9><span>Evaṁ vutte, so puggalo tuṇhī ahosi. </span><span class="translation brankokovacevic">Kada je to čuo, onaj čovek ništa ne odgovori. </span></div><p><div class=verse-container id=ud5.5:6.1><span>Dutiyampi kho āyasmā mahāmoggallāno taṁ puggalaṁ etadavoca: </span><span class="translation brankokovacevic">Po drugi put poštovani Mahāmoggallāna ovako reče: </span></div><p><div class=verse-container id=ud5.5:6.2><span>“uṭṭhehi, āvuso, diṭṭhosi bhagavatā; </span><span class="translation brankokovacevic">„Ustani, prijatelju, Blaženi te je video. </span></div><p><div class=verse-container id=ud5.5:6.3><span>natthi te bhikkhūhi saddhiṁ saṁvāso”ti. </span><span class="translation brankokovacevic">Za tebe više nema zajedništva sa monasima.” </span></div><p><div class=verse-container id=ud5.5:6.4><span>Dutiyampi kho …pe… </span><span class="translation brankokovacevic">Po drugi put… </span></div><p><div class=verse-container id=ud5.5:6.5><span>tatiyampi kho so puggalo tuṇhī ahosi. </span><span class="translation brankokovacevic">I po treći put onaj čovek ništa ne odgovori. </span></div><p><div class=verse-container id=ud5.5:7.1><span>Atha kho āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā nikkhāmetvā sūcighaṭikaṁ datvā yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation brankokovacevic">Onda ga poštovani Mahāmoggallāna uhvati ga za ruku, izvede napolje, pa zamandali vrata i priđe Blaženom. Kad je prišao, ovako mu reče: </span></div><p><div class=verse-container id=ud5.5:7.2><span>“nikkhāmito, bhante, so puggalo mayā. </span><span class="translation brankokovacevic">„Poštovani gospodine, izbacio sam tog čoveka. </span></div><p><div class=verse-container id=ud5.5:7.3><span>Parisuddhā parisā. </span><span class="translation brankokovacevic">Zajednica je sada potpuno čista. </span></div><p><div class=verse-container id=ud5.5:7.4><span>Uddisatu, bhante, bhagavā bhikkhūnaṁ pātimokkhan”ti. </span><span class="translation brankokovacevic">Da li bi Blaženi odrecitovao pāṭimokkhu za monahe?” </span></div><p><div class=verse-container id=ud5.5:7.5><span>“Acchariyaṁ, moggallāna, abbhutaṁ, moggallāna. </span><span class="translation brankokovacevic">„Zadivljujuće je, prijatelju Moggallāna, čudesno je, </span></div><p><div class=verse-container id=ud5.5:7.6><span>Yāva bāhāgahaṇāpi nāma so moghapuriso āgamessatī”ti. </span><span class="translation brankokovacevic">kako je taj ludi čovek čekao sve dok ga nisi za ruku zgrabio!” </span></div><p><div class=verse-container id=ud5.5:8.1><span>Atha kho bhagavā bhikkhū āmantesi: </span><span class="translation brankokovacevic">Dalje Blaženi reče monasima: </span></div><p><div class=verse-container id=ud5.5:8.2><span>“na dānāhaṁ, bhikkhave, ito paraṁ uposathaṁ karissāmi, pātimokkhaṁ uddisissāmi. </span><span class="translation brankokovacevic">„Od sada, monasi, ja neću predvoditi dan predanosti, niti ću recitovati pāṭimokkhu. </span></div><p><div class=verse-container id=ud5.5:8.3><span>Tumheva dāni, bhikkhave, ito paraṁ uposathaṁ kareyyātha, pātimokkhaṁ uddiseyyātha. </span><span class="translation brankokovacevic">Od sada ćete vi predvoditi dan predanosti i sami je recitovati. </span></div><p><div class=verse-container id=ud5.5:8.4><span>Aṭṭhānametaṁ, bhikkhave, anavakāso yaṁ tathāgato aparisuddhāya parisāya uposathaṁ kareyya, pātimokkhaṁ uddiseyya. </span><span class="translation brankokovacevic">Nemoguće je, monasi, ne priliči da Tathāgata u zajednici koja nije potpuno čista predvodi i da recituje pāṭimokkhu. </span></div><p><div class=verse-container id=ud5.5:9.1><span>Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span><span class="translation brankokovacevic">Osam je zadivljujućih i čudesnih stvari, monasi, u vezi sa velikim okeanom, kojim su, kada ga vide i osmotre, asure ushićene. </span></div><p><div class=verse-container id=ud5.5:9.2><span>Katame aṭṭha? </span><span class="translation brankokovacevic">Kojih osam? </span></div><p><div class=verse-container id=ud5.5:10.1><span>Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto. </span><span class="translation brankokovacevic">Veliki okean se postepeno spušta, postepeno ponire, postepeno postaje sve dublji, a ne iznenada, ne strmo. </span></div><p><div class=verse-container id=ud5.5:10.2><span>Yampi, bhikkhave, mahāsamuddo anupubbaninno anupubbapoṇo anupubbapabbhāro na āyatakeneva papāto; </span><span class="translation brankokovacevic">To što se veliki okean postepeno spušta… </span></div><p><div class=verse-container id=ud5.5:10.3><span>ayaṁ, bhikkhave, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je prva zadivljujuća i čudesna stvar u vezi sa velikim okeanom kojom su, kada ga vide i osmotre, asure ushićene. </span></div><p><div class=verse-container id=ud5.5:11.1><span>Puna caparaṁ, bhikkhave, mahāsamuddo ṭhitadhammo velaṁ nātivattati. </span><span class="translation brankokovacevic">Dalje, veliki okean je postojan, nikada se ne preliva preko svoje obale. </span></div><p><div class=verse-container id=ud5.5:11.2><span>Yampi, bhikkhave, mahāsamuddo ṭhitadhammo velaṁ nātivattati; </span><span class="translation brankokovacevic">To što je veliki okean postojan… </span></div><p><div class=verse-container id=ud5.5:11.3><span>ayaṁ, bhikkhave, mahāsamudde dutiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je druga zadivljujuća i čudesna stvar u vezi sa velikim okeanom kojom su, kada ga vide i razmotre, asure ushićene. </span></div><p><div class=verse-container id=ud5.5:12.1><span>Puna caparaṁ, bhikkhave, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti. </span><span class="translation brankokovacevic">Dalje, veliki okean ne trpi leševe. Kakav god da se leš nađe u velikom okeanu, brzo ga na obalu izbaci, gurne ga na kopno. </span></div><p><div class=verse-container id=ud5.5:12.2><span>Yampi, bhikkhave, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ taṁ khippameva tīraṁ vāheti thalaṁ ussāreti; </span><span class="translation brankokovacevic">To što veliki okean ne trpi leševe… </span></div><p><div class=verse-container id=ud5.5:12.3><span>ayaṁ, bhikkhave, mahāsamudde tatiyo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je treća zadivljujuća i čudesna stvar u vezi sa velikim okeanom kojom su, kada ga vide i razmotre, asure ushićene. </span></div><p><div class=verse-container id=ud5.5:13.1><span>Puna caparaṁ, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni; ‘mahāsamuddo’tveva saṅkhaṁ gacchanti. </span><span class="translation brankokovacevic">Dalje, koja god da je velika reka, dakle Gang, Yamuna, Aćiravatī, Sarabhū ili Mahī, kada se ulije u veliki okean, ostavlja svoje dotadašnje ime i nadalje se zove veliki okean. </span></div><p><div class=verse-container id=ud5.5:13.2><span>Yampi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti; </span><span class="translation brankokovacevic">To što koja god da je velika reka… i nadalje se zove veliki okean, </span></div><p><div class=verse-container id=ud5.5:13.3><span>ayaṁ, bhikkhave, mahāsamudde catuttho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je četvrta zadivljujuća i čudesna stvar u vezi sa velikim okeanom kojom su, kada ga vide i osmotre, asure ushićene. </span></div><p><div class=verse-container id=ud5.5:14.1><span>Puna caparaṁ, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati. </span><span class="translation brankokovacevic">Dalje, koja god bujica da se strmoglavi u veliki okean, koji god da se sa neba pljusak na njega spusti, nivo vode niti se smanjuje, niti raste. </span></div><p><div class=verse-container id=ud5.5:14.2><span>Yampi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><span class="translation brankokovacevic">To što koja god bujica da se strmoglavi u veliki okean… </span></div><p><div class=verse-container id=ud5.5:14.3><span>ayaṁ, bhikkhave, mahāsamudde pañcamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je peta zadivljujuća i čudesna stvar u vezi sa velikim okeanom kojom su, kada ga vide i osmotre, asure ushićene. </span></div><p><div class=verse-container id=ud5.5:15.1><span>Puna caparaṁ, bhikkhave, mahāsamuddo ekaraso loṇaraso. </span><span class="translation brankokovacevic">Dalje, čitav veliki okean ima samo jedan ukus, ukus soli. </span></div><p><div class=verse-container id=ud5.5:15.2><span>Yampi, bhikkhave, mahāsamuddo ekaraso loṇaraso; </span><span class="translation brankokovacevic">To što čitav veliki okean ima samo jedan ukus, ukus soli, </span></div><p><div class=verse-container id=ud5.5:15.3><span>ayaṁ, bhikkhave, mahāsamudde chaṭṭho acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je šesta zadivljujuća i čudesna stvar u vezi sa velikim okeanom kojom su, kada ga vide i osmotre, asure ushićene. </span></div><p><div class=verse-container id=ud5.5:16.1><span>Puna caparaṁ, bhikkhave, mahāsamuddo bahuratano anekaratano. Tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ. </span><span class="translation brankokovacevic">Dalje, u velikom okeanu je mnogo dragocenosti, nebrojeno mnogo dragocenosti, dakle bisera, kristala, lapisa, bisernih školjki, kvarca, korala, srebra, zlata, rubina i smaragda. </span></div><p><div class=verse-container id=ud5.5:16.2><span>Yampi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ; </span><span class="translation brankokovacevic">To što je u velikom okeanu mnogo dragocenosti… </span></div><p><div class=verse-container id=ud5.5:16.3><span>ayaṁ, bhikkhave, mahāsamudde sattamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je sedma zadivljujuća i čudesna stvar u vezi sa velikim okeanom kojom su, kada ga vide i osmotre, asure ushićene. </span></div><p><div class=verse-container id=ud5.5:17.1><span>Puna caparaṁ, bhikkhave, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timitimiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā. </span><span class="translation brankokovacevic">Dalje, veliki okean je boravište ogromnih bića, u njemu su ova bića: timi, timingalo, ti mitim ingalo, asure, nāge, gan dhabbe. U njemu ima bića dugih stotinu yođana, bića dugih dvesta yođana, bića dugih trista yođana, bića dugih četiristo yođana, bića dugih petsto yođana. </span></div><p><div class=verse-container id=ud5.5:17.2><span>Yampi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā …pe… pañcayojanasatikāpi attabhāvā; </span><span class="translation brankokovacevic">To što je veliki okean boravište ogromnih bića… </span></div><p><div class=verse-container id=ud5.5:17.3><span>ayaṁ, bhikkhave, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation brankokovacevic">to je osma zadivljujuća i čudesna stvar u vezi sa velikim okeanom kojom su, kada ga vide i osmotre, asure ushićene. </span></div><p><div class=verse-container id=ud5.5:17.4><span>Ime kho, bhikkhave, aṭṭha mahāsamudde acchariyā abbhutā dhammā ye disvā disvā asurā mahāsamudde abhiramanti. </span><span class="translation brankokovacevic">To su, monasi, osam zadivljujućih i čudesnih stvari u vezi sa velikim okeanom, kojim su, kada ga vide i osmotre, asure ushićene. </span></div><p><div class=verse-container id=ud5.5:18.1><span>Evamevaṁ kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramanti. </span><span class="translation brankokovacevic">Isto tako, monasi, osam je zadivljujućih i čudesnih stvari u ovom učenju i pravilima kojima su, kada ih vide i razmotre, monasi ushićeni. </span></div><p><div class=verse-container id=ud5.5:18.2><span>Katame aṭṭha? </span><span class="translation brankokovacevic">Kojih osam? </span></div><p><div class=verse-container id=ud5.5:19.1><span>Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><span class="translation brankokovacevic">Monasi, baš kao što se veliki okean postepeno spušta, postepeno ponire, postepeno postaje sve dublji, a ne iznenada, ne strmo, </span></div><p><div class=verse-container id=ud5.5:19.2><span>evamevaṁ kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span><span class="translation brankokovacevic">isto tako u ovom učenju i pravilima postoji postupno vežbanje, postupna praksa, postupno napredovanje, a ne iznenadan uvid u znanje. </span></div><p><div class=verse-container id=ud5.5:19.3><span>Yampi, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span><span class="translation brankokovacevic">To što u ovom učenju i pravilima postoji postupno vežbanje… </span></div><p><div class=verse-container id=ud5.5:19.4><span>ayaṁ, bhikkhave, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je prva zadivljujuća i čudesna stvar u vezi sa ovim učenjem i pravilima kojom su, kada ih vide i razmotre, monasi ushićeni. </span></div><p><div class=verse-container id=ud5.5:20.1><span>Seyyathāpi, bhikkhave, mahāsamuddo ṭhitadhammo velaṁ nātivattati; </span><span class="translation brankokovacevic">Dalje, baš kao što je veliki okean postojan, nikada se ne preliva preko svoje obale, </span></div><p><div class=verse-container id=ud5.5:20.2><span>evamevaṁ kho, bhikkhave, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti. </span><span class="translation brankokovacevic">isto tako granice vežbanja koje sam svojim učenicima postavio, moji učenici nikada ne prelaze, ni po cenu života. </span></div><p><div class=verse-container id=ud5.5:20.3><span>Yampi, bhikkhave, mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti; </span><span class="translation brankokovacevic">To što granice vežbanja koje sam svojim učenicima postavio, moji učenici nikada ne prelaze, ni po cenu života, </span></div><p><div class=verse-container id=ud5.5:20.4><span>ayaṁ, bhikkhave, imasmiṁ dhammavinaye dutiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je druga zadivljujuća i čudesna stvar u vezi sa ovim učenjem i pravilima kojom su, kada ih vide i razmotre, monasi ushićeni. </span></div><p><div class=verse-container id=ud5.5:21.1><span>Seyyathāpi, bhikkhave, mahāsamuddo na matena kuṇapena saṁvasati; yaṁ hoti mahāsamudde mataṁ kuṇapaṁ taṁ khippameva tīraṁ vāheti, thalaṁ ussāreti; </span><span class="translation brankokovacevic">Dalje, baš kao što je veliki okean ne trpi leševe, kakav god da se leš nađe u velikom okeanu, brzo ga na obalu izbaci, gurne ga na kopno, </span></div><p><div class=verse-container id=ud5.5:21.2><span>evamevaṁ kho, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; atha kho naṁ khippameva sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena. </span><span class="translation brankokovacevic">isto tako čovek koji nema vrline, čini zlodela, nije čist, lošeg je ponašanja, krije ono što radi, lažni asketa, tobožnji asketa, ne živi svetački život, živi tobožnji svetački život, truo iznutra, prepun žudnji, lošeg karaktera, takav nema mesta u monaškoj zajednici; brzo se okupivši, ona ga izbaci.  Ako takav sedi čak i usred monaške zajednice, daleko je od zajednice, a i zajednica od njega. </span></div><p><div class=verse-container id=ud5.5:21.3><span>Yampi, bhikkhave, yo so puggalo dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati. Kiñcāpi so hoti majjhe bhikkhusaṅghassa nisinno, atha kho so ārakāva saṅghamhā, saṅgho ca tena; </span><span class="translation brankokovacevic">To što čovek koji nema vrline… nema mesta u monaškoj zajednici; brzo se okupivši, ona ga izbaci; ako takav sedi čak i usred monaške zajednice, daleko je od zajednice, a i zajednica od njega, </span></div><p><div class=verse-container id=ud5.5:21.4><span>ayaṁ, bhikkhave, imasmiṁ dhammavinaye tatiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je treća zadivljujuća i čudesna stvar u vezi sa ovim učenjem i pravilima kojom su, kada ih vide i razmotre, monasi ushićeni. </span></div><p><div class=verse-container id=ud5.5:22.1><span>Seyyathāpi, bhikkhave, yā kāci mahānadiyo, seyyathidaṁ—gaṅgā yamunā aciravatī sarabhū mahī tā mahāsamuddaṁ patvā jahanti purimāni nāmagottāni, ‘mahāsamuddo’tveva saṅkhaṁ gacchanti; </span><span class="translation brankokovacevic">Dalje, baš kao što koja god da je velika reka, dakle Gang, Yamuna, Aćiravatī, Sarabhū ili Mahī, kada se ulije u veliki okean, ostavlja svoje dotadašnje ime i nadalje se zove veliki okean, </span></div><p><div class=verse-container id=ud5.5:22.2><span>evamevaṁ kho, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti. </span><span class="translation brankokovacevic">isto tako četiri klase – plemići, brahmani, trgovci i najamnici – napustivši dom i otišavši u beskućnike u ovom učenju i pravilima koje je Blaženi objavio, ostavljaju dotadašnje ime svog klana i nadalje se zovu ’askete iz plemena Sakya’. </span></div><p><div class=verse-container id=ud5.5:22.3><span>Yampi, bhikkhave, cattāro vaṇṇā—khattiyā, brāhmaṇā, vessā, suddā te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’tveva saṅkhaṁ gacchanti; </span><span class="translation brankokovacevic">To što četiri klase ostavljaju dotadašnje ime svog klana i nadalje se zovu ’askete iz plemena Sakya’, </span></div><p><div class=verse-container id=ud5.5:22.4><span>ayaṁ, bhikkhave, imasmiṁ dhammavinaye catuttho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je četvrta zadivljujuća i čudesna stvar u vezi sa ovim učenjem i pravilima kojom su, kada ih vide i razmotre, monasi ushićeni. </span></div><p><div class=verse-container id=ud5.5:23.1><span>Seyyathāpi, bhikkhave, yā ca loke savantiyo mahāsamuddaṁ appenti, yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><span class="translation brankokovacevic">Dalje, baš kao što koja god bujica da se strmoglavi u veliki okean, koji god da se sa neba pljusak na njega spusti, nivo vode niti se smanjuje, niti raste, </span></div><p><div class=verse-container id=ud5.5:23.2><span>evamevaṁ kho, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati. </span><span class="translation brankokovacevic">isto tako koliko god mnogo monaha da postane potpuno oslobođeno unutar područja nibbāne, nivo tog područja nibbāne zbog toga niti se smanjuje, niti raste. </span></div><p><div class=verse-container id=ud5.5:23.3><span>Yampi, bhikkhave, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati; </span><span class="translation brankokovacevic">To što koliko god mnogo monaha da postane potpuno oslobođeno… </span></div><p><div class=verse-container id=ud5.5:23.4><span>ayaṁ, bhikkhave, imasmiṁ dhammavinaye pañcamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je peta zadivljujuća i čudesna stvar u vezi sa ovim učenjem i pravilima kojom su, kada je vide i razmotre, monasi ushićeni. </span></div><p><div class=verse-container id=ud5.5:24.1><span>Seyyathāpi, bhikkhave, mahāsamuddo ekaraso loṇaraso; </span><span class="translation brankokovacevic">Dalje, baš kao što čitav veliki okean ima samo jedan ukus, ukus soli, </span></div><p><div class=verse-container id=ud5.5:24.2><span>evamevaṁ kho, bhikkhave, ayaṁ dhammavinayo ekaraso vimuttiraso. </span><span class="translation brankokovacevic">isto tako čitavo ovo učenje i pravila imaju samo jedan ukus, ukus slobode. </span></div><p><div class=verse-container id=ud5.5:24.3><span>Yampi, bhikkhave, ayaṁ dhammavinayo ekaraso vimuttiraso; </span><span class="translation brankokovacevic">To što čitavo ovo učenje i pravila imaju samo jedan ukus, ukus slobode, </span></div><p><div class=verse-container id=ud5.5:24.4><span>ayaṁ, bhikkhave, imasmiṁ dhammavinaye chaṭṭho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je šesta zadivljujuća i čudesna stvar u vezi sa ovim učenjem i pravilima kojom su, kada ih vide i razmotre, monasi ushićeni. </span></div><p><div class=verse-container id=ud5.5:25.1><span>Seyyathāpi, bhikkhave, mahāsamuddo bahuratano anekaratano, tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅgo masāragallaṁ; </span><span class="translation brankokovacevic">Dalje, baš kao što je u velikom okeanu mnogo dragocenosti, nebrojeno mnogo dragocenosti, dakle bisera, kristala, lapisa, bisernih školjki, kvarca, korala, srebra, zlata, rubina i smaragda, </span></div><p><div class=verse-container id=ud5.5:25.2><span>evamevaṁ kho, bhikkhave, ayaṁ dhammavinayo bahuratano anekaratano; tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span><span class="translation brankokovacevic">isto tako je u ovom učenju i pravilima mnogo dragocenosti, nebrojeno mnogo dragocenosti; u njima su ove dragocenosti: četiri temelja svesnosti, četiri prave vrste nastojanja, četiri osnove duhovne moći, pet sposobnosti, pet snaga, sedam elemenata probuđenja, plemeniti osmostruki put. </span></div><p><div class=verse-container id=ud5.5:25.3><span>Yampi, bhikkhave, ayaṁ dhammavinayo bahuratano anekaratano, tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; </span><span class="translation brankokovacevic">To što je u ovom učenju i pravilima mnogo dragocenosti… </span></div><p><div class=verse-container id=ud5.5:25.4><span>ayaṁ, bhikkhave, imasmiṁ dhammavinaye sattamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je sedma zadivljujuća i čudesna stvar u vezi sa ovim učenjem i pravilima kojom su, kada je vide i razmotre, monasi ushićeni. </span></div><p><div class=verse-container id=ud5.5:26.1><span>Seyyathāpi, bhikkhave, mahāsamuddo mahataṁ bhūtānaṁ āvāso, tatrime bhūtā—timi timiṅgalo timitimiṅgalo asurā nāgā gandhabbā, santi mahāsamudde yojanasatikāpi attabhāvā dviyojanasatikāpi attabhāvā tiyojanasatikāpi attabhāvā catuyojanasatikāpi attabhāvā pañcayojanasatikāpi attabhāvā; </span><span class="translation brankokovacevic">Dalje, monasi, baš kao što je veliki okean boravište ogromnih bića, u njemu su ova bića: timi, timingalo, timitimingalo, asure, nāge, gandha b be, kao što u njemu ima bića dugih stotinu yođana, bića dugih dvesta yođana, bića dugih trista yođana, bića dugih četiristo yođana, bića dugih petsto yođana, </span></div><p><div class=verse-container id=ud5.5:26.2><span>evamevaṁ kho, bhikkhave, ayaṁ dhammavinayo mahataṁ bhūtānaṁ āvāso;tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno. </span><span class="translation brankokovacevic">isto tako su ovo učenje i pravila boravište ogromnih bića, u njemu su ova bića: onaj koji je ušao u tok, onaj koji jestupio na put ka ulasku u tok, jednom povratnik i onaj koji je stupio na put ka jednom povratniku, ne-povratnik i onaj koji je stupio na put ka ne-povratnika, arahant i onaj koji je stupio na put ka arahantu. </span></div><p><div class=verse-container id=ud5.5:26.3><span>Yampi, bhikkhave, ayaṁ dhammavinayo mahataṁ bhūtānaṁ āvāso, tatrime bhūtā—sotāpanno, sotāpattiphalasacchikiriyāya paṭipanno, sakadāgāmī, sakadāgāmiphalasacchikiriyāya paṭipanno, anāgāmī, anāgāmiphalasacchikiriyāya paṭipanno, arahā, arahattāya paṭipanno; </span><span class="translation brankokovacevic">To što su ovo učenje i pravila boravište ogromnih bića… </span></div><p><div class=verse-container id=ud5.5:26.4><span>ayaṁ, bhikkhave, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation brankokovacevic">to je osma zadivljujuća i čudesna stvar u vezi sa ovim učenjem i pravilima kojom su, kada je vide i razmotre, monasi ushićeni. </span></div><p><div class=verse-container id=ud5.5:26.5><span>Ime kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti. </span><span class="translation brankokovacevic">To je, monasi, osam zadivljujućih i čudesnih stvari u ovom učenju i pravilima kojima su, kada ih vide i razmotre, monasi ushićeni.” </span></div><p><div class=verse-container id=ud5.5:27.1><span>Atha kho bhagavā etamatthaṁ viditvā tāyaṁ velāyaṁ imaṁ udānaṁ udānesi: </span><span class="translation brankokovacevic">Onda Blaženi, razumevši značenje svega toga, izgovori ove nadahnute stihove: </span></div><p><div class=verse-container id=ud5.5:28.1><span>“Channamativassati, </span><span class="translation brankokovacevic">„Pljusak natopi ono što je pokriveno, </span></div><p><div class=verse-container id=ud5.5:28.2><span>vivaṭaṁ nātivassati; </span><span class="translation brankokovacevic">ali ne i ono što je otkriveno. </span></div><p><div class=verse-container id=ud5.5:28.3><span>Tasmā channaṁ vivaretha, </span><span class="translation brankokovacevic">Zato otvori ono što je pokriveno, </span></div><p><div class=verse-container id=ud5.5:28.4><span>evaṁ taṁ nātivassatī”ti. </span><span class="translation brankokovacevic">da ne bude natopljeno.” </span></div><p><div class=verse-container id=ud5.5:28.5><span>Pañcamaṁ. </span></div><div class=flex-between><a href=/canon/sr/pli/ms/sutta/kn/ud/vagga0005/ud0005P0004.html>Previous</a><a href=/canon/sr/pli/ms/sutta/kn/ud/vagga0005/ud0005P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>