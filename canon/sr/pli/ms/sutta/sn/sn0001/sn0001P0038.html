<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-brankokovacevic:not(:checked)) .translation.brankokovacevic{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/sr.html> Search </a></ul></nav><nav aria-label=breadcrumb class=container><ul><li><a href=/canon/sr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/sr/pli/ms/sutta.html> Suttapiṭaka </a><li><a href=/canon/sr/pli/ms/sutta/sn.html> Saṁyuttanikāya </a><li><a href=/canon/sr/pli/ms/sutta/sn/sn0001.html> Devatāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0001/sn0001P0038.html>Deutsch</a> , <a href=/canon/en/pli/ms/sutta/sn/sn0001/sn0001P0038.html>English</a> , <a href=/canon/ru/pli/ms/sutta/sn/sn0001/sn0001P0038.html>ру́сский язы́к</a><p>From: <label class=translator-toggle><input checked class=toggle-input id=toggle-brankokovacevic type=checkbox> <span class="toggle-label brankokovacevic">Branislav Kovačević</span></label><div class=flex-between><a href=/canon/sr/pli/ms/sutta/sn/sn0001/sn0001P0037.html>Previous</a><a href=/canon/sr/pli/ms/sutta/sn/sn0001/sn0001P0039.html>Next</a></div><p><div class=verse-container id=sn1.38:0.1><span>Saṁyutta Nikāya 1.38 </span><span class="translation brankokovacevic">Budini govori tematski grupisani 1.38 </span></div><p><div class=verse-container id=sn1.38:0.2><span>4. Satullapakāyikavagga </span><span class="translation brankokovacevic">4. Satullapa božanstva </span></div><p><div class=verse-container id=sn1.38:0.3><span class=big-bold>Sakalikasutta </span><span class="translation brankokovacevic">Oštar komad kamena </span></div><p><div class=verse-container id=sn1.38:1.1><span>Evaṁ me sutaṁ—</span><span class="translation brankokovacevic">Ovako sam čuo. </span></div><p><div class=verse-container id=sn1.38:1.2><span>ekaṁ samayaṁ bhagavā rājagahe viharati maddakucchismiṁ migadāye. </span><span class="translation brankokovacevic">Jednom je Blaženi boravio kraj Rāđagahe, u Maddakućći parku jelena. </span></div><p><div class=verse-container id=sn1.38:1.3><span>Tena kho pana samayena bhagavato pādo sakalikāya khato hoti. </span><span class="translation brankokovacevic">U to vreme stopalo Blaženog bilo je rasečeno oštrim kamenom. </span></div><p><div class=verse-container id=sn1.38:1.4><span>Bhusā sudaṁ bhagavato vedanā vattanti sārīrikā vedanā dukkhā tibbā kharā kaṭukā asātā amanāpā; </span><span class="translation brankokovacevic">Snažni bolovi mučili su Blaženog, telesni osećaji koji su bili bolni, mučni, oštri, razdirući, neprijatni, iznurujući. </span></div><p><div class=verse-container id=sn1.38:1.5><span>tā sudaṁ bhagavā sato sampajāno adhivāseti avihaññamāno. </span><span class="translation brankokovacevic">Blaženi ih umiri tako što je ustalio svesnost i jasno razumevanje, tako da nije njima bio pometen. </span></div><p><div class=verse-container id=sn1.38:1.6><span>Atha kho bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ kappeti pāde pādaṁ accādhāya sato sampajāno. </span><span class="translation brankokovacevic">Onda on leže da desnu stranu, u lavlji položaj, jedno stopalo povrh drugog, svestan i s jasnim razumevanjem. </span></div><p><div class=verse-container id=sn1.38:2.1><span>Atha kho sattasatā satullapakāyikā devatāyo abhikkantāya rattiyā abhikkantavaṇṇā kevalakappaṁ maddakucchiṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. </span><span class="translation brankokovacevic">A kad je jednom noć bila na izmaku, grupa Satullapa božanstava izuzetne lepote, dođe do Blaženog i obasja svojim sjajem čitav Maddakuććhi gaj. Kad su stigli, pokloniše se Blaženom, pa stadoše sa strane. </span></div><p><div class=verse-container id=sn1.38:2.2><span>Ekamantaṁ ṭhitā kho ekā devatā bhagavato santike imaṁ udānaṁ udānesi: </span><span class="translation brankokovacevic">Stojeći tako, jedno božanstvo u prisustvu Blaženog izgovori ove nadahnute reči: </span></div><p><div class=verse-container id=sn1.38:2.3><span>“nāgo vata, bho, samaṇo gotamo; </span><span class="translation brankokovacevic">„Gospodine, asketa Gotama je zaista nāga! </span></div><p><div class=verse-container id=sn1.38:2.4><span>nāgavatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihaññamāno”ti. </span><span class="translation brankokovacevic">I kada su se javili telesni osećaji koji su bolni, mučni, oštri, razdirući, neprijatni, iznurujući, on ih podnosi poput pravog nāge, sa svesnošću i jasnim razumevanjem.” </span></div><p><div class=verse-container id=sn1.38:3.1><span>Atha kho aparā devatā bhagavato santike imaṁ udānaṁ udānesi: </span><span class="translation brankokovacevic">Onda neko drugo božanstvo u prisustvu Blaženog izgovori ove nadahnute reči: </span></div><p><div class=verse-container id=sn1.38:3.2><span>“sīho vata, bho, samaṇo gotamo; </span><span class="translation brankokovacevic">„Gospodine, asketa Gotama je zaista lav! </span></div><p><div class=verse-container id=sn1.38:3.3><span>sīhavatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihaññamāno”ti. </span><span class="translation brankokovacevic">I kada su se javili telesni osećaji koji su bolni, mučni, oštri, razdirući, neprijatni, iznurujući, on ih podnosi poput pravog lava, sa svesnošću i jasnim razumevanjem.” </span></div><p><div class=verse-container id=sn1.38:4.1><span>Atha kho aparā devatā bhagavato santike imaṁ udānaṁ udānesi: </span><span class="translation brankokovacevic">Onda neko drugo božanstvo u prisustvu Blaženog izgovori ove nadahnute reči: </span></div><p><div class=verse-container id=sn1.38:4.2><span>“ājānīyo vata, bho, samaṇo gotamo; </span></div><p><div class=verse-container id=sn1.38:4.3><span>ājānīyavatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihaññamāno”ti. </span></div><p><div class=verse-container id=sn1.38:5.1><span>Atha kho aparā devatā bhagavato santike imaṁ udānaṁ udānesi: </span></div><p><div class=verse-container id=sn1.38:5.2><span>“nisabho vata, bho, samaṇo gotamo; </span></div><p><div class=verse-container id=sn1.38:5.3><span>nisabhavatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihaññamāno”ti. </span></div><p><div class=verse-container id=sn1.38:6.1><span>Atha kho aparā devatā bhagavato santike imaṁ udānaṁ udānesi: </span></div><p><div class=verse-container id=sn1.38:6.2><span>“dhorayho vata, bho, samaṇo gotamo; </span></div><p><div class=verse-container id=sn1.38:6.3><span>dhorayhavatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihaññamāno”ti. </span></div><p><div class=verse-container id=sn1.38:7.1><span>Atha kho aparā devatā bhagavato santike imaṁ udānaṁ udānesi: </span></div><p><div class=verse-container id=sn1.38:7.2><span>“danto vata, bho, samaṇo gotamo; </span></div><p><div class=verse-container id=sn1.38:7.3><span>dantavatā ca samuppannā sārīrikā vedanā dukkhā tibbā kharā kaṭukā asātā amanāpā sato sampajāno adhivāseti avihaññamāno”ti. </span></div><p><div class=verse-container id=sn1.38:8.1><span>Atha kho aparā devatā bhagavato santike imaṁ udānaṁ udānesi: </span></div><p><div class=verse-container id=sn1.38:8.2><span>“passa samādhiṁ subhāvitaṁ cittañca suvimuttaṁ, na cābhinataṁ na cāpanataṁ na ca sasaṅkhāraniggayhavāritagataṁ. </span></div><p><div class=verse-container id=sn1.38:8.3><span>Yo evarūpaṁ purisanāgaṁ purisasīhaṁ purisaājānīyaṁ purisanisabhaṁ purisadhorayhaṁ purisadantaṁ atikkamitabbaṁ maññeyya kimaññatra adassanā”ti. </span></div><p><div class=verse-container id=sn1.38:9.1><span>“Pañcavedā sataṁ samaṁ, </span></div><p><div class=verse-container id=sn1.38:9.2><span>Tapassī brāhmaṇā caraṁ; </span></div><p><div class=verse-container id=sn1.38:9.3><span>Cittañca nesaṁ na sammā vimuttaṁ, </span></div><p><div class=verse-container id=sn1.38:9.4><span>Hīnattharūpā na pāraṅgamā te. </span></div><p><div class=verse-container id=sn1.38:10.1><span>Taṇhādhipannā vatasīlabaddhā, </span></div><p><div class=verse-container id=sn1.38:10.2><span>Lūkhaṁ tapaṁ vassasataṁ carantā; </span></div><p><div class=verse-container id=sn1.38:10.3><span>Cittañca nesaṁ na sammā vimuttaṁ, </span></div><p><div class=verse-container id=sn1.38:10.4><span>Hīnattharūpā na pāraṅgamā te. </span></div><p><div class=verse-container id=sn1.38:11.1><span>Na mānakāmassa damo idhatthi, </span></div><p><div class=verse-container id=sn1.38:11.2><span>Na monamatthi asamāhitassa; </span></div><p><div class=verse-container id=sn1.38:11.3><span>Eko araññe viharaṁ pamatto, </span></div><p><div class=verse-container id=sn1.38:11.4><span>Na maccudheyyassa tareyya pāran”ti. </span></div><p><div class=verse-container id=sn1.38:12.1><span>“Mānaṁ pahāya susamāhitatto, </span></div><p><div class=verse-container id=sn1.38:12.2><span>Sucetaso sabbadhi vippamutto; </span></div><p><div class=verse-container id=sn1.38:12.3><span>Eko araññe viharamappamatto, </span></div><p><div class=verse-container id=sn1.38:12.4><span>Sa maccudheyyassa tareyya pāran”ti. </span></div><div class=flex-between><a href=/canon/sr/pli/ms/sutta/sn/sn0001/sn0001P0037.html>Previous</a><a href=/canon/sr/pli/ms/sutta/sn/sn0001/sn0001P0039.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>