<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=sr> Search </a></ul></nav><nav aria-label=breadcrumb class=container><ul><li><a href=/canon/sr/pli.html> Pali </a><li><a href=/canon/sr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/sr/pli/ms/sutta.html> Suttapiṭaka </a><li><a href=/canon/sr/pli/ms/sutta/sn.html> Saṁyuttanikāya </a><li><a href=/canon/sr/pli/ms/sutta/sn/sn0001.html> Devatāsaṁyutta </a></ul></nav><main class=container><p>Other Translations: <a href=/canon/de/pli/ms/sutta/sn/sn0001/sn0001P0020.html>Deutsch</a> , <a href=/canon/en/pli/ms/sutta/sn/sn0001/sn0001P0020.html>English</a> , <a href=/canon/ru/pli/ms/sutta/sn/sn0001/sn0001P0020.html>ру́сский язы́к</a><p>From: <span class=brankokovacevic> Branislav Kovačević </span><div class=flex-between><a href=/canon/sr/pli/ms/sutta/sn/sn0001/sn0001P0019.html>Previous</a><a href=/canon/sr/pli/ms/sutta/sn/sn0001/sn0001P0021.html>Next</a></div><p id=sn1.20:0.1><span class=root>Saṁyutta Nikāya 1.20 </span><br> <span class=brankokovacevic>Budini govori tematski grupisani 1.20 </span><br><p id=sn1.20:0.2><span class=root>2. Nandanavagga </span><br> <span class=brankokovacevic>Nandana </span><br><p id=sn1.20:0.3><span class="root big-bold">Samiddhisutta </span><br> <span class=brankokovacevic>Samiddhi </span><br><p id=sn1.20:1.1><span class=root>Evaṁ me sutaṁ—</span><br> <span class=brankokovacevic>Ovako sam čuo. </span><br><p id=sn1.20:1.2><span class=root>ekaṁ samayaṁ bhagavā rājagahe viharati tapodārāme. </span><br> <span class=brankokovacevic>Jednom je Blaženi živeo kraj Rāđagahe, u parku sa toplim izvorima. </span><br><p id=sn1.20:1.3><span class=root>Atha kho āyasmā samiddhi rattiyā paccūsasamayaṁ paccuṭṭhāya yena tapodā tenupasaṅkami gattāni parisiñcituṁ. </span><br> <span class=brankokovacevic>Onda poštovani Samiddhi ustade u zoru i otide do toplih izvora da se okupa. </span><br><p id=sn1.20:1.4><span class=root>Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. </span><br> <span class=brankokovacevic>Kada se okupao i izašao iz vode, ostade on u donjem ogrtaču i poče da briše svoje telo. </span><br><p id=sn1.20:1.5><span class=root>Atha kho aññatarā devatā abhikkantāya rattiyā abhikkantavaṇṇā kevalakappaṁ tapodaṁ obhāsetvā yena āyasmā samiddhi tenupasaṅkami; upasaṅkamitvā vehāsaṁ ṭhitā āyasmantaṁ samiddhiṁ gāthāya ajjhabhāsi: </span><br> <span class=brankokovacevic>A kada je noć bila na izmaku, neko božanstvo izuzetne lepote, dođe do poštovanog Samiddhija i obasja svojim sjajem tople izvore. Kad je stiglo, zastade u vazduhu, pa se obrati poštovanom Samiddhiju ovim stihovima: </span><br><p id=sn1.20:2.1><span class=root>“Abhutvā bhikkhasi bhikkhu, </span><br> <span class=brankokovacevic>„Nisi uživao, a u prošenje hrane si krenuo, monaše; </span><br><p id=sn1.20:2.2><span class=root>na hi bhutvāna bhikkhasi; </span><br> <span class=brankokovacevic>ne prosiš hranu posle uživanja. </span><br><p id=sn1.20:2.3><span class=root>Bhutvāna bhikkhu bhikkhassu, </span><br> <span class=brankokovacevic>Prvo uživaj, monaše, pa onda u prošnju kreni, </span><br><p id=sn1.20:2.4><span class=root>mā taṁ kālo upaccagā”ti. </span><br> <span class=brankokovacevic>ne dozvoli da ti vreme prolazi!” </span><br><p id=sn1.20:3.1><span class=root>“Kālaṁ vohaṁ na jānāmi, </span><br> <span class=brankokovacevic>„Ja zaista ne znam koje je vreme, </span><br><p id=sn1.20:3.2><span class=root>channo kālo na dissati; </span><br> <span class=brankokovacevic>ono je skriveno i ne može se videti. </span><br><p id=sn1.20:3.3><span class=root>Tasmā abhutvā bhikkhāmi, </span><br> <span class=brankokovacevic>Zato ja prosim hranu pre uživanja, </span><br><p id=sn1.20:3.4><span class=root>mā maṁ kālo upaccagā”ti. </span><br> <span class=brankokovacevic>ne dozvoljavam da mi vreme prolazi!” </span><br><p id=sn1.20:4.1><span class=root>Atha kho sā devatā pathaviyaṁ patiṭṭhahitvā āyasmantaṁ samiddhiṁ etadavoca: </span><br> <span class=brankokovacevic>Onda se to božanstvo spusti na zemlju i ovako reče poštovanom Samiddhiju: </span><br><p id=sn1.20:4.2><span class=root>“daharo tvaṁ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. </span><br> <span class=brankokovacevic>„U beskućnike si otišao još kao mlad, crne kose i obdaren blagoslovom mladosti, u najboljim godinama, za uživanja se nisi zanimao. </span><br><p id=sn1.20:4.3><span class=root>Bhuñja, bhikkhu, mānusake kāme; </span><br> <span class=brankokovacevic>Uživaj, monaše, u zadovoljstvima čula; </span><br><p id=sn1.20:4.4><span class=root>mā sandiṭṭhikaṁ hitvā kālikaṁ anudhāvī”ti. </span><br> <span class=brankokovacevic>ne ostavljaj ono što je neposredno vidljivo, kako bi išao za onim što traži vreme.” </span><br><p id=sn1.20:5.1><span class=root>“Na khvāhaṁ, āvuso, sandiṭṭhikaṁ hitvā kālikaṁ anudhāvāmi. </span><br> <span class=brankokovacevic>„Prijatelju, ja nisam napustio ono što je neposredno vidljivo, kako bih išao za onim što traži vreme. </span><br><p id=sn1.20:5.2><span class=root>Kālikañca khvāhaṁ, āvuso, hitvā sandiṭṭhikaṁ anudhāvāmi. </span><br> <span class=brankokovacevic>Napustio sam upravo ono što traži vreme, kako bih išao ka onome što je neposredo vidljivo. </span><br><p id=sn1.20:5.3><span class=root>Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. </span><br> <span class=brankokovacevic>Jer Blaženi reče da zadovoljstva čula troše vreme, bremenita su patnjom, bremenita očajanjem i opasnost u njima je sve veća, </span><br><p id=sn1.20:5.4><span class=root>Sandiṭṭhiko ayaṁ dhammo akāliko ehipassiko opaneyyiko paccattaṁ veditabbo viññūhī”ti. </span><br> <span class=brankokovacevic>dok je Dhammu vidljiva ovde i sada, vanvremena, poziva da je lično istražimo, praktikujemo i postanemo mudri, razumevši je svako sam za sebe.” </span><br><p id=sn1.20:6.1><span class=root>“Kathañca, bhikkhu, kālikā kāmā vuttā bhagavatā bahudukkhā bahupāyāsā, ādīnavo ettha bhiyyo? </span><br> <span class=brankokovacevic>„Ali zašto je, monaše, Blaženi rekao da zadovoljstva čula troše vreme, da su bremenita patnjom, bremenita očajanjem i opasnost u njima je sve veća? </span><br><p id=sn1.20:6.2><span class=root>Kathaṁ sandiṭṭhiko ayaṁ dhammo akāliko ehipassiko opaneyyiko paccattaṁ veditabbo viññūhī”ti? </span><br> <span class=brankokovacevic>Kako je to Dhamma vidljiva ovde i sada, vanvremena, poziva da je lično istražimo, praktikujemo i postanemo mudri, razumevši je svako sam za sebe?” </span><br><p id=sn1.20:7.1><span class=root>“Ahaṁ kho, āvuso, navo acirapabbajito adhunāgato imaṁ dhammavinayaṁ. </span><br> <span class=brankokovacevic>„Ja sam, prijatelju, nov u ovome, odskora zaređen, skoro sam u ovom učenju i pravilima. </span><br><p id=sn1.20:7.2><span class=root>Na tāhaṁ sakkomi vitthārena ācikkhituṁ. </span><br> <span class=brankokovacevic>Nisam u stanju da ti to detaljno objasnim. </span><br><p id=sn1.20:7.3><span class=root>Ayaṁ so bhagavā arahaṁ sammāsambuddho rājagahe viharati tapodārāme. </span><br> <span class=brankokovacevic>Ali tu je Blaženi, plemeniti i potpuno probuđeni, koji živi kraj Rāđagahe, u parku sa toplim izvorima. </span><br><p id=sn1.20:7.4><span class=root>Taṁ bhagavantaṁ upasaṅkamitvā etamatthaṁ puccha. </span><br> <span class=brankokovacevic>Idi do Blaženog i pitaj ga o tim stvarima. </span><br><p id=sn1.20:7.5><span class=root>Yathā te bhagavā byākaroti tathā naṁ dhāreyyāsī”ti. </span><br> <span class=brankokovacevic>Ono što ti on odgovori, treba dobro da zapamtiš.” </span><br><p id=sn1.20:8.1><span class=root>“Na kho, bhikkhu, sukaro so bhagavā amhehi upasaṅkamituṁ, aññāhi mahesakkhāhi devatāhi parivuto. </span><br> <span class=brankokovacevic>„Monaše, nama nije lako da priđemo Blaženom, pošto je okružen drugim božanstvima velike moći. </span><br><p id=sn1.20:8.2><span class=root>Sace kho tvaṁ, bhikkhu, taṁ bhagavantaṁ upasaṅkamitvā etamatthaṁ puccheyyāsi, mayampi āgaccheyyāma dhammassavanāyā”ti. </span><br> <span class=brankokovacevic>Ako bi ti mogao da odeš do Blaženog i pitaš ga o tim stvarima, a mi ćemo poći za tobom kako bismo čuli učenje.” </span><br><p id=sn1.20:8.3><span class=root>“Evamāvuso”ti kho āyasmā samiddhi tassā devatāya paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā samiddhi bhagavantaṁ etadavoca: </span><br><p id=sn1.20:9.1><span class=root>“Idhāhaṁ, bhante, rattiyā paccūsasamayaṁ paccuṭṭhāya yena tapodā tenupasaṅkamiṁ gattāni parisiñcituṁ. </span><br><p id=sn1.20:9.2><span class=root>Tapode gattāni parisiñcitvā paccuttaritvā ekacīvaro aṭṭhāsiṁ gattāni pubbāpayamāno. </span><br><p id=sn1.20:9.3><span class=root>Atha kho, bhante, aññatarā devatā abhikkantāya rattiyā abhikkantavaṇṇā kevalakappaṁ tapodaṁ obhāsetvā yenāhaṁ tenupasaṅkami; upasaṅkamitvā vehāsaṁ ṭhitā imāya gāthāya ajjhabhāsi: </span><br><p id=sn1.20:10.1><span class=root>‘Abhutvā bhikkhasi bhikkhu, </span><br><p id=sn1.20:10.2><span class=root>na hi bhutvāna bhikkhasi; </span><br><p id=sn1.20:10.3><span class=root>Bhutvāna bhikkhu bhikkhassu, </span><br><p id=sn1.20:10.4><span class=root>mā taṁ kālo upaccagā’ti. </span><br><p id=sn1.20:11.1><span class=root>Evaṁ vutte, ahaṁ, bhante, taṁ devataṁ gāthāya paccabhāsiṁ: </span><br><p id=sn1.20:12.1><span class=root>‘Kālaṁ vohaṁ na jānāmi, </span><br><p id=sn1.20:12.2><span class=root>channo kālo na dissati; </span><br><p id=sn1.20:12.3><span class=root>Tasmā abhutvā bhikkhāmi, </span><br><p id=sn1.20:12.4><span class=root>mā maṁ kālo upaccagā’ti. </span><br><p id=sn1.20:13.1><span class=root>Atha kho, bhante, sā devatā pathaviyaṁ patiṭṭhahitvā maṁ etadavoca: </span><br><p id=sn1.20:13.2><span class=root>‘daharo tvaṁ, bhikkhu, pabbajito susu kāḷakeso, bhadrena yobbanena samannāgato, paṭhamena vayasā, anikkīḷitāvī kāmesu. </span><br><p id=sn1.20:13.3><span class=root>Bhuñja, bhikkhu, mānusake kāme; </span><br><p id=sn1.20:13.4><span class=root>mā sandiṭṭhikaṁ hitvā kālikaṁ anudhāvī’ti. </span><br><p id=sn1.20:14.1><span class=root>Evaṁ vuttāhaṁ, bhante, taṁ devataṁ etadavocaṁ: </span><br><p id=sn1.20:14.2><span class=root>‘na khvāhaṁ, āvuso, sandiṭṭhikaṁ hitvā kālikaṁ anudhāvāmi; </span><br><p id=sn1.20:14.3><span class=root>kālikañca khvāhaṁ, āvuso, hitvā sandiṭṭhikaṁ anudhāvāmi. </span><br><p id=sn1.20:14.4><span class=root>Kālikā hi, āvuso, kāmā vuttā bhagavatā bahudukkhā bahupāyāsā; ādīnavo ettha bhiyyo. </span><br><p id=sn1.20:14.5><span class=root>Sandiṭṭhiko ayaṁ dhammo akāliko ehipassiko opaneyyiko paccattaṁ veditabbo viññūhī’ti. </span><br><p id=sn1.20:15.1><span class=root>Evaṁ vutte, bhante, sā devatā maṁ etadavoca: </span><br><p id=sn1.20:15.2><span class=root>‘kathañca, bhikkhu, kālikā kāmā vuttā bhagavatā bahudukkhā bahupāyāsā; ādīnavo ettha bhiyyo? </span><br><p id=sn1.20:15.3><span class=root>Kathaṁ sandiṭṭhiko ayaṁ dhammo akāliko ehipassiko opaneyyiko paccattaṁ veditabbo viññūhī’ti? </span><br><p id=sn1.20:16.1><span class=root>Evaṁ vuttāhaṁ, bhante, taṁ devataṁ etadavocaṁ: </span><br><p id=sn1.20:16.2><span class=root>‘ahaṁ kho, āvuso, navo acirapabbajito adhunāgato imaṁ dhammavinayaṁ, na tāhaṁ sakkomi vitthārena ācikkhituṁ. </span><br><p id=sn1.20:16.3><span class=root>Ayaṁ so bhagavā arahaṁ sammāsambuddho rājagahe viharati tapodārāme. </span><br><p id=sn1.20:16.4><span class=root>Taṁ bhagavantaṁ upasaṅkamitvā etamatthaṁ puccha. </span><br><p id=sn1.20:16.5><span class=root>Yathā te bhagavā byākaroti tathā naṁ dhāreyyāsī’ti. </span><br><p id=sn1.20:17.1><span class=root>Evaṁ vutte, bhante, sā devatā maṁ etadavoca: </span><br><p id=sn1.20:17.2><span class=root>‘na kho, bhikkhu, sukaro so bhagavā amhehi upasaṅkamituṁ, aññāhi mahesakkhāhi devatāhi parivuto. </span><br><p id=sn1.20:17.3><span class=root>Sace kho tvaṁ, bhikkhu, taṁ bhagavantaṁ upasaṅkamitvā etamatthaṁ puccheyyāsi, mayampi āgaccheyyāma dhammassavanāyā’ti. </span><br><p id=sn1.20:17.4><span class=root>Sace, bhante, tassā devatāya saccaṁ vacanaṁ, idheva sā devatā avidūre”ti. </span><br> <span class=brankokovacevic>Potovani, ako su reči tog božanstva istina, onda bi ono trebalo da je u blizini.” </span><br><p id=sn1.20:18.1><span class=root>Evaṁ vutte, sā devatā āyasmantaṁ samiddhiṁ etadavoca: </span><br> <span class=brankokovacevic>Kada to ču, ono božanstvo ovako reče poštovanom Samiddhiju: </span><br><p id=sn1.20:18.2><span class=root>“puccha, bhikkhu, puccha, bhikkhu, yamahaṁ anuppattā”ti. </span><br> <span class=brankokovacevic>„Pitaj, monaše! Pitaj, monaše! Jer ja sam stigao.” </span><br><p id=sn1.20:19.1><span class=root>Atha kho bhagavā taṁ devataṁ gāthāhi ajjhabhāsi: </span><br> <span class=brankokovacevic>Na to se Blaženi obrati tom božanstvu ovim stihovima: </span><br><p id=sn1.20:20.1><span class=root>“Akkheyyasaññino sattā, </span><br> <span class=brankokovacevic>„Opažajuči ono što se izraziti može, </span><br><p id=sn1.20:20.2><span class=root>akkheyyasmiṁ patiṭṭhitā; </span><br> <span class=brankokovacevic>bića postaju ustaljena u tome. </span><br><p id=sn1.20:20.3><span class=root>Akkheyyaṁ apariññāya, </span><br> <span class=brankokovacevic>Ne razumevajući ga do kraja, </span><br><p id=sn1.20:20.4><span class=root>yogamāyanti maccuno. </span><br> <span class=brankokovacevic>bivaju sapeta jarmom koji im Smrt stavi. </span><br><p id=sn1.20:21.1><span class=root>Akkheyyañca pariññāya, </span><br> <span class=brankokovacevic>Ali ko razume do kraja to što se izraziti može, </span><br><p id=sn1.20:21.2><span class=root>Akkhātāraṁ na maññati; </span><br> <span class=brankokovacevic>taj ne stvara ’onoga ko izražava’. </span><br><p id=sn1.20:21.3><span class=root>Tañhi tassa na hotīti, </span><br> <span class=brankokovacevic>Jer za njega zaista ne postoji </span><br><p id=sn1.20:21.4><span class=root>Yena naṁ vajjā na tassa atthi; </span><br> <span class=brankokovacevic>to čime bi ga opisati mogao. </span><br><p id=sn1.20:21.5><span class=root>Sace vijānāsi vadehi yakkhā”ti. </span><br> <span class=brankokovacevic>Duše, ako razumeš ovo, kaži.” </span><br><p id=sn1.20:22.1><span class=root>“Na khvāhaṁ, bhante, imassa bhagavatā saṅkhittena bhāsitassa vitthārena atthaṁ ājānāmi. </span><br> <span class=brankokovacevic>„Poštovani, ono što je Blaženi rekao ukratko, tome ja ne razumem detaljno značenje. </span><br><p id=sn1.20:22.2><span class=root>Sādhu me, bhante, bhagavā tathā bhāsatu yathāhaṁ imassa bhagavatā saṅkhittena bhāsitassa vitthārena atthaṁ jāneyyan”ti. </span><br> <span class=brankokovacevic>Dobro bi bilo, poštovani, da mi objasnite na takav način da ono što je Blaženi rekao ukratko, tome razumem detaljno značenje.” </span><br><p id=sn1.20:23.1><span class=root>“Samo visesī uda vā nihīno, </span><br> <span class=brankokovacevic>„Ko god sebe vidi ’jednakim’, ’višim’ il’ ’nižim’, </span><br><p id=sn1.20:23.2><span class=root>Yo maññatī so vivadetha tena; </span><br> <span class=brankokovacevic>zbog toga će se možda u rasprave upuštati. </span><br><p id=sn1.20:23.3><span class=root>Tīsu vidhāsu avikampamāno, </span><br> <span class=brankokovacevic>Ali zato onaj ko je tim trima razlikama neokrznut, </span><br><p id=sn1.20:23.4><span class=root>Samo visesīti na tassa hoti; </span><br> <span class=brankokovacevic>o ’jednakom’ ili o ’višem’ uopšte ne razmišlja. </span><br><p id=sn1.20:23.5><span class=root>Sace vijānāsi vadehi yakkhā”ti. </span><br> <span class=brankokovacevic>Duše, ako razumeš ovo, kaži.” </span><br><p id=sn1.20:24.1><span class=root>“Imassapi khvāhaṁ, bhante, bhagavatā saṅkhittena bhāsitassa na vitthārena atthaṁ ājānāmi. </span><br> <span class=brankokovacevic>„Poštovani, i u ovom slučaju ono što je Blaženi rekao ukratko, tome ja ne razumem detaljno značenje. </span><br><p id=sn1.20:24.2><span class=root>Sādhu me, bhante, bhagavā tathā bhāsatu yathāhaṁ imassa bhagavatā saṅkhittena bhāsitassa vitthārena atthaṁ jāneyyan”ti. </span><br> <span class=brankokovacevic>Dobro bi bilo, poštovani, da mi objasnite na takav način da ono što je Blaženi rekao ukratko, tome razumem detaljno značenje.” </span><br><p id=sn1.20:25.1><span class=root>“Pahāsi saṅkhaṁ na vimānamajjhagā, </span><br> <span class=brankokovacevic>„Napustio je prazne reči, obmanu odbacio, </span><br><p id=sn1.20:25.2><span class=root>Acchecchi taṇhaṁ idha nāmarūpe; </span><br> <span class=brankokovacevic>žeđ za imenom i oblikom upravo ovde je presekao. </span><br><p id=sn1.20:25.3><span class=root>Taṁ chinnaganthaṁ anighaṁ nirāsaṁ, </span><br> <span class=brankokovacevic>Iako božanstva i ljudi za njime tragaju </span><br><p id=sn1.20:25.4><span class=root>Pariyesamānā nājjhagamuṁ; </span><br> <span class=brankokovacevic>u svetu ovom i drugom, na nebesima i svim boravištima, </span><br><p id=sn1.20:25.5><span class=root>Devā manussā idha vā huraṁ vā, </span><br> <span class=brankokovacevic>ne nalaze onoga u kome su svi čvorovi presečeni, </span><br><p id=sn1.20:25.6><span class=root>Saggesu vā sabbanivesanesu. </span><br> <span class=brankokovacevic>onoga ko je neuznemiren, svake žudnje lišen. </span><br><p id=sn1.20:26.1><span class=root>Sace vijānāsi vadehi yakkhā”ti. </span><br> <span class=brankokovacevic>Duše, ako razumeš ovo, kaži.” </span><br><p id=sn1.20:27.1><span class=root>“Imassa khvāhaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmi—</span><br> <span class=brankokovacevic>„Poštovani, ono što je Blaženi rekao ukratko, tome ja razumem detaljno značenje ovako: </span><br><p id=sn1.20:28.1><span class=root>Pāpaṁ na kayirā vacasā manasā, </span><br> <span class=brankokovacevic>Nigde na svetu ne treba zlo činiti, </span><br><p id=sn1.20:28.2><span class=root>Kāyena vā kiñcana sabbaloke; </span><br> <span class=brankokovacevic>govorom, mišlju, a ni telom. </span><br><p id=sn1.20:28.3><span class=root>Kāme pahāya satimā sampajāno, </span><br> <span class=brankokovacevic>Zadovoljstva čula napustivši, svestan i s jasnim razumevanjem, </span><br><p id=sn1.20:28.4><span class=root>Dukkhaṁ na sevetha anatthasaṁhitan”ti. </span><br> <span class=brankokovacevic>ne treba činiti ono što bolno je i štetu donosi.” </span><br><p id=sn1.20:28.5><span class=root>Nandanavaggo dutiyo. </span><br><p id=sn1.20:29.0><span class=root>Tassuddānaṁ </span><br><p id=sn1.20:29.1><span class=root>Nandanā nandati ceva, </span><br><p id=sn1.20:29.2><span class=root>Natthiputtasamena ca; </span><br><p id=sn1.20:29.3><span class=root>Khattiyo saṇamāno ca, </span><br><p id=sn1.20:29.4><span class=root>Niddātandī ca dukkaraṁ; </span><br><p id=sn1.20:29.5><span class=root>Hirī kuṭikā navamo, </span><br><p id=sn1.20:29.6><span class=root>Dasamo vutto samiddhināti. </span><br></main><footer class="container footer"><small><a href=/about/>Contact info</a></small></footer>