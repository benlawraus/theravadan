<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-brankokovacevic:not(:checked)) .translation.brankokovacevic{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/sr.html> Search </a></ul></nav><nav aria-label=breadcrumb class=container><ul><li><a href=/canon/sr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/sr/pli/ms/sutta.html> Suttapiṭaka </a><li><a href=/canon/sr/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/de/pli/ms/sutta/dn/dn0011.html>Deutsch</a> , <a href=/canon/en/pli/ms/sutta/dn/dn0011.html>English</a><p>From: <label class=translator-toggle><input checked class=toggle-input id=toggle-brankokovacevic type=checkbox> <span class="toggle-label brankokovacevic">Branislav Kovačević</span></label><div class=flex-between><a href=/canon/sr/pli/ms/sutta/dn/dn0010.html>Previous</a><a href=/canon/sr/pli/ms/sutta/dn/dn0012.html>Next</a></div><p><div class=verse-container id=dn11:0.1><span>Dīgha Nikāya 11 </span><span class="translation brankokovacevic">Zbirka dugih govora 11 </span></div><p><div class=verse-container id=dn11:0.2><span class=big-bold>Kevaṭṭasutta </span><span class="translation brankokovacevic">Razgovor sa Kevaddhom </span></div><p><div class=verse-container id=dn11:1.1><span>Evaṁ me sutaṁ—</span><span class="translation brankokovacevic">Ovako sam čuo. </span></div><p><div class=verse-container id=dn11:1.2><span>ekaṁ samayaṁ bhagavā nāḷandāyaṁ viharati pāvārikambavane. </span><span class="translation brankokovacevic">Jednom je Blaženi boravio kraj Nāḷande, u Pāvārikinom mangovom gaju. </span></div><p><div class=verse-container id=dn11:1.3><span>Atha kho kevaṭṭo gahapatiputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kevaṭṭo gahapatiputto bhagavantaṁ etadavoca: </span><span class="translation brankokovacevic">Onda Kevaddha, sin nekog kućedomaćina, dođe do Blaženog, sede sa strane, pa ovako reče: </span></div><p><div class=verse-container id=dn11:1.4><span>“ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā. </span><span class="translation brankokovacevic">Poštovani gospodine, ova Nāḷanda je bogata i prosperitetna, prepuna ljudi koji imaju poverenje u Blaženog. </span></div><p><div class=verse-container id=dn11:1.5><span>Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati; </span><span class="translation brankokovacevic">Dobro bi bilo ako bi Blaženi rekao nekom monahu da koristeći svoje natprirodne moći izvede nekakvo čudo. </span></div><p><div class=verse-container id=dn11:1.6><span>evāyaṁ nāḷandā bhiyyoso mattāya bhagavati abhippasīdissatī”ti. </span><span class="translation brankokovacevic">Na taj način će Nāḷanda steći još veće poverenje u Blaženog.” </span></div><p><div class=verse-container id=dn11:1.7><span>Evaṁ vutte, bhagavā kevaṭṭaṁ gahapatiputtaṁ etadavoca: </span><span class="translation brankokovacevic">Kada to bi rečeno, Blaženi mu ovako odgovori: </span></div><p><div class=verse-container id=dn11:1.8><span>“na kho ahaṁ, kevaṭṭa, bhikkhūnaṁ evaṁ dhammaṁ desemi: </span><span class="translation brankokovacevic">„Kevaddha, ja ne podučavam monahe na taj način: </span></div><p><div class=verse-container id=dn11:1.9><span>‘etha tumhe, bhikkhave, gihīnaṁ odātavasanānaṁ uttari manussadhammā iddhipāṭihāriyaṁ karothā’”ti. </span><span class="translation brankokovacevic">’Hajdete, monasi, koristeći svoje natprirodne moći, izvedite čudo pred u belo obučenim kućedomaćinima.’” </span></div><p><div class=verse-container id=dn11:2.1><span>Dutiyampi kho kevaṭṭo gahapatiputto bhagavantaṁ etadavoca: </span><span class="translation brankokovacevic">Po drugi put Kevaddha, sin kućedomaćina, zatraži od Blaženog isto. </span></div><p><div class=verse-container id=dn11:2.2><span>“nāhaṁ, bhante, bhagavantaṁ dhaṁsemi; </span></div><p><div class=verse-container id=dn11:2.3><span>api ca evaṁ vadāmi: </span></div><p><div class=verse-container id=dn11:2.4><span>‘ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā. </span></div><p><div class=verse-container id=dn11:2.5><span>Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati; </span></div><p><div class=verse-container id=dn11:2.6><span>evāyaṁ nāḷandā bhiyyoso mattāya bhagavati abhippasīdissatī’”ti. </span></div><p><div class=verse-container id=dn11:2.7><span>Dutiyampi kho bhagavā kevaṭṭaṁ gahapatiputtaṁ etadavoca: </span><span class="translation brankokovacevic">I Blaženi mu na isti način odgovori. </span></div><p><div class=verse-container id=dn11:2.8><span>“na kho ahaṁ, kevaṭṭa, bhikkhūnaṁ evaṁ dhammaṁ desemi: </span></div><p><div class=verse-container id=dn11:2.9><span>‘etha tumhe, bhikkhave, gihīnaṁ odātavasanānaṁ uttari manussadhammā iddhipāṭihāriyaṁ karothā’”ti. </span></div><p><div class=verse-container id=dn11:3.1><span>Tatiyampi kho kevaṭṭo gahapatiputto bhagavantaṁ etadavoca: </span><span class="translation brankokovacevic">I po treći put Kevaddha, sin kućedomaćina, ovako reče Blaženom. </span></div><p><div class=verse-container id=dn11:3.2><span>“nāhaṁ, bhante, bhagavantaṁ dhaṁsemi; </span><span class="translation brankokovacevic">„Ne navaljujem na Blaženog, </span></div><p><div class=verse-container id=dn11:3.3><span>api ca evaṁ vadāmi: </span><span class="translation brankokovacevic">ali opet kažem: </span></div><p><div class=verse-container id=dn11:3.4><span>‘ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā. </span><span class="translation brankokovacevic">Poštovani gospodine, ova Nāḷanda je bogata i prosperitetna, prepuna ljudi koji imaju poverenje u Blaženog. </span></div><p><div class=verse-container id=dn11:3.5><span>Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati. </span><span class="translation brankokovacevic">Dobro bi bilo ako bi Blaženi rekao nekom monahu da koristeći svoje natprirodne moći izvede nekakvo čudo. </span></div><p><div class=verse-container id=dn11:3.6><span>Evāyaṁ nāḷandā bhiyyoso mattāya bhagavati abhippasīdissatī’”ti. </span><span class="translation brankokovacevic">Na taj način će Nāḷanda steći još veće poverenje u Blaženog.’” </span></div><p><div class=verse-container id=dn11:3.7.0><span>1. Iddhipāṭihāriya </span><span class="translation brankokovacevic">1. Činjenje čuda </span></div><p><div class=verse-container id=dn11:3.8><span>“Tīṇi kho imāni, kevaṭṭa, pāṭihāriyāni mayā sayaṁ abhiññā sacchikatvā paveditāni. </span><span class="translation brankokovacevic">„Kevaddha, tri su vrste čuda koje objavljujem, pošto sam ih sam lično razumeo i iskusio. </span></div><p><div class=verse-container id=dn11:3.9><span>Katamāni tīṇi? </span><span class="translation brankokovacevic">Koje tri? </span></div><p><div class=verse-container id=dn11:3.10><span>Iddhipāṭihāriyaṁ, ādesanāpāṭihāriyaṁ, anusāsanīpāṭihāriyaṁ. </span><span class="translation brankokovacevic">To su čudo psihičke moći, čudo vidovitosti i čudo pouke. </span></div><p><div class=verse-container id=dn11:4.1><span>Katamañca, kevaṭṭa, iddhipāṭihāriyaṁ? </span><span class="translation brankokovacevic">A kakvo je to čudo psihičke moći? </span></div><p><div class=verse-container id=dn11:4.2><span>Idha, kevaṭṭa, bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ tirobhāvaṁ tirokuṭṭaṁ tiropākāraṁ tiropabbataṁ asajjamāno gacchati seyyathāpi ākāse; pathaviyāpi ummujjanimujjaṁ karoti seyyathāpi udake; udakepi abhijjamāne gacchati seyyathāpi pathaviyaṁ; ākāsepi pallaṅkena kamati seyyathāpi pakkhī sakuṇo; imepi candimasūriye evaṁ mahiddhike evaṁ mahānubhāve pāṇinā parāmasati parimajjati; yāva brahmalokāpi kāyena vasaṁ vatteti. </span><span class="translation brankokovacevic">Tako, Kevaddha, monah ispoljava različite vrste natprirodnih moći: iz jednog bića se pretvara u mnogobrojna, a iz mnogobrojnih opet u jedno; iz vidljivog bića se pretvara u nevidljivo; nesmetano prolazi kroz zidove, bedeme i bregove, kao kroz vazduh; uranja u zemlju i izranja iz nje kao iz vode; hoda po vodi, a da je i ne ustalasa, kao po zemlji; kreće se vazduhom ukrštenih nogu, poput ptice; u stanju je da rukom dotakne i miluje Mesec i Sunce, tako moćne i velike; telesno se uzdiže, čak do sveta boga Brahme. </span></div><p><div class=verse-container id=dn11:4.3><span>Tamenaṁ aññataro saddho pasanno passati taṁ bhikkhuṁ anekavihitaṁ iddhividhaṁ paccanubhontaṁ—ekopi hutvā bahudhā hontaṁ, bahudhāpi hutvā eko hontaṁ; āvibhāvaṁ tirobhāvaṁ; tirokuṭṭaṁ tiropākāraṁ tiropabbataṁ asajjamānaṁ gacchantaṁ seyyathāpi ākāse; pathaviyāpi ummujjanimujjaṁ karontaṁ seyyathāpi udake; udakepi abhijjamāne gacchantaṁ seyyathāpi pathaviyaṁ; ākāsepi pallaṅkena kamantaṁ seyyathāpi pakkhī sakuṇo; imepi candimasūriye evaṁ mahiddhike evaṁ mahānubhāve pāṇinā parāmasantaṁ parimajjantaṁ yāva brahmalokāpi kāyena vasaṁ vattentaṁ. </span><span class="translation brankokovacevic">I onda neki čovek ispunjen poverenjem sve to vidi, </span></div><p><div class=verse-container id=dn11:4.4><span>Tamenaṁ so saddho pasanno aññatarassa assaddhassa appasannassa āroceti: </span><span class="translation brankokovacevic">pa ispriča nekome u kome nema poverenja, nema predanosti: </span></div><p><div class=verse-container id=dn11:4.5><span>‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā. </span><span class="translation brankokovacevic">’Zadivljujuće je to, poštovani, čudesno je to, koliko asketa ima moći, koliko snage! </span></div><p><div class=verse-container id=dn11:4.6><span>Amāhaṁ bhikkhuṁ addasaṁ anekavihitaṁ iddhividhaṁ paccanubhontaṁ—ekopi hutvā bahudhā hontaṁ, bahudhāpi hutvā eko hontaṁ …pe… yāva brahmalokāpi kāyena vasaṁ vattentan’ti. </span><span class="translation brankokovacevic">Svojim sam ga očima video kako ispoljava različite vrste natprirodnih moći: … telesno se uzdiže, čak do sveta boga Brahme. </span></div><p><div class=verse-container id=dn11:5.1><span>Tamenaṁ so assaddho appasanno taṁ saddhaṁ pasannaṁ evaṁ vadeyya: </span><span class="translation brankokovacevic">Na to bi mu ovaj u kojem nema poverenje, nema predanosti mogao reći: </span></div><p><div class=verse-container id=dn11:5.2><span>‘atthi kho, bho, gandhārī nāma vijjā. </span><span class="translation brankokovacevic">’Postoji čarolija po imenu gandhāri. </span></div><p><div class=verse-container id=dn11:5.3><span>Tāya so bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vattetī’ti. </span><span class="translation brankokovacevic">Koristeći se njome, taj monah sva ta čuda izvodi.’ </span></div><p><div class=verse-container id=dn11:5.4><span>Taṁ kiṁ maññasi, kevaṭṭa, </span><span class="translation brankokovacevic">„Šta misliš, Kevaddho? </span></div><p><div class=verse-container id=dn11:5.5><span>api nu so assaddho appasanno taṁ saddhaṁ pasannaṁ evaṁ vadeyyā”ti? </span><span class="translation brankokovacevic">Da li bi mu ovaj u kojem nema poverenje, nema predanosti mogao tako reći?” </span></div><p><div class=verse-container id=dn11:5.6><span>“Vadeyya, bhante”ti. </span><span class="translation brankokovacevic">„Mogao bi, poštovani.” </span></div><p><div class=verse-container id=dn11:5.7><span>“Imaṁ kho ahaṁ, kevaṭṭa, iddhipāṭihāriye ādīnavaṁ sampassamāno iddhipāṭihāriyena aṭṭīyāmi harāyāmi jigucchāmi. </span><span class="translation brankokovacevic">Kevaddha, udviđajući tu opasnost, ja upravo zato čudom izvedenim naprirodnim moćima bivam zgrožen, postiđen i zgađen. </span></div><p><div class=verse-container id=dn11:6.0><span>2. Ādesanāpāṭihāriya </span><span class="translation brankokovacevic">2. Čudo vidovitosti </span></div><p><div class=verse-container id=dn11:6.1><span>Katamañca, kevaṭṭa, ādesanāpāṭihāriyaṁ? </span><span class="translation brankokovacevic">A kakvo je to čudo vidovitosti? </span></div><p><div class=verse-container id=dn11:6.2><span>Idha, kevaṭṭa, bhikkhu parasattānaṁ parapuggalānaṁ cittampi ādisati, cetasikampi ādisati, vitakkitampi ādisati, vicāritampi ādisati: </span><span class="translation brankokovacevic">Tako, Kevaddha, monah drugih bića, objavljuje um, mentalno stanje, misli, razmišljanje drugih osoba: </span></div><p><div class=verse-container id=dn11:6.3><span>‘evampi te mano, itthampi te mano, itipi te cittan’ti. </span><span class="translation brankokovacevic">’Takve su ti misli, razmišljaš o tome i tome, stanje tvog uma je takvo.’ </span></div><p><div class=verse-container id=dn11:6.4><span>Tamenaṁ aññataro saddho pasanno passati taṁ bhikkhuṁ parasattānaṁ parapuggalānaṁ cittampi ādisantaṁ, cetasikampi ādisantaṁ, vitakkitampi ādisantaṁ, vicāritampi ādisantaṁ: </span><span class="translation brankokovacevic">I onda neki čovek ispunjen poverenjem sve to vidi, </span></div><p><div class=verse-container id=dn11:6.5><span>‘evampi te mano, itthampi te mano, itipi te cittan’ti. </span></div><p><div class=verse-container id=dn11:6.6><span>Tamenaṁ so saddho pasanno aññatarassa assaddhassa appasannassa āroceti: </span><span class="translation brankokovacevic">pa ispriča nekome u kome nema poverenja, nema predanosti: </span></div><p><div class=verse-container id=dn11:6.7><span>‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā. </span><span class="translation brankokovacevic">’Zadivljujuće je to, poštovani, čudesno je to, koliko asketa ima moći, koliko snage! </span></div><p><div class=verse-container id=dn11:6.8><span>Amāhaṁ bhikkhuṁ addasaṁ parasattānaṁ parapuggalānaṁ cittampi ādisantaṁ, cetasikampi ādisantaṁ, vitakkitampi ādisantaṁ, vicāritampi ādisantaṁ: </span><span class="translation brankokovacevic">Svojim sam očima video tog monaha kako objavljuje um, mentalno stanje, misli, razmišljanje drugih bića, drugih osoba: </span></div><p><div class=verse-container id=dn11:6.9><span>“evampi te mano, itthampi te mano, itipi te cittan”’ti. </span><span class="translation brankokovacevic">’Takve su ti misli, razmišljaš o tome i tome, stanje tvog uma je takvo.’ </span></div><p><div class=verse-container id=dn11:7.1><span>Tamenaṁ so assaddho appasanno taṁ saddhaṁ pasannaṁ evaṁ vadeyya: </span><span class="translation brankokovacevic">Na to bi mu ovaj u kojem nema poverenje, nema predanosti mogao reći: </span></div><p><div class=verse-container id=dn11:7.2><span>‘atthi kho, bho, maṇikā nāma vijjā; </span><span class="translation brankokovacevic">’Postoji čarolija po imenu maṇikā. </span></div><p><div class=verse-container id=dn11:7.3><span>tāya so bhikkhu parasattānaṁ parapuggalānaṁ cittampi ādisati, cetasikampi ādisati, vitakkitampi ādisati, vicāritampi ādisati: </span><span class="translation brankokovacevic">Koristeći se njome, Kevaddho, monah objavljuje um, mentalno stanje, misli, razmišljanje drugih bića, drugih osoba.’ </span></div><p><div class=verse-container id=dn11:7.4><span>“evampi te mano, itthampi te mano, itipi te cittan”’ti. </span></div><p><div class=verse-container id=dn11:7.5><span>Taṁ kiṁ maññasi, kevaṭṭa, </span><span class="translation brankokovacevic">„Šta misliš, Kevaddho? </span></div><p><div class=verse-container id=dn11:7.6><span>api nu so assaddho appasanno taṁ saddhaṁ pasannaṁ evaṁ vadeyyā”ti? </span><span class="translation brankokovacevic">Da li bi mu ovaj u kojem nema poverenje, nema predanosti mogao tako reći?” </span></div><p><div class=verse-container id=dn11:7.7><span>“Vadeyya, bhante”ti. </span><span class="translation brankokovacevic">„Mogao bi, poštovani.” </span></div><p><div class=verse-container id=dn11:7.8><span>“Imaṁ kho ahaṁ, kevaṭṭa, ādesanāpāṭihāriye ādīnavaṁ sampassamāno ādesanāpāṭihāriyena aṭṭīyāmi harāyāmi jigucchāmi. </span><span class="translation brankokovacevic">Kevaddha, udviđajući tu opasnost u vidovitosti, ja upravo zato vidovitošću bivam zgrožen, postiđen i zgađen. </span></div><p><div class=verse-container id=dn11:8.0><span>3. Anusāsanīpāṭihāriya </span><span class="translation brankokovacevic">3. Čudo pouke </span></div><p><div class=verse-container id=dn11:8.1><span>Katamañca, kevaṭṭa, anusāsanīpāṭihāriyaṁ? </span><span class="translation brankokovacevic">A kakvo je to čudo pouke? </span></div><p><div class=verse-container id=dn11:8.2><span>Idha, kevaṭṭa, bhikkhu evamanusāsati: </span><span class="translation brankokovacevic">Tako, Kevaddho, monah savetuje: </span></div><p><div class=verse-container id=dn11:8.3><span>‘evaṁ vitakketha, mā evaṁ vitakkayittha, evaṁ manasikarotha, mā evaṁ manasākattha, idaṁ pajahatha, idaṁ upasampajja viharathā’ti. </span><span class="translation brankokovacevic">’Ovako bi trebalo da razmišljaš, a ne onako; usmeri pažnju na to, ne na ono; ovo napusti i živi posvetivši se onome.’ </span></div><p><div class=verse-container id=dn11:8.4><span>Idaṁ vuccati, kevaṭṭa, anusāsanīpāṭihāriyaṁ. </span><span class="translation brankokovacevic">To se, Kevaddho, naziva čudom pouke. </span></div><p><div class=verse-container id=dn11:9-66.1><span>Puna caparaṁ, kevaṭṭa, idha tathāgato loke uppajjati arahaṁ sammāsambuddho …pe… </span><span class="translation brankokovacevic">Sem toga, Tathāgata se pojavi u ovome svetu, plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen. Snagom vlastite spoznaje razumeo je i zna da objasni ovaj svet, njegove dobre i zle duhove, božanstva, pokolenja isposnika i sveštenika, plemenitih i običnih ljudi. On propoveda učenje i slovom i duhom, divno na početku, divno u sredini, divno na kraju; upućuje na potpuno savršen i pročišćen svetački život. … </span></div><p><div class=verse-container id=dn11:9-66.2><span>Evaṁ kho, kevaṭṭa, bhikkhu sīlasampanno hoti …pe… </span><span class="translation brankokovacevic">Na taj način, Kevaddho, monah je usavršen u vrlini… </span></div><p><div class=verse-container id=dn11:9-66.3><span>paṭhamaṁ jhānaṁ upasampajja viharati. </span><span class="translation brankokovacevic">On ulazi i ostaje na prvom stupnju zadubljenja. </span></div><p><div class=verse-container id=dn11:9-66.4><span>Idampi vuccati, kevaṭṭa, anusāsanīpāṭihāriyaṁ …pe… </span><span class="translation brankokovacevic">I to se, Kevaddho, naziva čudom pouke… </span></div><p><div class=verse-container id=dn11:9-66.5><span>dutiyaṁ jhānaṁ …pe… </span><span class="translation brankokovacevic">drugo zadubljenje… </span></div><p><div class=verse-container id=dn11:9-66.6><span>tatiyaṁ jhānaṁ …pe… </span><span class="translation brankokovacevic">treće zadubljenje… </span></div><p><div class=verse-container id=dn11:9-66.7><span>catutthaṁ jhānaṁ upasampajja viharati. </span><span class="translation brankokovacevic">On ulazi i ostaje na četvrtom stupnju zadubljenja. </span></div><p><div class=verse-container id=dn11:9-66.8><span>Idampi vuccati, kevaṭṭa, anusāsanīpāṭihāriyaṁ …pe… </span><span class="translation brankokovacevic">I to se, Kevaddho, naziva čudom pouke… </span></div><p><div class=verse-container id=dn11:9-66.9><span>ñāṇadassanāya cittaṁ abhinīharati abhininnāmeti …pe… </span><span class="translation brankokovacevic">Svoj um okreće i usmerava ka znanju i viđenju… </span></div><p><div class=verse-container id=dn11:9-66.10><span>idampi vuccati, kevaṭṭa, anusāsanīpāṭihāriyaṁ …pe… </span><span class="translation brankokovacevic">I to se, Kevaddho, naziva čudom pouke… </span></div><p><div class=verse-container id=dn11:9-66.11><span>nāparaṁ itthattāyāti pajānāti …pe… </span><span class="translation brankokovacevic">On razume: ’…nema više preporađanja u bilo koji oblik bivanja’. </span></div><p><div class=verse-container id=dn11:9-66.12><span>idampi vuccati, kevaṭṭa, anusāsanīpāṭihāriyaṁ. </span><span class="translation brankokovacevic">I to se, Kevaddho, naziva čudom pouke… </span></div><p><div class=verse-container id=dn11:67.1><span>Imāni kho, kevaṭṭa, tīṇi pāṭihāriyāni mayā sayaṁ abhiññā sacchikatvā paveditāni. </span><span class="translation brankokovacevic">„Kevaddho, to su tri vrste čuda koje objavljujem, pošto sam ih sam lično razumeo i iskusio. </span></div><p><div class=verse-container id=dn11:67.2.0><span>4. Bhūtanirodhesakabhikkhuvatthu </span><span class="translation brankokovacevic">4. Priča o monaku u potrazi za krajem počela </span></div><p><div class=verse-container id=dn11:67.3><span>Bhūtapubbaṁ, kevaṭṭa, imasmiññeva bhikkhusaṅghe aññatarassa bhikkhuno evaṁ cetaso parivitakko udapādi: </span><span class="translation brankokovacevic">Jednom je, Kevaddo, u ovoj monaškoj zajednici nekom monahu pala na um ovakva misao: </span></div><p><div class=verse-container id=dn11:67.4><span>‘kattha nu kho ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:68.1><span>Atha kho so, kevaṭṭa, bhikkhu tathārūpaṁ samādhiṁ samāpajji, yathāsamāhite citte devayāniyo maggo pāturahosi. </span><span class="translation brankokovacevic">Onda taj monah utonu u takvu vrstu koncentracije, pri kojoj se u tako smirenom umu otvori put ka božanstvima. </span></div><p><div class=verse-container id=dn11:68.2><span>Atha kho so, kevaṭṭa, bhikkhu yena cātumahārājikā devā tenupasaṅkami; upasaṅkamitvā cātumahārājike deve etadavoca: </span><span class="translation brankokovacevic">Tako monah ode do božanstava sveta četiri kralja i kada je stigao, upita ih: </span></div><p><div class=verse-container id=dn11:68.3><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:68.4><span>Evaṁ vutte, kevaṭṭa, cātumahārājikā devā taṁ bhikkhuṁ etadavocuṁ: </span><span class="translation brankokovacevic">Kada to bi rečeno, božanstva mu ovako odgovoriše: </span></div><p><div class=verse-container id=dn11:68.5><span>‘mayampi kho, bhikkhu, na jānāma: </span><span class="translation brankokovacevic">’Monaše, mi to ne znamo. </span></div><p><div class=verse-container id=dn11:68.6><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:68.7><span>Atthi kho, bhikkhu, cattāro mahārājāno amhehi abhikkantatarā ca paṇītatarā ca. </span><span class="translation brankokovacevic">Ali postoje četiri velika kralja, koji su uzvišeniji i suptilniji od nas. </span></div><p><div class=verse-container id=dn11:68.8><span>Te kho etaṁ jāneyyuṁ: </span><span class="translation brankokovacevic">Oni bi trebalo to da znaju.’ </span></div><p><div class=verse-container id=dn11:68.9><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:69.1><span>Atha kho so, kevaṭṭa, bhikkhu yena cattāro mahārājāno tenupasaṅkami; upasaṅkamitvā cattāro mahārāje etadavoca: </span><span class="translation brankokovacevic">Onda taj monah ode do četiri velika kralja i kada je stigao, upita ih: </span></div><p><div class=verse-container id=dn11:69.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:69.3><span>Evaṁ vutte, kevaṭṭa, cattāro mahārājāno taṁ bhikkhuṁ etadavocuṁ: </span><span class="translation brankokovacevic">Kada to bi rečeno, četiri velika kralja mu ovako odgovoriše: </span></div><p><div class=verse-container id=dn11:69.4><span>‘mayampi kho, bhikkhu, na jānāma: </span><span class="translation brankokovacevic">’Monaše, mi to ne znamo. </span></div><p><div class=verse-container id=dn11:69.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu, āpodhātu tejodhātu vāyodhātū”ti. </span></div><p><div class=verse-container id=dn11:69.6><span>Atthi kho, bhikkhu, tāvatiṁsā nāma devā amhehi abhikkantatarā ca paṇītatarā ca. </span><span class="translation brankokovacevic">Ali postoje božanstva neba trideset trojice, koja su uzvišenija i suptilnija od nas. </span></div><p><div class=verse-container id=dn11:69.7><span>Te kho etaṁ jāneyyuṁ: </span><span class="translation brankokovacevic">Oni bi trebalo to da znaju.’ </span></div><p><div class=verse-container id=dn11:69.8><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:70.1><span>Atha kho so, kevaṭṭa, bhikkhu yena tāvatiṁsā devā tenupasaṅkami; upasaṅkamitvā tāvatiṁse deve etadavoca: </span><span class="translation brankokovacevic">Tako monah ode do božanstava sveta trideset trojicea i kad je stigao, upita ih: </span></div><p><div class=verse-container id=dn11:70.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:70.3><span>Evaṁ vutte, kevaṭṭa, tāvatiṁsā devā taṁ bhikkhuṁ etadavocuṁ: </span><span class="translation brankokovacevic">Kada to bi rečeno, božanstva neba trideset trojice mu ovako odgovoriše: </span></div><p><div class=verse-container id=dn11:70.4><span>‘mayampi kho, bhikkhu, na jānāma: </span><span class="translation brankokovacevic">’Monaše, mi to ne znamo. </span></div><p><div class=verse-container id=dn11:70.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:70.6><span>Atthi kho, bhikkhu, sakko nāma devānamindo amhehi abhikkantataro ca paṇītataro ca. </span><span class="translation brankokovacevic">Ali postoji Sakka, vladar bogova, koji je uzvišeniji i suptilniji od nas. </span></div><p><div class=verse-container id=dn11:70.7><span>So kho etaṁ jāneyya: </span><span class="translation brankokovacevic">On bi to trebalo da zna.’ </span></div><p><div class=verse-container id=dn11:70.8><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:71.1><span>Atha kho so, kevaṭṭa, bhikkhu yena sakko devānamindo tenupasaṅkami; upasaṅkamitvā sakkaṁ devānamindaṁ etadavoca: </span><span class="translation brankokovacevic">Tako monah ode do Sakke, vladara bogova, i kada je stigao, upita ga: </span></div><p><div class=verse-container id=dn11:71.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:71.3><span>Evaṁ vutte, kevaṭṭa, sakko devānamindo taṁ bhikkhuṁ etadavoca: </span><span class="translation brankokovacevic">Kada to bi rečeno, Sakka, vladar bogova, ovako mu odgovori: </span></div><p><div class=verse-container id=dn11:71.4><span>‘ahampi kho, bhikkhu, na jānāmi: </span><span class="translation brankokovacevic">’Monaše, ja to ne znam. </span></div><p><div class=verse-container id=dn11:71.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:72.1><span>Atthi kho, bhikkhu, yāmā nāma devā …pe… </span><span class="translation brankokovacevic">Ali postoje božanstva sveta Yāme… </span></div><p><div class=verse-container id=dn11:73.1><span>suyāmo nāma devaputto … </span><span class="translation brankokovacevic">božanstvo Suyāma… </span></div><p><div class=verse-container id=dn11:74.1><span>tusitā nāma devā … </span><span class="translation brankokovacevic">božanstva Tusitā neba… </span></div><p><div class=verse-container id=dn11:75.1><span>santussito nāma devaputto … </span><span class="translation brankokovacevic">božanstvo Santussita… </span></div><p><div class=verse-container id=dn11:76.1><span>nimmānaratī nāma devā … </span><span class="translation brankokovacevic">božanstva koja se oduševljavaju stvaranjem… </span></div><p><div class=verse-container id=dn11:77.1><span>sunimmito nāma devaputto … </span><span class="translation brankokovacevic">božanstvo Sunimmita… </span></div><p><div class=verse-container id=dn11:77.2><span>paranimmitavasavattī nāma devā … </span><span class="translation brankokovacevic">paranimmitavasavattī božanstva… </span></div><p><div class=verse-container id=dn11:78.1><span>vasavattī nāma devaputto amhehi abhikkantataro ca paṇītataro ca. </span><span class="translation brankokovacevic">božanski sin Vasavattī, koji je uzvišeniji i suptilniji od nas. </span></div><p><div class=verse-container id=dn11:78.2><span>So kho etaṁ jāneyya: </span><span class="translation brankokovacevic">Ono bi to trebalo da zna.’ </span></div><p><div class=verse-container id=dn11:78.3><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:79.1><span>Atha kho so, kevaṭṭa, bhikkhu yena vasavattī devaputto tenupasaṅkami; upasaṅkamitvā vasavattiṁ devaputtaṁ etadavoca: </span><span class="translation brankokovacevic">Tako monah ode do božanstva Vasavattīja i kada je stigao, upita ga: </span></div><p><div class=verse-container id=dn11:79.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:79.3><span>Evaṁ vutte, kevaṭṭa, vasavattī devaputto taṁ bhikkhuṁ etadavoca: </span><span class="translation brankokovacevic">Kada to bi rečeno, Vasavattī mu ovako odgovori: </span></div><p><div class=verse-container id=dn11:79.4><span>‘ahampi kho, bhikkhu, na jānāmi: </span><span class="translation brankokovacevic">’Monaše, ja to ne znam. </span></div><p><div class=verse-container id=dn11:79.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:79.6><span>Atthi kho, bhikkhu, brahmakāyikā nāma devā amhehi abhikkantatarā ca paṇītatarā ca. </span><span class="translation brankokovacevic">Ali postoje božanstva u pratnji boga Brahme, koja su uzvišenija i suptilnija od mene. </span></div><p><div class=verse-container id=dn11:79.7><span>Te kho etaṁ jāneyyuṁ: </span><span class="translation brankokovacevic">Ona bi to trebalo da znaju.’ </span></div><p><div class=verse-container id=dn11:79.8><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:80.1><span>Atha kho so, kevaṭṭa, bhikkhu tathārūpaṁ samādhiṁ samāpajji, yathāsamāhite citte brahmayāniyo maggo pāturahosi. </span><span class="translation brankokovacevic">Onda taj monah utonu u takvu vrstu koncentracije, pri kojoj se u tako smirenom umu otvori put ka svetu Brahme. </span></div><p><div class=verse-container id=dn11:80.2><span>Atha kho so, kevaṭṭa, bhikkhu yena brahmakāyikā devā tenupasaṅkami; upasaṅkamitvā brahmakāyike deve etadavoca: </span><span class="translation brankokovacevic">Tako monah ode do božanstava u pratnji boga Brahme i kada je stigao, upita ih: </span></div><p><div class=verse-container id=dn11:80.3><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:80.4><span>Evaṁ vutte, kevaṭṭa, brahmakāyikā devā taṁ bhikkhuṁ etadavocuṁ: </span><span class="translation brankokovacevic">Kada to bi rečeno, božanstva mu ovako odgovoriše: </span></div><p><div class=verse-container id=dn11:80.5><span>‘mayampi kho, bhikkhu, na jānāma: </span><span class="translation brankokovacevic">’Monaše, mi to ne znamo. </span></div><p><div class=verse-container id=dn11:80.6><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:80.7><span>Atthi kho, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānaṁ amhehi abhikkantataro ca paṇītataro ca. </span><span class="translation brankokovacevic">Ali postoji Brahmā, veliki Brahmā, neporaženi, nepobedivi, univerzalni mudrac, silni, vrhovno božanstvo, tvorac, kreator, najbolji, roditelj, regulator, otac onima koji su rođeni i onima koji će tek biti rođeni. On je uzvišeniji i suptilniji od nas. </span></div><p><div class=verse-container id=dn11:80.8><span>So kho etaṁ jāneyya: </span><span class="translation brankokovacevic">Ono bi to trebalo da zna.’ </span></div><p><div class=verse-container id=dn11:80.9><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:80.10><span>‘Kahaṁ panāvuso, etarahi so mahābrahmā’ti? </span><span class="translation brankokovacevic">’Ali, poštovani, gde je sada veliki Brahmā?’ </span></div><p><div class=verse-container id=dn11:80.11><span>‘Mayampi kho, bhikkhu, na jānāma, yattha vā brahmā yena vā brahmā yahiṁ vā brahmā; </span><span class="translation brankokovacevic">’Monaše, mi ne znamo gde je Brahmā, kako je Brahmā, ni odakle će doći; </span></div><p><div class=verse-container id=dn11:80.12><span>api ca, bhikkhu, yathā nimittā dissanti, āloko sañjāyati, obhāso pātubhavati, brahmā pātubhavissati, brahmuno hetaṁ pubbanimittaṁ pātubhāvāya, yadidaṁ āloko sañjāyati, obhāso pātubhavatī’ti. </span><span class="translation brankokovacevic">ali kada se pojave znaci, pojavi svetlost, kada sjaj postane vidljiv, tada će se Brahmā pojaviti. Jer to su predznaci njegovog pojavljivanja. </span></div><p><div class=verse-container id=dn11:81.1><span>Atha kho so, kevaṭṭa, mahābrahmā nacirasseva pāturahosi. </span><span class="translation brankokovacevic">I ubrzo se, Kevaddho, Brahmā zaista pojavio. </span></div><p><div class=verse-container id=dn11:81.2><span>Atha kho so, kevaṭṭa, bhikkhu yena so mahābrahmā tenupasaṅkami; upasaṅkamitvā taṁ mahābrahmānaṁ etadavoca: </span><span class="translation brankokovacevic">Onda monah priđe velikom Brahmi i upita ga: </span></div><p><div class=verse-container id=dn11:81.3><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:81.4><span>Evaṁ vutte, kevaṭṭa, so mahābrahmā taṁ bhikkhuṁ etadavoca: </span><span class="translation brankokovacevic">Kada to bi rečeno, Veliki Brahmā ovako mu odgovori: </span></div><p><div class=verse-container id=dn11:81.5><span>‘ahamasmi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan’ti. </span><span class="translation brankokovacevic">’Ja sam Brahmā, veliki Brahmā, neporaženi, nepobedivi, univerzalni mudrac, silni, vrhovno božanstvo, tvorac, kreator, najbolji, roditelj, regulator, otac onima koji su rođeni i onima koji će tek biti rođeni. </span></div><p><div class=verse-container id=dn11:82.1><span>Dutiyampi kho so, kevaṭṭa, bhikkhu taṁ mahābrahmānaṁ etadavoca: </span><span class="translation brankokovacevic">Po drugi put… </span></div><p><div class=verse-container id=dn11:82.2><span>‘na khohaṁ taṁ, āvuso, evaṁ pucchāmi: </span></div><p><div class=verse-container id=dn11:82.3><span>“tvamasi brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan”ti. </span></div><p><div class=verse-container id=dn11:82.4><span>Evañca kho ahaṁ taṁ, āvuso, pucchāmi: </span></div><p><div class=verse-container id=dn11:82.5><span>“kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti? </span></div><p><div class=verse-container id=dn11:82.6><span>Dutiyampi kho so, kevaṭṭa, mahābrahmā taṁ bhikkhuṁ etadavoca: </span></div><p><div class=verse-container id=dn11:82.7><span>‘ahamasmi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan’ti. </span></div><p><div class=verse-container id=dn11:83.1><span>Tatiyampi kho so, kevaṭṭa, bhikkhu taṁ mahābrahmānaṁ etadavoca: </span><span class="translation brankokovacevic">Po treći put monah ovako reče velikom Brahmi: </span></div><p><div class=verse-container id=dn11:83.2><span>‘na khohaṁ taṁ, āvuso, evaṁ pucchāmi: </span><span class="translation brankokovacevic">’Poštovani, ja vas ne pitam da li ste vi </span></div><p><div class=verse-container id=dn11:83.3><span>“tvamasi brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan”ti. </span><span class="translation brankokovacevic">Brahmā, veliki Brahmā, neporaženi, nepobedivi, univerzalni mudrac, silni, vrhovno božanstvo, tvorac, kreator, najbolji, roditelj, regulator, otac onima koji su rođeni i onima koji će tek biti rođeni. </span></div><p><div class=verse-container id=dn11:83.4><span>Evañca kho ahaṁ taṁ, āvuso, pucchāmi: </span><span class="translation brankokovacevic">Ja vas pitam sledeće: </span></div><p><div class=verse-container id=dn11:83.5><span>“kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti? </span><span class="translation brankokovacevic">’Poštovani, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:83.6><span>Atha kho so, kevaṭṭa, mahābrahmā taṁ bhikkhuṁ bāhāyaṁ gahetvā ekamantaṁ apanetvā taṁ bhikkhuṁ etadavoca: </span><span class="translation brankokovacevic">Onda Brahmā uhvati monaha za ruku i povede ga u stranu, pa reče: </span></div><p><div class=verse-container id=dn11:83.7><span>‘ime kho maṁ, bhikkhu, brahmakāyikā devā evaṁ jānanti, “natthi kiñci brahmuno aññātaṁ, natthi kiñci brahmuno adiṭṭhaṁ, natthi kiñci brahmuno aviditaṁ, natthi kiñci brahmuno asacchikatan”ti. </span><span class="translation brankokovacevic">’Ova božanstva iz moje pratnje veruju: „Ne postoji ništa što Brahmā ne zna, ne vidi, ne razume i nije iskusio.” </span></div><p><div class=verse-container id=dn11:83.8><span>Tasmāhaṁ tesaṁ sammukhā na byākāsiṁ. </span><span class="translation brankokovacevic">Zato ti pred njima nisam rekao </span></div><p><div class=verse-container id=dn11:83.9><span>Ahampi kho, bhikkhu, na jānāmi yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātūti. </span><span class="translation brankokovacevic">da ni ja ne znam gde četiri velika počela nestaju bez ostatka, a to su: zemlja, voda, vatra i vazduh? </span></div><p><div class=verse-container id=dn11:83.10><span>Tasmātiha, bhikkhu, tuyhevetaṁ dukkaṭaṁ, tuyhevetaṁ aparaddhaṁ, yaṁ tvaṁ taṁ bhagavantaṁ atidhāvitvā bahiddhā pariyeṭṭhiṁ āpajjasi imassa pañhassa veyyākaraṇāya. </span><span class="translation brankokovacevic">Zato si, monaše, učinio pogrešno, učinio rđavo, što si u traženju odgovora na svoje pitanje preskočio Blaženoga. </span></div><p><div class=verse-container id=dn11:83.11><span>Gaccha tvaṁ, bhikkhu, tameva bhagavantaṁ upasaṅkamitvā imaṁ pañhaṁ puccha, yathā ca te bhagavā byākaroti, tathā naṁ dhāreyyāsī’ti. </span><span class="translation brankokovacevic">Idi, monaše, do Blaženog i postavi mu pitanje, a ono što ti on odgovori, dobro zapamti. </span></div><p><div class=verse-container id=dn11:84.1><span>Atha kho so, kevaṭṭa, bhikkhu—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva brahmaloke antarahito mama purato pāturahosi. </span><span class="translation brankokovacevic">Na to, Kevaddo, onaj monah hitro, kao kada bi snažan čovek ispružio savijenu ruku ili savio ispruženu ruku, nestade iz sveta Brahme i pojavi se preda mnom. </span></div><p><div class=verse-container id=dn11:84.2><span>Atha kho so, kevaṭṭa, bhikkhu maṁ abhivādetvā ekamantaṁ nisīdi, ekamantaṁ nisinno kho, kevaṭṭa, so bhikkhu maṁ etadavoca: </span><span class="translation brankokovacevic">Poklonivši se, sede on sa strane i ovako mi reče: </span></div><p><div class=verse-container id=dn11:84.3><span>‘kattha nu kho, bhante, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani gospodine, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:85.0><span>4.1. Tīradassisakuṇupamā </span><span class="translation brankokovacevic">4.1. Poređenje sa pticom koja traži kopno </span></div><p><div class=verse-container id=dn11:85.1><span>Evaṁ vutte, ahaṁ, kevaṭṭa, taṁ bhikkhuṁ etadavocaṁ—</span><span class="translation brankokovacevic">Kad to bi rečeno, Kevaddo, ovako mu odgovorih: </span></div><p><div class=verse-container id=dn11:85.2><span>bhūtapubbaṁ, bhikkhu, sāmuddikā vāṇijā tīradassiṁ sakuṇaṁ gahetvā nāvāya samuddaṁ ajjhogāhanti. </span><span class="translation brankokovacevic">’Monaše, jednom se neki trgovac, ponevši sa sobom pticu, otisnuo na pučinu. </span></div><p><div class=verse-container id=dn11:85.3><span>Te atīradakkhiniyā nāvāya tīradassiṁ sakuṇaṁ muñcanti. </span><span class="translation brankokovacevic">I kada nisu nigde mogli da vide kopno, pustili bi je da poleti. </span></div><p><div class=verse-container id=dn11:85.4><span>So gacchateva puratthimaṁ disaṁ, gacchati dakkhiṇaṁ disaṁ, gacchati pacchimaṁ disaṁ, gacchati uttaraṁ disaṁ, gacchati uddhaṁ disaṁ, gacchati anudisaṁ. </span><span class="translation brankokovacevic">Ona je letela na istok, jug, zapad i sever, nagore i naokolo. </span></div><p><div class=verse-container id=dn11:85.5><span>Sace so samantā tīraṁ passati, tathāgatakova hoti. </span><span class="translation brankokovacevic">Ako je bilo gde videla kopno, do njega bi odletela. </span></div><p><div class=verse-container id=dn11:85.6><span>Sace pana so samantā tīraṁ na passati, tameva nāvaṁ paccāgacchati. </span><span class="translation brankokovacevic">Ako pak nigde nije videla kopno, vratila bi se pravo na brod. </span></div><p><div class=verse-container id=dn11:85.7><span>Evameva kho tvaṁ, bhikkhu, yato yāva brahmalokā pariyesamāno imassa pañhassa veyyākaraṇaṁ nājjhagā, atha mamaññeva santike paccāgato. </span><span class="translation brankokovacevic">Na isti način, otišavši čak do sveta Brahme sa svojim pitanjem, vratio si se pravo kod mene. </span></div><p><div class=verse-container id=dn11:85.8><span>Na kho eso, bhikkhu, pañho evaṁ pucchitabbo: </span><span class="translation brankokovacevic">Ali tvoje pitanje ne bi trebalo postaviti na ovaj način: </span></div><p><div class=verse-container id=dn11:85.9><span>‘kattha nu kho, bhante, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation brankokovacevic">’Poštovani gospodine, gde li to ova četiri velika počela nestaju bez ostatka, a to su: zemlja, voda, vatra i vazduh?’ </span></div><p><div class=verse-container id=dn11:85.10><span>Evañca kho eso, bhikkhu, pañho pucchitabbo: </span><span class="translation brankokovacevic">Trebalo bi ga postaviti ovako: </span></div><p><div class=verse-container id=dn11:85.11><span>‘Kattha āpo ca pathavī, </span><span class="translation brankokovacevic">’Gde to voda i zemlja, </span></div><p><div class=verse-container id=dn11:85.12><span>tejo vāyo na gādhati; </span><span class="translation brankokovacevic">vatra i vazduh uporišta nemaju; </span></div><p><div class=verse-container id=dn11:85.13><span>Kattha dīghañca rassañca, </span><span class="translation brankokovacevic">gde to dugo i kratko, </span></div><p><div class=verse-container id=dn11:85.14><span>aṇuṁ thūlaṁ subhāsubhaṁ; </span><span class="translation brankokovacevic">fino i grubo, lepo i ružno, </span></div><p><div class=verse-container id=dn11:85.15><span>Kattha nāmañca rūpañca, </span><span class="translation brankokovacevic">gde ime i oblik </span></div><p><div class=verse-container id=dn11:85.16><span>asesaṁ uparujjhatī’ti. </span><span class="translation brankokovacevic">nestaju bez ostatka?’ </span></div><p><div class=verse-container id=dn11:85.17><span>Tatra veyyākaraṇaṁ bhavati: </span><span class="translation brankokovacevic">Na to je odgovor ovakav: </span></div><p><div class=verse-container id=dn11:85.18><span>‘Viññāṇaṁ anidassanaṁ, </span><span class="translation brankokovacevic">’Svet bez manifestovanja, </span></div><p><div class=verse-container id=dn11:85.19><span>anantaṁ sabbatopabhaṁ; </span><span class="translation brankokovacevic">bez kraja, sva blistava, </span></div><p><div class=verse-container id=dn11:85.20><span>Ettha āpo ca pathavī, </span><span class="translation brankokovacevic">tu voda i zemlja, </span></div><p><div class=verse-container id=dn11:85.21><span>tejo vāyo na gādhati. </span><span class="translation brankokovacevic">vatra i vazduh uporišta nemaju; </span></div><p><div class=verse-container id=dn11:85.22><span>Ettha dīghañca rassañca, </span><span class="translation brankokovacevic">tu dugo i kratko, </span></div><p><div class=verse-container id=dn11:85.23><span>aṇuṁ thūlaṁ subhāsubhaṁ; </span><span class="translation brankokovacevic">fino i grubo, lepo i ružno, </span></div><p><div class=verse-container id=dn11:85.24><span>Ettha nāmañca rūpañca, </span><span class="translation brankokovacevic">tu ime i oblik </span></div><p><div class=verse-container id=dn11:85.25><span>asesaṁ uparujjhati; </span><span class="translation brankokovacevic">nestaju bez ostatka. </span></div><p><div class=verse-container id=dn11:85.26><span>Viññāṇassa nirodhena, </span><span class="translation brankokovacevic">sa prestankom svesti, </span></div><p><div class=verse-container id=dn11:85.27><span>etthetaṁ uparujjhatī’”ti. </span><span class="translation brankokovacevic">sve to tu nestaje,’” </span></div><p><div class=verse-container id=dn11:85.28><span>Idamavoca bhagavā. </span><span class="translation brankokovacevic">Tako reče Blaženi. </span></div><p><div class=verse-container id=dn11:85.29><span>Attamano kevaṭṭo gahapatiputto bhagavato bhāsitaṁ abhinandīti. </span><span class="translation brankokovacevic">Zadovoljan, Kevaddho, sin kućedomaćina, obradova se rečima Blaženoga. </span></div><p><div class=verse-container id=dn11:85.30><span>Kevaṭṭasuttaṁ niṭṭhitaṁ ekādasamaṁ. </span></div><div class=flex-between><a href=/canon/sr/pli/ms/sutta/dn/dn0010.html>Previous</a><a href=/canon/sr/pli/ms/sutta/dn/dn0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>