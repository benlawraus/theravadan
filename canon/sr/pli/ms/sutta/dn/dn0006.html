<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-brankokovacevic:not(:checked)) .translation.brankokovacevic{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/sr.html> Search </a></ul></nav><nav aria-label=breadcrumb class=container><ul><li><a href=/canon/sr/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/sr/pli/ms/sutta.html> Suttapiṭaka </a><li><a href=/canon/sr/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/de/pli/ms/sutta/dn/dn0006.html>Deutsch</a> , <a href=/canon/en/pli/ms/sutta/dn/dn0006.html>English</a> , <a href=/canon/ru/pli/ms/sutta/dn/dn0006.html>ру́сский язы́к</a><p>From: <label class=translator-toggle><input checked class=toggle-input id=toggle-brankokovacevic type=checkbox> <span class="toggle-label brankokovacevic">Branislav Kovačević</span></label><div class=flex-between><a href=/canon/sr/pli/ms/sutta/dn/dn0005.html>Previous</a><a href=/canon/sr/pli/ms/sutta/dn/dn0007.html>Next</a></div><p><div class=verse-container id=dn6:0.1><span>Dīgha Nikāya 6 </span><span class="translation brankokovacevic">Zbirka dugih govora 6 </span></div><p><div class=verse-container id=dn6:0.2><span class=big-bold>Mahālisutta </span><span class="translation brankokovacevic">Razgovor sa Mahālijem </span></div><p><div class=verse-container id=dn6:1.0><span>1. Brāhmaṇadūtavatthu </span><span class="translation brankokovacevic">1. Brahmanski emisari </span></div><p><div class=verse-container id=dn6:1.1><span>Evaṁ me sutaṁ—</span><span class="translation brankokovacevic">Ovako sam čuo. </span></div><p><div class=verse-container id=dn6:1.2><span>ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation brankokovacevic">Jednom je Blaženi boravio kraj Vesālija, u Velikom gaju, u dvorani sa šiljatim krovom. </span></div><p><div class=verse-container id=dn6:1.3><span>Tena kho pana samayena sambahulā kosalakā ca brāhmaṇadūtā māgadhakā ca brāhmaṇadūtā vesāliyaṁ paṭivasanti kenacideva karaṇīyena. </span><span class="translation brankokovacevic">A tom prilikom je mnogo brahmana emisara iz Kosale i Māgadhe boravilo u Vesāliju, svaki svojim poslom. </span></div><p><div class=verse-container id=dn6:1.4><span>Assosuṁ kho te kosalakā ca brāhmaṇadūtā māgadhakā ca brāhmaṇadūtā: </span><span class="translation brankokovacevic">I dočuše ti brahmani: </span></div><p><div class=verse-container id=dn6:1.5><span>“samaṇo khalu, bho, gotamo sakyaputto sakyakulā pabbajito vesāliyaṁ viharati mahāvane kūṭāgārasālāyaṁ. </span><span class="translation brankokovacevic">„Asketa Gotama, sin plemena Sakya, koji je napustio klan Sakyana, boravi kraj Vesālija, u Velikom gaju, u dvorani sa šiljatim krovom. </span></div><p><div class=verse-container id=dn6:1.6><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation brankokovacevic">Ovakav se dobar glas širi o učitelju Gotami: </span></div><p><div class=verse-container id=dn6:1.7><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’. </span><span class="translation brankokovacevic">’Zaista je Blaženi plemenit i potpuno probuđen, usavršen u znanju i ponašanju, srećan, znalac svetova, nenadmašni vodič onima kojima je potreban putokaz, učitelj božanskim i ljudskim bićima, budan, blažen. </span></div><p><div class=verse-container id=dn6:1.8><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation brankokovacevic">Snagom vlastite spoznaje razumeo je i zna da objasni ovaj svet, njegove dobre i zle duhove, božanstva, pokolenja isposnika i sveštenika, plemenitih i običnih ljudi. </span></div><p><div class=verse-container id=dn6:1.9><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti. </span><span class="translation brankokovacevic">On propoveda učenje i slovom i duhom, divno na početku, divno u sredini, divno na kraju; upućuje na potpuno savršen i pročišćen svetački život. </span></div><p><div class=verse-container id=dn6:1.10><span>Sādhu kho pana tathārūpānaṁ arahataṁ dassanaṁ hotī”ti. </span><span class="translation brankokovacevic">Istinska je dobrobit videti tako usavršena bića’. </span></div><p><div class=verse-container id=dn6:2.1><span>Atha kho te kosalakā ca brāhmaṇadūtā māgadhakā ca brāhmaṇadūtā yena mahāvanaṁ kūṭāgārasālā tenupasaṅkamiṁsu. </span><span class="translation brankokovacevic">Onda ti brahmani emisari iz Kosale i Māgadhe dođoše do Velikog gaja, do sale sa šiljatim krovom. </span></div><p><div class=verse-container id=dn6:2.2><span>Tena kho pana samayena āyasmā nāgito bhagavato upaṭṭhāko hoti. </span><span class="translation brankokovacevic">U to vreme lični pratilac Blaženog bio je poštovani Nāgito. </span></div><p><div class=verse-container id=dn6:2.3><span>Atha kho te kosalakā ca brāhmaṇadūtā māgadhakā ca brāhmaṇadūtā yenāyasmā nāgito tenupasaṅkamiṁsu. upasaṅkamitvā āyasmantaṁ nāgitaṁ etadavocuṁ: </span><span class="translation brankokovacevic">I dođoše ti brahmani do njega, te ovako rekoše: </span></div><p><div class=verse-container id=dn6:2.4><span>“kahaṁ nu kho, bho nāgita, etarahi so bhavaṁ gotamo viharati? </span><span class="translation brankokovacevic">„Poštovani, gde boravi učitelj Gotama? </span></div><p><div class=verse-container id=dn6:2.5><span>Dassanakāmā hi mayaṁ taṁ bhavantaṁ gotaman”ti. </span></div><p><div class=verse-container id=dn6:2.6><span>“Akālo kho, āvuso, bhagavantaṁ dassanāya, paṭisallīno bhagavā”ti. </span><span class="translation brankokovacevic">„Prijatelji, sada nije vreme da vidite Blaženog, on sada boravi u osami.” </span></div><p><div class=verse-container id=dn6:2.7><span>Atha kho te kosalakā ca brāhmaṇadūtā māgadhakā ca brāhmaṇadūtā tattheva ekamantaṁ nisīdiṁsu: </span><span class="translation brankokovacevic">A brahmani emisati na tom mestu posedaše, razmišljajući: </span></div><p><div class=verse-container id=dn6:2.8><span>“disvāva mayaṁ taṁ bhavantaṁ gotamaṁ gamissāmā”ti. </span><span class="translation brankokovacevic">„Otići ćemo odavde tek kada vidimo učitelja Gotamu.” </span></div><p><div class=verse-container id=dn6:3.0><span>2. Oṭṭhaddhalicchavīvatthu </span><span class="translation brankokovacevic">2. O Oṭṭhadi iz plemena Liććhavi </span></div><p><div class=verse-container id=dn6:3.1><span>Oṭṭhaddhopi licchavī mahatiyā licchavīparisāya saddhiṁ yena mahāvanaṁ kūṭāgārasālā yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho oṭṭhaddhopi licchavī āyasmantaṁ nāgitaṁ etadavoca: </span><span class="translation brankokovacevic">Oṭṭhada iz plemena Liććhavi, praćen velikom grupom Liććhavija, takođe dođe poštovanog Nāgite, pa stade sa strane. Dok je tako stajao, ovako mu reče: </span></div><p><div class=verse-container id=dn6:3.2><span>“kahaṁ nu kho, bhante nāgita, etarahi so bhagavā viharati arahaṁ sammāsambuddho, </span><span class="translation brankokovacevic">„Poštovani Nāgita, gde boravi Blaženi, plemeniti i potpuno probuđeni? Želeli bismo da ga vidimo.” </span></div><p><div class=verse-container id=dn6:3.3><span>dassanakāmā hi mayaṁ taṁ bhagavantaṁ arahantaṁ sammāsambuddhan”ti. </span><span class="translation brankokovacevic">Želeli bismo da ga vidimo.” </span></div><p><div class=verse-container id=dn6:3.4><span>“Akālo kho, mahāli, bhagavantaṁ dassanāya, paṭisallīno bhagavā”ti. </span><span class="translation brankokovacevic">„Mahāli, sada nije vreme da vidite Blaženog, on sada boravi u osami.” </span></div><p><div class=verse-container id=dn6:3.5><span>Oṭṭhaddhopi licchavī tattheva ekamantaṁ nisīdi: </span><span class="translation brankokovacevic">Tako, Oṭṭhadda takođe na tom mestu sede, razmišljajući: </span></div><p><div class=verse-container id=dn6:3.6><span>“disvāva ahaṁ taṁ bhagavantaṁ gamissāmi arahantaṁ sammāsambuddhan”ti. </span><span class="translation brankokovacevic">„Otiću ću odavde tek kada vidim Blaženog, potpuno probuđenoga.” </span></div><p><div class=verse-container id=dn6:4.1><span>Atha kho sīho samaṇuddeso yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso āyasmantaṁ nāgitaṁ etadavoca: </span><span class="translation brankokovacevic">Onda iskušenik Sīha dođe do poštovanog Nāgite, pokloni mu se, stade sa strane i reče: </span></div><p><div class=verse-container id=dn6:4.2><span>“ete, bhante kassapa, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya; oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya, sādhu, bhante kassapa, labhataṁ esā janatā bhagavantaṁ dassanāyā”ti. </span><span class="translation brankokovacevic">Poštovani Kassapa, mnogo je brahmana emisara iz Kosale i Māgadhe došlo da vidi Blaženog. Isto tako Oṭṭhadha iz plemena Liććhavi, praćen velikom grupom Liććhavija. Dobro bi bilo ako bi svi ti ljudi mogli da vide Blaženog.” </span></div><p><div class=verse-container id=dn6:4.3><span>“Tena hi, sīha, tvaññeva bhagavato ārocehī”ti. </span><span class="translation brankokovacevic">„Onda, Sīha, sam obavesti Blaženog o tome.” </span></div><p><div class=verse-container id=dn6:4.4><span>“Evaṁ, bhante”ti kho sīho samaṇuddeso āyasmato nāgitassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso bhagavantaṁ etadavoca: </span><span class="translation brankokovacevic">„U redu, poštovani.” odgovori iskušenik Sīha, pa ode do Blaženog. Kada je stigao, pokloni mu se, stade sa strane, pa reče: </span></div><p><div class=verse-container id=dn6:4.5><span>“ete, bhante, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya, oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya. </span><span class="translation brankokovacevic">Poštovani gospodine, mnogo je brahmana emisara iz Kosale i Māgadhe došlo da vidi Blaženog. Isto tako Oṭṭhadha iz plemena Liććhavi, praćen velikom grupom Liććhavija. </span></div><p><div class=verse-container id=dn6:4.6><span>Sādhu, bhante, labhataṁ esā janatā bhagavantaṁ dassanāyā”ti. </span><span class="translation brankokovacevic">Dobro bi bilo ako bi svi ti ljudi mogli da vide Blaženog.” </span></div><p><div class=verse-container id=dn6:4.7><span>“Tena hi, sīha, vihārapacchāyāyaṁ āsanaṁ paññapehī”ti. </span><span class="translation brankokovacevic">„Ako je tako, onda Sīha poređaj prostirke negde u hladovini.” </span></div><p><div class=verse-container id=dn6:4.8><span>“Evaṁ, bhante”ti kho sīho samaṇuddeso bhagavato paṭissutvā vihārapacchāyāyaṁ āsanaṁ paññapesi. </span><span class="translation brankokovacevic">„Dobro, poštovani,” odgovori Sīha, pa učini kako mu je rečeno. </span></div><p><div class=verse-container id=dn6:4.9><span>Atha kho bhagavā vihārā nikkhamma vihārapacchāyāyaṁ paññatte āsane nisīdi. </span><span class="translation brankokovacevic">Onda Blaženi izađe iz svog boravišta, pa sede na pripremljeno mesto. </span></div><p><div class=verse-container id=dn6:5.1><span>Atha kho te kosalakā ca brāhmaṇadūtā māgadhakā ca brāhmaṇadūtā yena bhagavā tenupasaṅkamiṁsu; upasaṅkamitvā bhagavatā saddhiṁ sammodiṁsu. </span><span class="translation brankokovacevic">Onda brahmani emisare iz Kosale i Māgadhe dođoše do Blaženog i učtivo se sa njim pozdraviše. </span></div><p><div class=verse-container id=dn6:5.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. </span><span class="translation brankokovacevic">Kada taj učtivi i prijateljski razgovor bi završen, sedoše oni sa strane. </span></div><p><div class=verse-container id=dn6:5.3><span>Oṭṭhaddhopi licchavī mahatiyā licchavīparisāya saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho oṭṭhaddho licchavī bhagavantaṁ etadavoca: “purimāni, bhante, divasāni purimatarāni sunakkhatto licchaviputto yenāhaṁ tenupasaṅkami; upasaṅkamitvā maṁ etadavoca: </span><span class="translation brankokovacevic">Oṭṭhada iz plemena Liććhavi, praćen velikom grupom Liććhavija, takođe dođe do Blaženog, pokloni se, pa sede sa strane. Dok je tako sedeo, ovako mu reče: „Poštovani, pre neki dan Sunakkhata iz plemena Liććhavi je došao do mene i ovako rekao: </span></div><p><div class=verse-container id=dn6:5.4><span>‘yadagge ahaṁ, mahāli, bhagavantaṁ upanissāya viharāmi, na ciraṁ tīṇi vassāni, dibbāni hi kho rūpāni passāmi piyarūpāni kāmūpasaṁhitāni rajanīyāni, no ca kho dibbāni saddāni suṇāmi piyarūpāni kāmūpasaṁhitāni rajanīyānī’ti. </span><span class="translation brankokovacevic">’Mahāli, uskoro će biti tri godine kako živim predvođen Blaženim i vidim nebeske oblike koji su prijatni, povezani sa užitkom, uzbudljivi, ali ne čujem iste takve božanske zvukove.’ </span></div><p><div class=verse-container id=dn6:5.5><span>Santāneva nu kho, bhante, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, udāhu asantānī”ti? </span></div><p><div class=verse-container id=dn6:5.6.0><span>2.1. Ekaṁsabhāvitasamādhi </span><span class="translation brankokovacevic">2.1. Jednostrana koncentracija </span></div><p><div class=verse-container id=dn6:5.7><span>“Santāneva kho, mahāli, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti. </span><span class="translation brankokovacevic">„Mahāli, takvi nebeski zvukovi postoje, prijatni, povezani sa užitkom, uzbudljivi, ali Sunakkhata nije u stanju da ih čuje.” </span></div><p><div class=verse-container id=dn6:6.1><span>“Ko nu kho, bhante, hetu, ko paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti? </span><span class="translation brankokovacevic">„Poštovani, šta je uzrok, šta je razlog da ih Sunakkhata ne može čuti, iako postoje?” </span></div><p><div class=verse-container id=dn6:6.2><span>“Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Mahāli, monah koji je razvio jednostranu koncentraciju ka istoku u stanju je da vidi nebeske oblike, prijatni, povezani sa užitkom, uzbudljivi, ali nije u stanju da čuje iste takve nebeske zvukove. </span></div><p><div class=verse-container id=dn6:6.3><span>So puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Tako kroz razvijanje jednostrane koncentracije ka istoku za njega postoji viđenje nebeskih oblika, prijatnih, povezanih sa užitkom, uzbudljivih, ali ne postoji slušanje istih takvih nebeskih zvukova. </span></div><p><div class=verse-container id=dn6:6.4><span>Puratthimāya disāya dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni. </span><span class="translation brankokovacevic">On je u stanju je da vidi nebeske oblike ka istoku, prijatne, povezane sa užitkom, uzbudljive, ali nije u stanju da čuje iste takve nebeske zvukove. </span></div><p><div class=verse-container id=dn6:6.5><span>Taṁ kissa hetu? </span><span class="translation brankokovacevic">A zašto? </span></div><p><div class=verse-container id=dn6:6.6><span>Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Zato, Mahāli, što je razvio jednostranu koncentraciju ka istoku, u stanju je da vidi nebeske oblike, prijatne, povezane sa užitkom, uzbudljive, ali nije u stanju da čuje iste takve nebeske zvukove. </span></div><p><div class=verse-container id=dn6:7.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation brankokovacevic">Dalje, monah koji je razvio jednostranu koncentraciju ka jugu… </span></div><p><div class=verse-container id=dn6:7.2><span>pacchimāya disāya … </span><span class="translation brankokovacevic">ka zapadu… </span></div><p><div class=verse-container id=dn6:7.3><span>uttarāya disāya … </span></div><p><div class=verse-container id=dn6:7.4><span>uddhamadho tiriyaṁ ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">monah koji je razvio jednostranu koncentraciju ka gore, dole, popreko, u stanju je da vidi nebeske oblike, prijatne, povezane sa užitkom, uzbudljive, ali nije u stanju da čuje iste takve nebeske zvukove. </span></div><p><div class=verse-container id=dn6:7.5><span>So uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Tako kroz razvijanje jednostrane koncentracije ka gore, dole, popreko, za njega postoji viđenje nebeskih oblika, prijatnih, povezanih sa užitkom, uzbudljivih, ali ne postoji slušanje istih takvih nebeskih zvukova. </span></div><p><div class=verse-container id=dn6:7.6><span>Uddhamadho tiriyaṁ dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni. </span><span class="translation brankokovacevic">On je u stanju je da vidi nebeske oblike ka gore, dole, popreko, prijatne, povezane sa užitkom, uzbudljive, ali nije u stanju da čuje iste takve nebeske zvukove. </span></div><p><div class=verse-container id=dn6:7.7><span>Taṁ kissa hetu? </span><span class="translation brankokovacevic">A zašto? </span></div><p><div class=verse-container id=dn6:7.8><span>Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Zato, Mahāli, što je razvio jednostranu koncentraciju ka gore, dole, popreko, u stanju je da vidi nebeske oblike, prijatne, povezane sa užitkom, uzbudljive, ali nije u stanju da čuje iste takve nebeske zvukove. </span></div><p><div class=verse-container id=dn6:8.1><span>Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Mahāli, monah koji je razvio jednostranu koncentraciju ka istoku u stanju je da čuje nebeske zvukove, prijatne, povezane sa užitkom, uzbudljive, ali nije u stanju da vidi iste takve nebeske oblike. </span></div><p><div class=verse-container id=dn6:8.2><span>So puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Tako kroz razvijanje jednostrane koncentracije ka istoku za njega postoji slušanje nebeskih zvukova, prijatnih, povezanih sa užitkom, uzbudljivih, ali ne postoji viđenje istih takvih nebeskih oblika. </span></div><p><div class=verse-container id=dn6:8.3><span>Puratthimāya disāya dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni. </span><span class="translation brankokovacevic">On je u stanju je da čuje nebeske zvukove ka istoku, prijatne, povezane sa užitkom, uzbudljive, ali nije u stanju da vidi iste takve nebeske oblike. </span></div><p><div class=verse-container id=dn6:8.4><span>Taṁ kissa hetu? </span><span class="translation brankokovacevic">A zašto? </span></div><p><div class=verse-container id=dn6:8.5><span>Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Zato, Mahāli, što je razvio jednostranu koncentraciju ka istoku, u stanju je da čuje nebeske zvukove, prijatne, povezane sa užitkom, uzbudljive, ali nije u stanju da vidi iste takve nebeske oblike. </span></div><p><div class=verse-container id=dn6:9.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation brankokovacevic">Dalje, monah koji je razvio jednostranu koncentraciju ka jugu… </span></div><p><div class=verse-container id=dn6:9.2><span>pacchimāya disāya … </span></div><p><div class=verse-container id=dn6:9.3><span>uttarāya disāya … </span><span class="translation brankokovacevic">ka severu… </span></div><p><div class=verse-container id=dn6:9.4><span>uddhamadho tiriyaṁ ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">monah koji je razvio jednostranu koncentraciju ka gore, dole, popreko, u stanju je da čuje nebeske zvukove, prijatne, povezane sa užitkom, uzbudljive, ali nije u stanju da vidi iste takve nebeske oblike. </span></div><p><div class=verse-container id=dn6:9.5><span>So uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Tako kroz razvijanje jednostrane koncentracije ka gore, dole, popreko, za njega postoji slušanje nebeskih zvukova, prijatnih, povezanih sa užitkom, uzbudljivih, ali ne postoji gledanje istih takvih nebeskih oblika. </span></div><p><div class=verse-container id=dn6:9.6><span>Uddhamadho tiriyaṁ dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni. </span><span class="translation brankokovacevic">On je u stanju je da čuje nebeske zvukove ka gore, dole, popreko, prijatne, povezane sa užitkom, uzbudljive, ali nije u stanju da vidi iste takve nebeske oblike. </span></div><p><div class=verse-container id=dn6:9.7><span>Taṁ kissa hetu? </span><span class="translation brankokovacevic">A zašto? </span></div><p><div class=verse-container id=dn6:9.8><span>Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Zato, Mahāli, što je razvio jednostranu koncentraciju ka gore, dole, popreko, u stanju je da čuje nebeske zvukove, prijatne, povezane sa užitkom, uzbudljive, ali nije u stanju da vidi iste takve nebeske oblike. </span></div><p><div class=verse-container id=dn6:10.1><span>Idha, mahāli, bhikkhuno puratthimāya disāya ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Mahāli, monah koji je razvio dvostranu koncentraciju ka istoku u stanju je da vidi nebeske oblike, prijatne, povezane sa užitkom, uzbudljive, tako i da čuje iste takve nebeske zvukove. </span></div><p><div class=verse-container id=dn6:10.2><span>So puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Tako kroz razvijanje dvostrane koncentracije ka istoku za njega postoji viđenje nebeskih oblika, prijatnih, povezanih sa užitkom, uzbudljivih, tako i slušanje istih takvih nebeskih zvukova. </span></div><p><div class=verse-container id=dn6:10.3><span>Puratthimāya disāya dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni. </span><span class="translation brankokovacevic">On je u stanju je da vidi nebeske oblike ka istoku, prijatne, povezane sa užitkom, uzbudljive, tako i da čuje iste takve nebeske zvukove. </span></div><p><div class=verse-container id=dn6:10.4><span>Taṁ kissa hetu? </span><span class="translation brankokovacevic">A zašto? </span></div><p><div class=verse-container id=dn6:10.5><span>Evañhetaṁ, mahāli, hoti bhikkhuno puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Zato, Mahāli, što je razvio jednostranu koncentraciju ka istoku, u stanju je da vidi nebeske oblike, prijatne, povezane sa užitkom, uzbudljive, tako i da čuje iste takve nebeske zvukove. </span></div><p><div class=verse-container id=dn6:11.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation brankokovacevic">Dalje, monah koji je razvio jednostranu koncentraciju ka jugu… </span></div><p><div class=verse-container id=dn6:11.2><span>pacchimāya disāya … </span><span class="translation brankokovacevic">ka zapadu… </span></div><p><div class=verse-container id=dn6:11.3><span>uttarāya disāya … </span><span class="translation brankokovacevic">ka severu… </span></div><p><div class=verse-container id=dn6:11.4><span>uddhamadho tiriyaṁ ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">monah koji je razvio jednostranu koncentraciju ka gore, dole, popreko, u stanju je da vidi nebeske oblike, prijatne, povezane sa užitkom, uzbudljive, tako i da čuje iste takve nebeske zvukove. </span></div><p><div class=verse-container id=dn6:11.5><span>So uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">Tako kroz razvijanje dvostrane koncentracije ka gore, dole, popreko, za njega postoji viđenje nebeskih oblika, prijatnih, povezanih sa užitkom, uzbudljivih, tako i slušanje istih takvih nebeskih zvukova. </span></div><p><div class=verse-container id=dn6:11.6><span>Uddhamadho tiriyaṁ dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni. </span><span class="translation brankokovacevic">On je u stanju je da vidi nebeske oblike ka gore, dole, popreko, prijatne, povezane sa užitkom, uzbudljive, kao i da čuje iste takve nebeske zvukove. </span></div><p><div class=verse-container id=dn6:11.7><span>Taṁ kissa hetu? </span><span class="translation brankokovacevic">A zašto? </span></div><p><div class=verse-container id=dn6:11.8><span>Evañhetaṁ, mahāli, hoti bhikkhuno uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation brankokovacevic">„Zato, Mahāli, što je razvio dvostranu koncentraciju ka gore, dole, popreko, u stanju je da vidi nebeske oblike, prijatne, povezane sa užitkom, uzbudljive, kao i da čuje iste takve nebeske zvukove. </span></div><p><div class=verse-container id=dn6:11.9><span>Ayaṁ kho, mahāli, hetu ayaṁ paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti. </span><span class="translation brankokovacevic">To je uzrok, to je razlog zašto Sunakkhata ne može čuti nebeske zvukove, iako postoje?” </span></div><p><div class=verse-container id=dn6:12.1><span>“Etāsaṁ nūna, bhante, samādhibhāvanānaṁ sacchikiriyāhetu bhikkhū bhagavati brahmacariyaṁ carantī”ti. </span><span class="translation brankokovacevic">„Poštovani, da li to onda znači da monasi Blaženog žive svetačkim životom kako bi ostvarili takav razvoj koncentracije?” </span></div><p><div class=verse-container id=dn6:12.2><span>“Na kho, mahāli, etāsaṁ samādhibhāvanānaṁ sacchikiriyāhetu bhikkhū mayi brahmacariyaṁ caranti. </span><span class="translation brankokovacevic">„Ne, Mahāli, monasi predvođeni mnome ne žive svetačkim životom kako bi ostvarili takav razvoj koncentracije. </span></div><p><div class=verse-container id=dn6:12.3><span>Atthi kho, mahāli, aññeva dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti. </span><span class="translation brankokovacevic">Postoje druge stvari, više i suptilnije, zbog kojih oni žive svetačkim životom .” </span></div><p><div class=verse-container id=dn6:13.0><span>2.2. Catuariyaphala </span><span class="translation brankokovacevic">2.2. Četiri plemenita ploda </span></div><p><div class=verse-container id=dn6:13.1><span>“Katame pana te, bhante, dhammā uttaritarā ca paṇītatarā ca, yesaṁ sacchikiriyāhetu bhikkhū bhagavati brahmacariyaṁ carantī”ti? </span><span class="translation brankokovacevic">„A koje su to stvari, poštovani?” </span></div><p><div class=verse-container id=dn6:13.2><span>“Idha, mahāli, bhikkhu tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo. </span><span class="translation brankokovacevic">„Mahāli, sa raskidanjem tri okova, monah postaje onaj ko ulazi u tok, ne preporađa se na mestu patnje, već će sigurno postati probuđen. </span></div><p><div class=verse-container id=dn6:13.3><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation brankokovacevic">To je jedna stvar, viša i suptilnija, zbog koje monasi žive svetačkim životom predvođeni mnome. </span></div><p><div class=verse-container id=dn6:13.4><span>Puna caparaṁ, mahāli, bhikkhu tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti. </span><span class="translation brankokovacevic">Dalje, sa raskidanjem tri okova i slabljenjem pohlepe, mržnje i obmanutosti, monah postaje jednom povratnik. Došavši na ovaj svet poslednji put, on okončava patnju. </span></div><p><div class=verse-container id=dn6:13.5><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation brankokovacevic">To je, Mahāli, još jedna stvar, viša i suptilnija, zbog koje monasi žive svetačkim životom predvođeni mnome. </span></div><p><div class=verse-container id=dn6:13.6><span>Puna caparaṁ, mahāli, bhikkhu pañcannaṁ orambhāgiyānaṁ saṁyojanānaṁ parikkhayā opapātiko hoti, tattha parinibbāyī, anāvattidhammo tasmā lokā. </span><span class="translation brankokovacevic">Dalje, sa raskidanjem pet nižih okova, monah se spontano preporodi u drugom svetu i tu postaje oslobođen, nikada se više ne vrativši u ovaj svet. </span></div><p><div class=verse-container id=dn6:13.7><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation brankokovacevic">To je, Mahāli, još jedna stvar, viša i suptilnija, zbog koje monasi žive svetačkim životom predvođeni mnome. </span></div><p><div class=verse-container id=dn6:13.8><span>Puna caparaṁ, mahāli, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation brankokovacevic">Dalje, razumevajući sopstvenim neposrednim znanjem, monah ovde i sada ulazi i boravi u oslobođenosti uma i oslobođenosti mudrošću, koje su bez nečistoća, svaki od otrova uklonjen. </span></div><p><div class=verse-container id=dn6:13.9><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation brankokovacevic">To je još jedna stvar, viša i suptilnija, zbog koje monasi žive svetačkim životom predvođeni mnome. </span></div><p><div class=verse-container id=dn6:13.10><span>Ime kho te, mahāli, dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti. </span><span class="translation brankokovacevic">Mahāli, to su stvari, više i suptilnije, zbog kojih monasi žive svetačkim životom, predvođeni mnome. </span></div><p><div class=verse-container id=dn6:14.0><span>2.3. Ariyaaṭṭhaṅgikamagga </span><span class="translation brankokovacevic">2.3. Plemeniti osmostruki put </span></div><p><div class=verse-container id=dn6:14.1><span>“Atthi pana, bhante, maggo atthi paṭipadā etesaṁ dhammānaṁ sacchikiriyāyā”ti? </span><span class="translation brankokovacevic">„Poštovani, postoji li put, postoji li način koji vodi ka postizanju tih stvari?” </span></div><p><div class=verse-container id=dn6:14.2><span>“Atthi kho, mahāli, maggo atthi paṭipadā etesaṁ dhammānaṁ sacchikiriyāyā”ti. </span><span class="translation brankokovacevic">„Mahāli, postoji takav put.” </span></div><p><div class=verse-container id=dn6:14.3><span>“Katamo pana, bhante, maggo katamā paṭipadā etesaṁ dhammānaṁ sacchikiriyāyā”ti? </span><span class="translation brankokovacevic">„A koji je, poštovani?” </span></div><p><div class=verse-container id=dn6:14.4><span>“Ayameva ariyo aṭṭhaṅgiko maggo. </span><span class="translation brankokovacevic">„To je plemeniti osmostruki put. </span></div><p><div class=verse-container id=dn6:14.5><span>Seyyathidaṁ—sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span><span class="translation brankokovacevic">Čine ga: ispravno razumevanje, ispravna namera, ispravan govor, ispravni postupci, ispravno življenje, ispravan napor, ispravna svesnost i ispravna koncentracija. </span></div><p><div class=verse-container id=dn6:14.6><span>Ayaṁ kho, mahāli, maggo ayaṁ paṭipadā etesaṁ dhammānaṁ sacchikiriyāya. </span><span class="translation brankokovacevic">To je, Mahāli, put, to je način koji vodi ka postizanju tih stvari. </span></div><p><div class=verse-container id=dn6:15.0><span>2.4. Dvepabbajitavatthu </span><span class="translation brankokovacevic">2.4. Dva otšelnika </span></div><p><div class=verse-container id=dn6:15.1><span>Ekamidāhaṁ, mahāli, samayaṁ kosambiyaṁ viharāmi ghositārāme. </span><span class="translation brankokovacevic">Jednom sam, Mahāli, boravio kraj Kosambija, u Ghositinom parku. </span></div><p><div class=verse-container id=dn6:15.2><span>Atha kho dve pabbajitā—</span><span class="translation brankokovacevic">Onda dva otšelnika, </span></div><p><div class=verse-container id=dn6:15.3><span>muṇḍiyo ca paribbājako jāliyo ca dārupattikantevāsī yenāhaṁ tenupasaṅkamiṁsu. upasaṅkamitvā mayā saddhiṁ sammodiṁsu. </span><span class="translation brankokovacevic">lutalica Muṇḍiya i Đāliya, Dārupattikin učenik, dođoše i ljubazno se sa mnom pozdraviše. </span></div><p><div class=verse-container id=dn6:15.4><span>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhaṁsu. Ekamantaṁ ṭhitā kho te dve pabbajitā maṁ etadavocuṁ: </span><span class="translation brankokovacevic">Kada taj učtivi i prijateljski razgovor bi završen, stadoše oni sa strane i rekoše mi: </span></div><p><div class=verse-container id=dn6:15.5><span>‘kiṁ nu kho, āvuso gotama, taṁ jīvaṁ taṁ sarīraṁ, udāhu aññaṁ jīvaṁ aññaṁ sarīran’ti? </span><span class="translation brankokovacevic">’Prijatelju Gotama, jesu li duša i telo jedna ista stvar ili dve različite?’ </span></div><p><div class=verse-container id=dn6:16.1><span>‘Tena hāvuso, suṇātha sādhukaṁ manasi karotha bhāsissāmī’ti. </span><span class="translation brankokovacevic">’Ako me to pitate, slušajte i dobro zapamtite šta ću vam reći.’ </span></div><p><div class=verse-container id=dn6:16.2><span>‘Evamāvuso’ti kho te dve pabbajitā mama paccassosuṁ. </span><span class="translation brankokovacevic">’U redu, prijatelju,’ odgovoriše njih dvojica. </span></div><p><div class=verse-container id=dn6:16.3><span>Ahaṁ etadavocaṁ: </span><span class="translation brankokovacevic">A ja im ovako rekoh: </span></div><p><div class=verse-container id=dn6:16.4><span>‘idhāvuso tathāgato loke uppajjati arahaṁ sammāsambuddho …pe… </span><span class="translation brankokovacevic">„Tako, prijatelji, Tathāgata se pojavi u ovome svetu… </span></div><p><div class=verse-container id=dn6:16.5><span>Evaṁ kho, āvuso, bhikkhu sīlasampanno hoti. </span><span class="translation brankokovacevic">Na taj način, prijatelji, monah je prožet vrlinom. </span></div><p><div class=verse-container id=dn6:16.6><span>…pe… </span><span class="translation brankokovacevic">… </span></div><p><div class=verse-container id=dn6:16.7><span>Paṭhamaṁ jhānaṁ upasampajja viharati. </span><span class="translation brankokovacevic">On ulazi i ostaje na prvom stupnju zadubljenja. </span></div><p><div class=verse-container id=dn6:16.8><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation brankokovacevic">Prijatelju, za onog monaha koji ovako zna, ovako vidi, je li prikladno da kaže : </span></div><p><div class=verse-container id=dn6:16.9><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”?’ </span></div><p><div class=verse-container id=dn6:16.10><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation brankokovacevic">’Jeste, prijatelju.’ </span></div><p><div class=verse-container id=dn6:16.11><span>‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:16.12><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation brankokovacevic">’Ali, prijatelji, ja isto znam tako, vidim tako, </span></div><p><div class=verse-container id=dn6:16.13><span>Atha ca panāhaṁ na vadāmi: </span><span class="translation brankokovacevic">pa opet ne kažem: </span></div><p><div class=verse-container id=dn6:16.14><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe… </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”? … </span></div><p><div class=verse-container id=dn6:17.1><span>dutiyaṁ jhānaṁ … </span><span class="translation brankokovacevic">drugo zadubljenje… </span></div><p><div class=verse-container id=dn6:17.2><span>tatiyaṁ jhānaṁ … </span><span class="translation brankokovacevic">treće zadubljenje… </span></div><p><div class=verse-container id=dn6:17.3><span>catutthaṁ jhānaṁ upasampajja viharati. </span><span class="translation brankokovacevic">On ulazi i ostaje na četvrtom stupnju zadubljenja. </span></div><p><div class=verse-container id=dn6:17.4><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation brankokovacevic">Prijatelji, za onog monaha koji ovako zna, ovako vidi, je li prikladno da kaže: </span></div><p><div class=verse-container id=dn6:17.5><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”?’ </span></div><p><div class=verse-container id=dn6:17.6><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation brankokovacevic">’Jeste, prijatelju.’ </span></div><p><div class=verse-container id=dn6:17.7><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:17.8><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation brankokovacevic">’Ali, prijatelji, ja isto znam tako, vidim tako, </span></div><p><div class=verse-container id=dn6:17.9><span>Atha ca panāhaṁ na vadāmi: </span><span class="translation brankokovacevic">pa opet ne kažem: </span></div><p><div class=verse-container id=dn6:17.10><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe… </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”? … </span></div><p><div class=verse-container id=dn6:18.1><span>ñāṇadassanāya cittaṁ abhinīharati abhininnāmeti … </span><span class="translation brankokovacevic">Svoj um okreće i usmerava ka znanju i viđenju… </span></div><p><div class=verse-container id=dn6:18.2><span>yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation brankokovacevic">Prijatelju, za onog monaha koji ovako zna, ovako vidi, je li prikladno da kaže : </span></div><p><div class=verse-container id=dn6:18.3><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”?’… </span></div><p><div class=verse-container id=dn6:18.4><span>…pe… </span></div><p><div class=verse-container id=dn6:18.5><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation brankokovacevic">’Jeste, prijatelju.’ </span></div><p><div class=verse-container id=dn6:18.6><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:18.7><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation brankokovacevic">’Ali, prijatelji, ja isto znam tako, vidim tako, </span></div><p><div class=verse-container id=dn6:18.8><span>Atha ca panāhaṁ na vadāmi: </span><span class="translation brankokovacevic">pa opet ne kažem: </span></div><p><div class=verse-container id=dn6:18.9><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā. …pe… </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”? … </span></div><p><div class=verse-container id=dn6:19.1><span>Nāparaṁ itthattāyāti pajānāti. </span><span class="translation brankokovacevic">On razume: ’…nema više preporađanja u bilo koji oblik bivanja’. </span></div><p><div class=verse-container id=dn6:19.2><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation brankokovacevic">Prijatelju, za onog monaha koji ovako zna, ovako vidi, je li prikladno da kaže : </span></div><p><div class=verse-container id=dn6:19.3><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”?’ </span></div><p><div class=verse-container id=dn6:19.4><span>Yo so, āvuso, bhikkhu evaṁ jānāti evaṁ passati na kallaṁ tassetaṁ vacanāya: </span><span class="translation brankokovacevic">’Jeste, prijatelju.’ </span></div><p><div class=verse-container id=dn6:19.5><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:19.6><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation brankokovacevic">’Ali, prijatelji, ja isto znam tako, vidim tako, </span></div><p><div class=verse-container id=dn6:19.7><span>Atha ca panāhaṁ na vadāmi: </span><span class="translation brankokovacevic">pa opet ne kažem: </span></div><p><div class=verse-container id=dn6:19.8><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā”ti. </span><span class="translation brankokovacevic">„Ono što je duša, to je i telo” ili „Jedno je duša, a drugo je telo”?’ </span></div><p><div class=verse-container id=dn6:19.9><span>Idamavoca bhagavā. </span><span class="translation brankokovacevic">Tako reče Blaženi. </span></div><p><div class=verse-container id=dn6:19.10><span>Attamano oṭṭhaddho licchavī bhagavato bhāsitaṁ abhinandīti. </span><span class="translation brankokovacevic">Zadovoljan, Oṭṭhaddha iz plemena Liććhavi se obradova rečima Blaženoga. </span></div><p><div class=verse-container id=dn6:19.11><span>Mahālisuttaṁ niṭṭhitaṁ chaṭṭhaṁ. </span></div><div class=flex-between><a href=/canon/sr/pli/ms/sutta/dn/dn0005.html>Previous</a><a href=/canon/sr/pli/ms/sutta/dn/dn0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>