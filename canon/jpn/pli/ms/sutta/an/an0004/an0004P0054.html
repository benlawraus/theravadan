<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-kaz:not(:checked)) .translation.kaz{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/jpn.html> Search </a></ul></nav><nav aria-label=breadcrumb class=container><ul><li><a href=/canon/jpn/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/jpn/pli/ms/sutta.html> Suttapiṭaka </a><li><a href=/canon/jpn/pli/ms/sutta/an.html> Aṅguttaranikāya </a><li><a href=/canon/jpn/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0054.html>Deutsch</a> , <a href=/canon/en/pli/ms/sutta/an/an0004/an0004P0054.html>English</a><p>From: <label class=translator-toggle><input checked class=toggle-input id=toggle-kaz type=checkbox> <span class="toggle-label kaz">Kaz Takehara</span></label><div class=flex-between><a href=/canon/jpn/pli/ms/sutta/an/an0004/an0004P0053.html>Previous</a><a href=/canon/jpn/pli/ms/sutta/an/an0004/an0004P0058.html>Next</a></div><p><div class=verse-container id=an4.54:0.1><span>Aṅguttara Nikāya 4.54 </span><span class="translation kaz">増支部経典 四集 </span></div><p><div class=verse-container id=an4.54:0.2><span>6. Puññābhisandavagga </span><span class="translation kaz">第六.　溢れ出る良い報いの元（福徳横溢品） </span></div><p><div class=verse-container id=an4.54:0.3><span class=big-bold>Dutiyasaṁvāsasutta </span><span class="translation kaz">54. 同居（第二） </span></div><p><div class=verse-container id=an4.54:1.1><span>“Cattārome, bhikkhave, saṁvāsā. </span><span class="translation kaz">「托鉢僧侶たちよ、同居には四種類あります。 </span></div><p><div class=verse-container id=an4.54:1.2><span>Katame cattāro? </span><span class="translation kaz">どの四つでしょうか。 </span></div><p><div class=verse-container id=an4.54:1.3><span>Chavo chavāya saddhiṁ saṁvasati, </span><span class="translation kaz">男性のゾンビと女性のゾンビの同居、 </span></div><p><div class=verse-container id=an4.54:1.4><span>chavo deviyā saddhiṁ saṁvasati, </span><span class="translation kaz">男性のゾンビと女神の同居、 </span></div><p><div class=verse-container id=an4.54:1.5><span>devo chavāya saddhiṁ saṁvasati, </span><span class="translation kaz">男神と女性のゾンビの同居、 </span></div><p><div class=verse-container id=an4.54:1.6><span>devo deviyā saddhiṁ saṁvasati. </span><span class="translation kaz">男神と女神の同居です。 </span></div><p><div class=verse-container id=an4.54:2.1><span>Kathañca, bhikkhave, chavo chavāya saddhiṁ saṁvasati. </span><span class="translation kaz">それではどのように男性のゾンビと女性のゾンビは同居するのでしょうか。 </span></div><p><div class=verse-container id=an4.54:2.2><span>Idha, bhikkhave, sāmiko hoti pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko dussīlo pāpadhammo maccheramalapariyuṭṭhitena cetasā agāraṁ ajjhāvasati akkosakaparibhāsako samaṇabrāhmaṇānaṁ; </span><span class="translation kaz">それは、夫が生き物を殺し、盗み、性的不正行為を働き、嘘をつき、不和を生じる発言、厳しい発言、くだらない発言をする時です。彼は強欲で悪意があり間違った物の見かたをします。彼は不道徳的で、品性が悪く、ケチ臭さというシミで染められた心で家に住み、出家修行者やバラモン達を罵り侮辱します。 </span></div><p><div class=verse-container id=an4.54:2.3><span>bhariyāpissa hoti pāṇātipātinī adinnādāyinī kāmesumicchācārinī musāvādinī pisuṇavācā pharusavācā samphappalāpinī abhijjhālunī byāpannacittā micchādiṭṭhikā dussīlā pāpadhammā maccheramalapariyuṭṭhitena cetasā agāraṁ ajjhāvasati akkosikaparibhāsikā samaṇabrāhmaṇānaṁ. </span><span class="translation kaz">そして妻もまた… 不道徳的で、品性が悪く… </span></div><p><div class=verse-container id=an4.54:2.4><span>Evaṁ kho, bhikkhave, chavo chavāya saddhiṁ saṁvasati. </span><span class="translation kaz">このように男性のゾンビと女性のゾンビは同居します。 </span></div><p><div class=verse-container id=an4.54:3.1><span>Kathañca, bhikkhave, chavo deviyā saddhiṁ saṁvasati? </span><span class="translation kaz">それではどのように男性のゾンビと女神は同居するのでしょうか。 </span></div><p><div class=verse-container id=an4.54:3.2><span>Idha, bhikkhave, sāmiko hoti pāṇātipātī …pe… micchādiṭṭhiko dussīlo pāpadhammo maccheramalapariyuṭṭhitena cetasā agāraṁ ajjhāvasati akkosakaparibhāsako samaṇabrāhmaṇānaṁ; </span><span class="translation kaz">それは、夫が… 不道徳的で、品性が悪く… </span></div><p><div class=verse-container id=an4.54:3.3><span>bhariyā khvassa hoti pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālunī abyāpannacittā sammādiṭṭhikā sīlavatī kalyāṇadhammā vigatamalamaccherena cetasā agāraṁ ajjhāvasati anakkosikaparibhāsikā samaṇabrāhmaṇānaṁ. </span><span class="translation kaz">しかし、妻は生き物を殺さず、盗まず、性的不正行為を働かず、嘘をつかず、不和を生じる発言、厳しい発言、くだらない発言をしません。彼女は満足していて親切な心を持ち、正しい物の見かたをします。彼女は道徳的で、品性が良く、ケチ臭さというシミが除かれた心で家に住み、出家修行者やバラモン達を罵らず侮辱しません。 </span></div><p><div class=verse-container id=an4.54:3.4><span>Evaṁ kho, bhikkhave, chavo deviyā saddhiṁ saṁvasati. </span><span class="translation kaz">このように男性のゾンビと女神は同居します。 </span></div><p><div class=verse-container id=an4.54:4.1><span>Kathañca, bhikkhave, devo chavāya saddhiṁ saṁvasati? </span><span class="translation kaz">それではどのように男神と女性のゾンビは同居するのでしょうか。 </span></div><p><div class=verse-container id=an4.54:4.2><span>Idha, bhikkhave, sāmiko hoti pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhiko sīlavā kalyāṇadhammo vigatamalamaccherena cetasā agāraṁ ajjhāvasati anakkosakaparibhāsako samaṇabrāhmaṇānaṁ; </span><span class="translation kaz">それは、夫が… 道徳的で、品性が良く… </span></div><p><div class=verse-container id=an4.54:4.3><span>bhariyā khvassa hoti pāṇātipātinī …pe… micchādiṭṭhikā dussīlā pāpadhammā maccheramalapariyuṭṭhitena cetasā agāraṁ ajjhāvasati akkosikaparibhāsikā samaṇabrāhmaṇānaṁ. </span><span class="translation kaz">しかし、妻は… 不道徳的で、品性が悪く… </span></div><p><div class=verse-container id=an4.54:4.4><span>Evaṁ kho, bhikkhave, devo chavāya saddhiṁ saṁvasati. </span><span class="translation kaz">このように男神と女性のゾンビは同居します。 </span></div><p><div class=verse-container id=an4.54:5.1><span>Kathañca, bhikkhave, devo deviyā saddhiṁ saṁvasati? </span><span class="translation kaz">それではどのように男神と女神は同居するのでしょうか。 </span></div><p><div class=verse-container id=an4.54:5.2><span>Idha, bhikkhave, sāmiko hoti pāṇātipātā paṭivirato …pe… sammādiṭṭhiko sīlavā kalyāṇadhammo vigatamalamaccherena cetasā agāraṁ ajjhāvasati anakkosakaparibhāsako samaṇabrāhmaṇānaṁ; </span><span class="translation kaz">それは、夫が… 道徳的で、品性が良く… </span></div><p><div class=verse-container id=an4.54:5.3><span>bhariyāpissa hoti pāṇātipātā paṭiviratā …pe… sammādiṭṭhikā sīlavatī kalyāṇadhammā vigatamalamaccherena cetasā agāraṁ ajjhāvasati anakkosikaparibhāsikā samaṇabrāhmaṇānaṁ. </span><span class="translation kaz">そして妻もまた… 道徳的で、品性が良く… </span></div><p><div class=verse-container id=an4.54:5.4><span>Evaṁ kho, bhikkhave, devo deviyā saddhiṁ saṁvasati. </span><span class="translation kaz">このように男神と女神は同居します。 </span></div><p><div class=verse-container id=an4.54:5.5><span>Ime kho, bhikkhave, cattāro saṁvāsāti. </span><span class="translation kaz">これらが四種類の同居です。」 </span></div><p><div class=verse-container id=an4.54:6.1><span>Ubho ca honti dussīlā, </span></div><p><div class=verse-container id=an4.54:6.2><span>kadariyā paribhāsakā; </span></div><p><div class=verse-container id=an4.54:6.3><span>Te honti jānipatayo, </span></div><p><div class=verse-container id=an4.54:6.4><span>chavā saṁvāsamāgatā. </span></div><p><div class=verse-container id=an4.54:7.1><span>Sāmiko hoti dussīlo, </span></div><p><div class=verse-container id=an4.54:7.2><span>kadariyo paribhāsako; </span></div><p><div class=verse-container id=an4.54:7.3><span>Bhariyā sīlavatī hoti, </span></div><p><div class=verse-container id=an4.54:7.4><span>vadaññū vītamaccharā; </span></div><p><div class=verse-container id=an4.54:7.5><span>Sāpi devī saṁvasati, </span></div><p><div class=verse-container id=an4.54:7.6><span>chavena patinā saha. </span></div><p><div class=verse-container id=an4.54:8.1><span>Sāmiko sīlavā hoti, </span></div><p><div class=verse-container id=an4.54:8.2><span>vadaññū vītamaccharo; </span></div><p><div class=verse-container id=an4.54:8.3><span>Bhariyā hoti dussīlā, </span></div><p><div class=verse-container id=an4.54:8.4><span>kadariyā paribhāsikā; </span></div><p><div class=verse-container id=an4.54:8.5><span>Sāpi chavā saṁvasati, </span></div><p><div class=verse-container id=an4.54:8.6><span>devena patinā saha. </span></div><p><div class=verse-container id=an4.54:9.1><span>Ubho saddhā vadaññū ca, </span></div><p><div class=verse-container id=an4.54:9.2><span>saññatā dhammajīvino; </span></div><p><div class=verse-container id=an4.54:9.3><span>Te honti jānipatayo, </span></div><p><div class=verse-container id=an4.54:9.4><span>aññamaññaṁ piyaṁvadā. </span></div><p><div class=verse-container id=an4.54:10.1><span>Atthāsaṁ pacurā honti, </span></div><p><div class=verse-container id=an4.54:10.2><span>phāsukaṁ upajāyati; </span></div><p><div class=verse-container id=an4.54:10.3><span>Amittā dummanā honti, </span></div><p><div class=verse-container id=an4.54:10.4><span>ubhinnaṁ samasīlinaṁ. </span></div><p><div class=verse-container id=an4.54:11.1><span>Idha dhammaṁ caritvāna, </span></div><p><div class=verse-container id=an4.54:11.2><span>samasīlabbatā ubho; </span></div><p><div class=verse-container id=an4.54:11.3><span>Nandino devalokasmiṁ, </span></div><p><div class=verse-container id=an4.54:11.4><span>modanti kāmakāmino”ti. </span></div><p><div class=verse-container id=an4.54:11.5><span>Catutthaṁ. </span></div><div class=flex-between><a href=/canon/jpn/pli/ms/sutta/an/an0004/an0004P0053.html>Previous</a><a href=/canon/jpn/pli/ms/sutta/an/an0004/an0004P0058.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>