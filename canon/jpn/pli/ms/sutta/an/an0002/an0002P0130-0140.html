<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-kaz:not(:checked)) .translation.kaz{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/jpn.html> Search </a></ul></nav><nav aria-label=breadcrumb class=container><ul><li><a href=/canon/jpn/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/jpn/pli/ms/sutta.html> Suttapiṭaka </a><li><a href=/canon/jpn/pli/ms/sutta/an.html> Aṅguttaranikāya </a><li><a href=/canon/jpn/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0130-0140.html>Deutsch</a> , <a href=/canon/en/pli/ms/sutta/an/an0002/an0002P0130-0140.html>English</a><p>From: <label class=translator-toggle><input checked class=toggle-input id=toggle-kaz type=checkbox> <span class="toggle-label kaz">Kaz Takehara</span></label><div class=flex-between><a href=/canon/jpn/pli/ms/sutta/an/an0002/an0002P0118-0129.html>Previous</a><a href=/canon/jpn/pli/ms/sutta/an/an0002/an0002P0141-0150.html>Next</a></div><p><div class=verse-container id=an2.130:0.1><span>Aṅguttara Nikāya 2 </span></div><p><div class=verse-container id=an2.130:0.2><span>12. Āyācanavagga </span></div><p><div class=verse-container id=an2.130:1.0><span class=big-bold>130 </span></div><p><div class=verse-container id=an2.130:1.1><span>“Saddho, bhikkhave, bhikkhu evaṁ sammā āyācamāno āyāceyya: </span></div><p><div class=verse-container id=an2.130:1.2><span>‘tādiso homi yādisā sāriputtamoggallānā’ti. </span></div><p><div class=verse-container id=an2.130:1.3><span>Esā, bhikkhave, tulā etaṁ pamāṇaṁ mama sāvakānaṁ bhikkhūnaṁ yadidaṁ sāriputtamoggallānā”ti. </span></div><p><div class=verse-container id=an2.131:1.0><span>131 </span></div><p><div class=verse-container id=an2.131:1.1><span>“Saddhā, bhikkhave, bhikkhunī evaṁ sammā āyācamānā āyāceyya: </span></div><p><div class=verse-container id=an2.131:1.2><span>‘tādisī homi yādisī khemā ca bhikkhunī uppalavaṇṇā cā’ti. </span></div><p><div class=verse-container id=an2.131:1.3><span>Esā, bhikkhave, tulā etaṁ pamāṇaṁ mama sāvikānaṁ bhikkhunīnaṁ yadidaṁ khemā ca bhikkhunī uppalavaṇṇā cā”ti. </span></div><p><div class=verse-container id=an2.132:1.0><span>132 </span></div><p><div class=verse-container id=an2.132:1.1><span>“Saddho, bhikkhave, upāsako evaṁ sammā āyācamāno āyāceyya: </span></div><p><div class=verse-container id=an2.132:1.2><span>‘tādiso homi yādiso citto ca gahapati hatthako ca āḷavako’ti. </span></div><p><div class=verse-container id=an2.132:1.3><span>Esā, bhikkhave, tulā etaṁ pamāṇaṁ mama sāvakānaṁ upāsakānaṁ yadidaṁ citto ca gahapati hatthako ca āḷavako”ti. </span></div><p><div class=verse-container id=an2.133:1.0><span>133 </span></div><p><div class=verse-container id=an2.133:1.1><span>“Saddhā, bhikkhave, upāsikā evaṁ sammā āyācamānā āyāceyya: </span></div><p><div class=verse-container id=an2.133:1.2><span>‘tādisī homi yādisī khujjuttarā ca upāsikā veḷukaṇḍakiyā ca nandamātā’ti. </span></div><p><div class=verse-container id=an2.133:1.3><span>Esā, bhikkhave, tulā etaṁ pamāṇaṁ mama sāvikānaṁ upāsikānaṁ yadidaṁ khujjuttarā ca upāsikā veḷukaṇḍakiyā ca nandamātā”ti. </span></div><p><div class=verse-container id=an2.134:1.0><span>134 </span></div><p><div class=verse-container id=an2.134:1.1><span>“Dvīhi, bhikkhave, dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span></div><p><div class=verse-container id=an2.134:1.2><span>Katamehi dvīhi? </span></div><p><div class=verse-container id=an2.134:1.3><span>Ananuvicca apariyogāhetvā avaṇṇārahassa vaṇṇaṁ bhāsati, </span></div><p><div class=verse-container id=an2.134:1.4><span>ananuvicca apariyogāhetvā vaṇṇārahassa avaṇṇaṁ bhāsati. </span></div><p><div class=verse-container id=an2.134:1.5><span>Imehi kho, bhikkhave, dvīhi dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span></div><p><div class=verse-container id=an2.134:2.1><span>Dvīhi, bhikkhave, dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span></div><p><div class=verse-container id=an2.134:2.2><span>Katamehi dvīhi? </span></div><p><div class=verse-container id=an2.134:2.3><span>Anuvicca pariyogāhetvā avaṇṇārahassa avaṇṇaṁ bhāsati, </span></div><p><div class=verse-container id=an2.134:2.4><span>anuvicca pariyogāhetvā vaṇṇārahassa vaṇṇaṁ bhāsati. </span></div><p><div class=verse-container id=an2.134:2.5><span>Imehi kho, bhikkhave, dvīhi dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span></div><p><div class=verse-container id=an2.135:1.0><span>135 </span></div><p><div class=verse-container id=an2.135:1.1><span>“Dvīhi, bhikkhave, dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span></div><p><div class=verse-container id=an2.135:1.2><span>Katamehi dvīhi? </span></div><p><div class=verse-container id=an2.135:1.3><span>Ananuvicca apariyogāhetvā appasādanīye ṭhāne pasādaṁ upadaṁseti, </span></div><p><div class=verse-container id=an2.135:1.4><span>ananuvicca apariyogāhetvā pasādanīye ṭhāne appasādaṁ upadaṁseti. </span></div><p><div class=verse-container id=an2.135:1.5><span>Imehi kho, bhikkhave, dvīhi dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span></div><p><div class=verse-container id=an2.135:2.1><span>Dvīhi, bhikkhave, dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span></div><p><div class=verse-container id=an2.135:2.2><span>Katamehi dvīhi? </span></div><p><div class=verse-container id=an2.135:2.3><span>Anuvicca pariyogāhetvā appasādanīye ṭhāne appasādaṁ upadaṁseti, </span></div><p><div class=verse-container id=an2.135:2.4><span>anuvicca pariyogāhetvā pasādanīye ṭhāne pasādaṁ upadaṁseti. </span></div><p><div class=verse-container id=an2.135:2.5><span>Imehi kho, bhikkhave, dvīhi dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span></div><p><div class=verse-container id=an2.136:1.0><span>136 </span></div><p><div class=verse-container id=an2.136:1.1><span>“Dvīsu, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span></div><p><div class=verse-container id=an2.136:1.2><span>Katamesu dvīsu? </span></div><p><div class=verse-container id=an2.136:1.3><span>Mātari ca pitari ca. </span></div><p><div class=verse-container id=an2.136:1.4><span>Imesu kho, bhikkhave, dvīsu micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span></div><p><div class=verse-container id=an2.136:2.1><span>Dvīsu, bhikkhave, sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span></div><p><div class=verse-container id=an2.136:2.2><span>Katamesu dvīsu? </span></div><p><div class=verse-container id=an2.136:2.3><span>Mātari ca pitari ca. </span></div><p><div class=verse-container id=an2.136:2.4><span>Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span></div><p><div class=verse-container id=an2.137:1.0><span>137 </span></div><p><div class=verse-container id=an2.137:1.1><span>“Dvīsu, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span></div><p><div class=verse-container id=an2.137:1.2><span>Katamesu dvīsu? </span></div><p><div class=verse-container id=an2.137:1.3><span>Tathāgate ca tathāgatasāvake ca. </span></div><p><div class=verse-container id=an2.137:1.4><span>Imesu kho, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span></div><p><div class=verse-container id=an2.137:2.1><span>Dvīsu, bhikkhave, sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span></div><p><div class=verse-container id=an2.137:2.2><span>Katamesu dvīsu? </span></div><p><div class=verse-container id=an2.137:2.3><span>Tathāgate ca tathāgatasāvake ca. </span></div><p><div class=verse-container id=an2.137:2.4><span>Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span></div><p><div class=verse-container id=an2.138:1.0><span>138 </span></div><p><div class=verse-container id=an2.138:1.1><span>“Dveme, bhikkhave, dhammā. </span></div><p><div class=verse-container id=an2.138:1.2><span>Katame dve? </span></div><p><div class=verse-container id=an2.138:1.3><span>Sacittavodānañca na ca kiñci loke upādiyati. </span></div><p><div class=verse-container id=an2.138:1.4><span>Ime kho, bhikkhave, dve dhammā”ti. </span></div><p><div class=verse-container id=an2.139:1.0><span>139 </span></div><p><div class=verse-container id=an2.139:1.1><span>“Dveme, bhikkhave, dhammā. </span></div><p><div class=verse-container id=an2.139:1.2><span>Katame dve? </span></div><p><div class=verse-container id=an2.139:1.3><span>Kodho ca upanāho ca. </span></div><p><div class=verse-container id=an2.139:1.4><span>Ime kho, bhikkhave, dve dhammā”ti. </span></div><p><div class=verse-container id=an2.140:1.0><span>140 </span></div><p><div class=verse-container id=an2.140:1.1><span>“Dveme, bhikkhave, dhammā. </span></div><p><div class=verse-container id=an2.140:1.2><span>Katame dve? </span></div><p><div class=verse-container id=an2.140:1.3><span>Kodhavinayo ca upanāhavinayo ca. </span></div><p><div class=verse-container id=an2.140:1.4><span>Ime kho, bhikkhave, dve dhammā”ti. </span></div><p><div class=verse-container id=an2.140:1.5><span>Āyācanavaggo dutiyo. </span></div><div class=flex-between><a href=/canon/jpn/pli/ms/sutta/an/an0002/an0002P0118-0129.html>Previous</a><a href=/canon/jpn/pli/ms/sutta/an/an0002/an0002P0141-0150.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>