<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=jpn> Search </a></ul></nav><nav aria-label=breadcrumb class=container><ul><li><a href=/canon/jpn/pli.html> Pali </a><li><a href=/canon/jpn/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/jpn/pli/ms/sutta.html> Suttapiṭaka </a><li><a href=/canon/jpn/pli/ms/sutta/an.html> Aṅguttaranikāya </a><li><a href=/canon/jpn/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0001-0010.html>Deutsch</a> , <a href=/canon/en/pli/ms/sutta/an/an0002/an0002P0001-0010.html>English</a> , <a href=/canon/fr/pli/ms/sutta/an/an0002/an0002P0001-0010.html>Français</a><p>From: <span class=kaz> Kaz Takehara </span><div class=flex-between><a href=/canon/jpn/pli/ms/sutta/an/an0002.html>Previous</a><a href=/canon/jpn/pli/ms/sutta/an/an0002/an0002P0011-0020.html>Next</a></div><p id=an2.1:0.1><span class=root>Aṅguttara Nikāya 2 </span><br> <span class=kaz>増支部経典 二集 </span><br><p id=an2.1:0.2><span class=root>1. Kammakaraṇavagga </span><br> <span class=kaz>第一　罰（刑罰品） </span><br><p id=an2.1:1.0><span class="root big-bold">1. Vajjasutta </span><br> <span class=kaz>1. 過ち </span><br><p id=an2.1:1.1><span class=root>Evaṁ me sutaṁ—</span><br> <span class=kaz>私はこのように聞きました。 </span><br><p id=an2.1:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=kaz>ある時、ブッダはサーヴァッティーの近くにあるジェータ林のアナータピンディカ寺院に滞在していました。 </span><br><p id=an2.1:1.3><span class=root>Tatra kho bhagavā bhikkhū āmantesi: </span><br> <span class=kaz>ブッダは托鉢僧侶たちに呼びかけました。 </span><br><p id=an2.1:1.4><span class=root>“bhikkhavo”ti. </span><br> <span class=kaz>「托鉢僧侶たちよ!」 </span><br><p id=an2.1:1.5><span class=root>“Bhadante”ti te bhikkhū bhagavato paccassosuṁ. </span><br> <span class=kaz>「先生」と托鉢僧侶たちは答えました。 </span><br><p id=an2.1:1.6><span class=root>Bhagavā etadavoca: </span><br> <span class=kaz>ブッダはこう言いました。 </span><br><p id=an2.1:2.1><span class=root>“Dvemāni, bhikkhave, vajjāni. </span><br> <span class=kaz>「托鉢僧侶たちよ、これら二つの過ちがあります。 </span><br><p id=an2.1:2.2><span class=root>Katamāni dve? </span><br> <span class=kaz>どの二つでしょうか。 </span><br><p id=an2.1:2.3><span class=root>Diṭṭhadhammikañca vajjaṁ samparāyikañca vajjaṁ. </span><br> <span class=kaz>現在の人生で明らかな過ちと未来の人生での過ちです。 </span><br><p id=an2.1:2.4><span class=root>Katamañca, bhikkhave, diṭṭhadhammikaṁ vajjaṁ? </span><br> <span class=kaz>現在の人生で明らかな過ちとは何ですか。 </span><br><p id=an2.1:2.5><span class=root>Idha, bhikkhave, ekacco passati coraṁ āgucāriṁ rājāno gahetvā vividhā kammakāraṇā kārente; </span><br> <span class=kaz>ある人が国王が強盗、犯罪者を逮捕して様々な刑罰を与えるのを見るとします。 </span><br><p id=an2.1:2.6><span class=root>kasāhipi tāḷente, vettehipi tāḷente, addhadaṇḍakehipi tāḷente, hatthampi chindante, pādampi chindante, hatthapādampi chindante, kaṇṇampi chindante, nāsampi chindante, kaṇṇanāsampi chindante, bilaṅgathālikampi karonte, saṅkhamuṇḍikampi karonte, rāhumukhampi karonte, jotimālikampi karonte, hatthapajjotikampi karonte, erakavattikampi karonte, cīrakavāsikampi karonte, eṇeyyakampi karonte, baḷisamaṁsikampi karonte, kahāpaṇikampi karonte, khārāpatacchikampi karonte, palighaparivattikampi karonte, palālapīṭhakampi karonte, tattenapi telena osiñcante, sunakhehipi khādāpente, jīvantampi sūle uttāsente, asināpi sīsaṁ chindante. </span><br> <span class=kaz>皮の鞭打ち、藤の鞭打ち、棍棒殴り、手又は足の切断、手足の切断、耳又は鼻の切断、耳鼻の切断、粥鍋の刑、貝殻剃りの刑、阿修羅の口の刑、火の衣の刑、手焼き、草の刃の刑、闇の衣の刑、カモシカの刑、肉釣りの刑、銭の刑、酸漬け、ねじりの刑、わら茣蓙の刑、熱い油をかけられる、犬に食わされる、生きたまま串刺し、打ち首の刑です。 </span><br><p id=an2.1:3.1><span class=root>Tassa evaṁ hoti: </span><br> <span class=kaz>それを見た人はこう思います。 </span><br><p id=an2.1:3.2><span class=root>‘yathārūpānaṁ kho pāpakānaṁ kammānaṁ hetu coraṁ āgucāriṁ rājāno gahetvā vividhā kammakāraṇā kārenti; </span><br> <span class=kaz>『もし私が、国王が逮捕した強盗、犯罪者に値する悪事を犯すとしたら、 </span><br><p id=an2.1:3.3><span class=root>kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span><br><p id=an2.1:3.4><span class=root>Ahañceva kho pana evarūpaṁ pāpakammaṁ kareyyaṁ, mampi rājāno gahetvā evarūpā vividhā kammakāraṇā kāreyyuṁ; </span><br> <span class=kaz>国王は私を逮捕して同じ刑罰に処するだろう。』 </span><br><p id=an2.1:3.5><span class=root>kasāhipi tāḷeyyuṁ …pe… asināpi sīsaṁ chindeyyun’ti. </span><br><p id=an2.1:3.6><span class=root>So diṭṭhadhammikassa vajjassa bhīto na paresaṁ pābhataṁ vilumpanto carati. </span><br> <span class=kaz>現在の人生で明らかな過ちを恐れ、その人は他人の所有物を盗みません。 </span><br><p id=an2.1:3.7><span class=root>Idaṁ vuccati, bhikkhave, diṭṭhadhammikaṁ vajjaṁ. </span><br> <span class=kaz>これが現在の人生で明らかな過ちと呼ばれます。 </span><br><p id=an2.1:4.1><span class=root>Katamañca, bhikkhave, samparāyikaṁ vajjaṁ? </span><br> <span class=kaz>未来の人生での過ちとは何ですか。 </span><br><p id=an2.1:4.2><span class=root>Idha, bhikkhave, ekacco iti paṭisañcikkhati: </span><br> <span class=kaz>ある人がこう考えます。 </span><br><p id=an2.1:4.3><span class=root>‘kāyaduccaritassa kho pana pāpako dukkho vipāko abhisamparāyaṁ, vacīduccaritassa pāpako dukkho vipāko abhisamparāyaṁ, manoduccaritassa pāpako dukkho vipāko abhisamparāyaṁ. </span><br> <span class=kaz>『体、言葉又は心による悪い行為は未来の人生で悪くてつらい結果をもたらす。 </span><br><p id=an2.1:4.4><span class=root>Ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ. </span><br> <span class=kaz>もし私が悪い行為をすると、 </span><br><p id=an2.1:4.5><span class=root>Kiñca taṁ yāhaṁ na kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyan’ti. </span><br> <span class=kaz>私は、体がばらばらになる死後に喪失の地、悪い場所、下層界、地獄へ生まれ変わるのだろうか？』 </span><br><p id=an2.1:4.6><span class=root>So samparāyikassa vajjassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><br> <span class=kaz>未来の人生での過ちを恐れ、その人は体、言葉そして心による悪い行為をやめて、体、言葉そして心による良い行為を進んでし、自分自身を潔白に保ちます。 </span><br><p id=an2.1:4.7><span class=root>Idaṁ vuccati, bhikkhave, samparāyikaṁ vajjaṁ. </span><br> <span class=kaz>これが未来の人生での過ちと呼ばれます。 </span><br><p id=an2.1:4.8><span class=root>Imāni kho, bhikkhave, dve vajjāni. </span><br> <span class=kaz>これらが二つの過ちです。 </span><br><p id=an2.1:4.9><span class=root>Tasmātiha, bhikkhave, evaṁ sikkhitabbaṁ: </span><br> <span class=kaz>だからこのように訓練すべきです。 </span><br><p id=an2.1:4.10><span class=root>‘diṭṭhadhammikassa vajjassa bhāyissāma, samparāyikassa vajjassa bhāyissāma, vajjabhīruno bhavissāma vajjabhayadassāvino’ti. </span><br> <span class=kaz>『私達は現在の人生で明らかな過ちを恐れ、未来の人生での過ちを恐れます。過ちの危険性を見て、過ちを恐れます。』 </span><br><p id=an2.1:4.11><span class=root>Evañhi vo, bhikkhave, sikkhitabbaṁ. </span><br> <span class=kaz>このようにあなた達は訓練すべきです。 </span><br><p id=an2.1:4.12><span class=root>Vajjabhīruno, bhikkhave, vajjabhayadassāvino etaṁ pāṭikaṅkhaṁ yaṁ parimuccissati sabbavajjehī”ti. </span><br> <span class=kaz>あなた達が、過ちの危険性を見て、過ちを恐れるなら、全ての過ちから逃れられる事が出来るでしょう。」 </span><br><p id=an2.1:4.13><span class=root>Paṭhamaṁ. </span><br><p id=an2.2:1.0><span class=root>2. Padhānasutta </span><br> <span class=kaz>2. 取組み </span><br><p id=an2.2:1.1><span class=root>“Dvemāni, bhikkhave, padhānāni durabhisambhavāni lokasmiṁ. </span><br> <span class=kaz>「托鉢僧侶たちよ、世の中でこれら二つの取組みは 努力がいります。 </span><br><p id=an2.2:1.2><span class=root>Katamāni dve? </span><br> <span class=kaz>どの二つでしょうか。 </span><br><p id=an2.2:1.3><span class=root>Yañca gihīnaṁ agāraṁ ajjhāvasataṁ cīvarapiṇḍapātasenāsanagilānapaccayabhesajjaparikkhārānuppadānatthaṁ padhānaṁ, yañca agārasmā anagāriyaṁ pabbajitānaṁ sabbūpadhipaṭinissaggatthaṁ padhānaṁ. </span><br> <span class=kaz>在家の努力は袈裟、食べ物、居住場所、そして病気の出家者の為の薬を提供する事です。出家した人の努力は全ての物事への執着を手放す事です。 </span><br><p id=an2.2:1.4><span class=root>Imāni kho, bhikkhave, dve padhānāni durabhisambhavāni lokasmiṁ. </span><br> <span class=kaz>これらが世の中では 努力がいる二つの取組みです。 </span><br><p id=an2.2:2.1><span class=root>Etadaggaṁ, bhikkhave, imesaṁ dvinnaṁ padhānānaṁ yadidaṁ sabbūpadhipaṭinissaggatthaṁ padhānaṁ. </span><br> <span class=kaz>これら二つの努力のうち、より価値のある努力は全ての物事への執着を手放す事です。 </span><br><p id=an2.2:2.2><span class=root>Tasmātiha, bhikkhave, evaṁ sikkhitabbaṁ: </span><br> <span class=kaz>だからこのように訓練すべきです。 </span><br><p id=an2.2:2.3><span class=root>‘sabbūpadhipaṭinissaggatthaṁ padhānaṁ padahissāmā’ti. </span><br> <span class=kaz>『私達は全ての執着を手放します。』 </span><br><p id=an2.2:2.4><span class=root>Evañhi vo, bhikkhave, sikkhitabban”ti. </span><br> <span class=kaz>このようにあなた達は訓練すべきです。」 </span><br><p id=an2.2:2.5><span class=root>Dutiyaṁ. </span><br><p id=an2.3:1.0><span class=root>3. Tapanīyasutta </span><br> <span class=kaz>3. ひどく苦しまされる事 </span><br><p id=an2.3:1.1><span class=root>“Dveme, bhikkhave, dhammā tapanīyā. </span><br> <span class=kaz>「托鉢僧侶たちよ、これら二つの事にはひどく苦しまされます。 </span><br><p id=an2.3:1.2><span class=root>Katame dve? </span><br> <span class=kaz>どの二つでしょうか。 </span><br><p id=an2.3:1.3><span class=root>Idha, bhikkhave, ekaccassa kāyaduccaritaṁ kataṁ hoti, akataṁ hoti kāyasucaritaṁ; </span><br> <span class=kaz>ある人が体、言葉そして心による悪い行為をしてしまって、良い行為をしなかった時、 </span><br><p id=an2.3:1.4><span class=root>vacīduccaritaṁ kataṁ hoti, akataṁ hoti vacīsucaritaṁ; </span><br><p id=an2.3:1.5><span class=root>manoduccaritaṁ kataṁ hoti, akataṁ hoti manosucaritaṁ. </span><br><p id=an2.3:1.6><span class=root>So ‘kāyaduccaritaṁ me katan’ti tappati, ‘akataṁ me kāyasucaritan’ti tappati; </span><br> <span class=kaz>『私は、体、言葉そして心による悪い行為をしてしまった』と考えて、ひどく苦しまされます。また、『私は体、言葉そして心による良い行為をしなかった』と考えて、ひどく苦しまされます。 </span><br><p id=an2.3:1.7><span class=root>‘vacīduccaritaṁ me katan’ti tappati, ‘akataṁ me vacīsucaritan’ti tappati; </span><br><p id=an2.3:1.8><span class=root>‘manoduccaritaṁ me katan’ti tappati, ‘akataṁ me manosucaritan’ti tappati. </span><br><p id=an2.3:1.9><span class=root>Ime kho, bhikkhave, dve dhammā tapanīyā”ti. </span><br> <span class=kaz>これらがひどく苦しまされる二つの事です。」 </span><br><p id=an2.3:1.10><span class=root>Tatiyaṁ. </span><br><p id=an2.4:1.0><span class=root>4. Atapanīyasutta </span><br> <span class=kaz>4. ひどく苦しまされない事 </span><br><p id=an2.4:1.1><span class=root>“Dveme, bhikkhave, dhammā atapanīyā. </span><br> <span class=kaz>「托鉢僧侶たちよ、これら二つの事にはひどく苦しまされません。 </span><br><p id=an2.4:1.2><span class=root>Katame dve? </span><br> <span class=kaz>どの二つでしょうか。 </span><br><p id=an2.4:1.3><span class=root>Idha, bhikkhave, ekaccassa kāyasucaritaṁ kataṁ hoti, akataṁ hoti kāyaduccaritaṁ; </span><br> <span class=kaz>ある人が体、言葉そして心による良い行為をして、悪い行為をしなかった時、 </span><br><p id=an2.4:1.4><span class=root>vacīsucaritaṁ kataṁ hoti, akataṁ hoti vacīduccaritaṁ; </span><br><p id=an2.4:1.5><span class=root>manosucaritaṁ kataṁ hoti, akataṁ hoti manoduccaritaṁ. </span><br><p id=an2.4:1.6><span class=root>So ‘kāyasucaritaṁ me katan’ti na tappati, ‘akataṁ me kāyaduccaritan’ti na tappati; </span><br> <span class=kaz>『私は、体、言葉そして心による良い行為をした』と考えて、ひどく苦しまされません。また、『私は体、言葉そして心による悪い行為をしなかった』と考えて、ひどく苦しまされません。 </span><br><p id=an2.4:1.7><span class=root>‘vacīsucaritaṁ me katan’ti na tappati, ‘akataṁ me vacīduccaritan’ti na tappati; </span><br><p id=an2.4:1.8><span class=root>‘manosucaritaṁ me katan’ti na tappati, ‘akataṁ me manoduccaritan’ti na tappati. </span><br><p id=an2.4:1.9><span class=root>Ime kho, bhikkhave, dve dhammā atapanīyā”ti. </span><br> <span class=kaz>これらがひどく苦しまされない二つの事です。」 </span><br><p id=an2.4:1.10><span class=root>Catutthaṁ. </span><br><p id=an2.5:1.0><span class=root>5. Upaññātasutta </span><br> <span class=kaz>5. 自力で学んだ事 </span><br><p id=an2.5:1.1><span class=root>“Dvinnāhaṁ, bhikkhave, dhammānaṁ upaññāsiṁ—</span><br> <span class=kaz>「托鉢僧侶たちよ、私はこれら二つの事を自力で学びました。 </span><br><p id=an2.5:1.2><span class=root>yā ca asantuṭṭhitā kusalesu dhammesu, yā ca appaṭivānitā padhānasmiṁ. </span><br> <span class=kaz>技量があると言える性質には決して満足せず励み続ける事を決してやめない事です。 </span><br><p id=an2.5:1.3><span class=root>Appaṭivānī sudāhaṁ, bhikkhave, padahāmi: </span><br> <span class=kaz>私は、こう考えて、励み続ける事を決してやめませんでした。 </span><br><p id=an2.5:1.4><span class=root>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti. </span><br> <span class=kaz>『皮、すじ、骨だけが残り、肉と血が体から消えてしまっても、本望だ。私は人間の強さ、力、活力で達成が可能な事を達成するまで決して励み続ける事を決してやめない。』 </span><br><p id=an2.5:1.5><span class=root>Tassa mayhaṁ, bhikkhave, appamādādhigatā sambodhi, appamādādhigato anuttaro yogakkhemo. </span><br> <span class=kaz>この勤勉さにより私は目覚めの境地に達したのです。この勤勉さによりこの上ない安全な境地に達したのです。 </span><br><p id=an2.5:1.6><span class=root>Tumhe cepi, bhikkhave, appaṭivānaṁ padaheyyātha: </span><br> <span class=kaz>もしあなた達も、こう考えて、励み続ける事を決してやめなかったとします。 </span><br><p id=an2.5:1.7><span class=root>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti, tumhepi, bhikkhave, nacirasseva—</span><br> <span class=kaz>『皮、すじ、骨だけが残り、肉と血が体から消えてしまっても、本望だ。私は人間の強さ、力、活力で達成が可能な事を達成するまで決して励み続ける事を決してやめない。』 </span><br><p id=an2.5:1.8><span class=root>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissatha. </span><br> <span class=kaz>そうすれば、現在の人生で、この精神修行の道の最高点にまもなく達成するでしょう。自分自身の見識で、在家の暮らしから出家した目標に達したと生きていくでしょう。 </span><br><p id=an2.5:1.9><span class=root>Tasmātiha, bhikkhave, evaṁ sikkhitabbaṁ: </span><br> <span class=kaz>だからこのように訓練すべきです。 </span><br><p id=an2.5:1.10><span class=root>‘appaṭivānaṁ padahissāma. </span><br> <span class=kaz>私達は、こう考えて、励み続ける事を決してやめません。 </span><br><p id=an2.5:1.11><span class=root>Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti. </span><br> <span class=kaz>『皮、すじ、骨だけが残り、肉と血が体から消えてしまっても、本望だ。私は人間の強さ、力、活力で達成が可能な事を達成するまで決して励み続ける事を決してやめない。』 </span><br><p id=an2.5:1.12><span class=root>Evañhi vo, bhikkhave, sikkhitabban”ti. </span><br> <span class=kaz>このようにあなた達は訓練すべきです。」 </span><br><p id=an2.5:1.13><span class=root>Pañcamaṁ. </span><br><p id=an2.6:1.0><span class=root>6. Saṁyojanasutta </span><br> <span class=kaz>6. 足かせ </span><br><p id=an2.6:1.1><span class=root>“Dveme, bhikkhave, dhammā. </span><br> <span class=kaz>「托鉢僧侶たちよ、これら二つの事があります。 </span><br><p id=an2.6:1.2><span class=root>Katame dve? </span><br> <span class=kaz>どの二つでしょうか。 </span><br><p id=an2.6:1.3><span class=root>Yā ca saṁyojaniyesu dhammesu assādānupassitā, yā ca saṁyojaniyesu dhammesu nibbidānupassitā. </span><br> <span class=kaz>足かせになりがちなものを楽しめるものと見る事と、足かせになりがちなものをうんざりさせられるものと見る事です。 </span><br><p id=an2.6:1.4><span class=root>Saṁyojaniyesu, bhikkhave, dhammesu assādānupassī viharanto rāgaṁ na pajahati, dosaṁ na pajahati, mohaṁ na pajahati. </span><br> <span class=kaz>足かせになりがちなものを楽しめるものと見続けると、貪欲さ、憎しみ、妄想を捨て去る事ができません。 </span><br><p id=an2.6:1.5><span class=root>Rāgaṁ appahāya, dosaṁ appahāya, mohaṁ appahāya na parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><br> <span class=kaz>貪欲さ、憎しみ、妄想が捨て去られていないと、生まれ変わる事、老いる事、死ぬ事、悲嘆、嘆き、痛み、悲しみ、苦痛から解放されません。 </span><br><p id=an2.6:1.6><span class=root>Na parimuccati dukkhasmāti vadāmi. </span><br> <span class=kaz>苦悩から解放されません、と私は言います。 </span><br><p id=an2.6:2.1><span class=root>Saṁyojaniyesu, bhikkhave, dhammesu nibbidānupassī viharanto rāgaṁ pajahati, dosaṁ pajahati, mohaṁ pajahati. </span><br> <span class=kaz>足かせになりがちなものをうんざりさせられるものと見続けると、貪欲さ、憎しみ、妄想を捨て去ることができます。 </span><br><p id=an2.6:2.2><span class=root>Rāgaṁ pahāya, dosaṁ pahāya, mohaṁ pahāya, parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><br> <span class=kaz>貪欲さ、憎しみ、妄想が捨て去られていないと、生まれ変わる事、老いる事、死ぬ事、悲嘆、嘆き、痛み、悲しみ、苦痛から解放されます。 </span><br><p id=an2.6:2.3><span class=root>Parimuccati dukkhasmāti vadāmi. </span><br> <span class=kaz>苦悩から解放されます、と私は言います。 </span><br><p id=an2.6:2.4><span class=root>Ime kho, bhikkhave, dve dhammā”ti. </span><br> <span class=kaz>これらが二つの事です。」 </span><br><p id=an2.6:2.5><span class=root>Chaṭṭhaṁ. </span><br><p id=an2.7:1.0><span class=root>7. Kaṇhasutta </span><br> <span class=kaz>7. 闇 </span><br><p id=an2.7:1.1><span class=root>“Dveme, bhikkhave, dhammā kaṇhā. </span><br> <span class=kaz>「托鉢僧侶たちよ、これら二つの事は闇です。 </span><br><p id=an2.7:1.2><span class=root>Katame dve? </span><br> <span class=kaz>どの二つでしょうか。 </span><br><p id=an2.7:1.3><span class=root>Ahirikañca anottappañca. </span><br> <span class=kaz>誠実さと慎重さに欠ける事です。 </span><br><p id=an2.7:1.4><span class=root>Ime kho, bhikkhave, dve dhammā kaṇhā”ti. </span><br> <span class=kaz>これらが闇である二つの事です。」 </span><br><p id=an2.7:1.5><span class=root>Sattamaṁ. </span><br><p id=an2.8:1.0><span class=root>8. Sukkasutta </span><br> <span class=kaz>8. 光 </span><br><p id=an2.8:1.1><span class=root>“Dveme, bhikkhave, dhammā sukkā. </span><br> <span class=kaz>「托鉢僧侶たちよ、これら二つの事は光です。 </span><br><p id=an2.8:1.2><span class=root>Katame dve? </span><br> <span class=kaz>どの二つでしょうか。 </span><br><p id=an2.8:1.3><span class=root>Hirī ca ottappañca. </span><br> <span class=kaz>誠実さと慎重さです。 </span><br><p id=an2.8:1.4><span class=root>Ime kho, bhikkhave, dve dhammā sukkā”ti. </span><br> <span class=kaz>これらが光である二つの事です。」 </span><br><p id=an2.8:1.5><span class=root>Aṭṭhamaṁ. </span><br><p id=an2.9:1.0><span class=root>9. Cariyasutta </span><br> <span class=kaz>9. 行為 </span><br><p id=an2.9:1.1><span class=root>“Dveme, bhikkhave, dhammā sukkā lokaṁ pālenti. </span><br> <span class=kaz>「托鉢僧侶たちよ、これら二つの光は世界を守ります。 </span><br><p id=an2.9:1.2><span class=root>Katame dve? </span><br> <span class=kaz>どの二つでしょうか。 </span><br><p id=an2.9:1.3><span class=root>Hirī ca ottappañca. </span><br> <span class=kaz>誠実さと慎重さです。 </span><br><p id=an2.9:1.4><span class=root>Ime kho, bhikkhave, dve sukkā dhammā lokaṁ na pāleyyuṁ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṁ dārāti vā. </span><br> <span class=kaz>もしこれらの二つの光が世界を守らなかったら、母親、おば、妻、先生や尊敬されている人の配偶者の地位が認められることはないでしょう。 </span><br><p id=an2.9:1.5><span class=root>Sambhedaṁ loko agamissa, yathā ajeḷakā kukkuṭasūkarā soṇasiṅgālā. </span><br> <span class=kaz>世界は、あたかもヤギとヒツジ、ニワトリとブタ、イヌとジャッカルが入り乱れたような雑然としたものになるでしょう。 </span><br><p id=an2.9:1.6><span class=root>Yasmā ca kho, bhikkhave, ime dve sukkā dhammā lokaṁ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṁ dārāti vā”ti. </span><br> <span class=kaz>でもこれらの二つの光が世界を守るので、母親、おば、妻、先生や尊敬されている人の配偶者の地位が認められています。 </span><br><p id=an2.9:1.7><span class=root>Navamaṁ. </span><br><p id=an2.10:1.0><span class=root>10. Vassūpanāyikasutta </span><br> <span class=kaz>10. 雨季の始まり </span><br><p id=an2.10:1.1><span class=root>“Dvemā, bhikkhave, vassūpanāyikā. </span><br> <span class=kaz>「托鉢僧侶たちよ、これら二つの雨季の始まりがあります。 </span><br><p id=an2.10:1.2><span class=root>Katamā dve? </span><br> <span class=kaz>どの二つでしょうか。 </span><br><p id=an2.10:1.3><span class=root>Purimikā ca pacchimikā ca. </span><br> <span class=kaz>早いものと遅いものです。 </span><br><p id=an2.10:1.4><span class=root>Imā kho, bhikkhave, dve vassūpanāyikā”ti. </span><br> <span class=kaz>これらが二つの雨季の始まりです。」 </span><br><p id=an2.10:1.5><span class=root>Dasamaṁ. </span><br><p id=an2.10:1.6><span class=root>Kammakaraṇavaggo paṭhamo. </span><br><p id=an2.10:2.0><span class=root>Tassuddānaṁ </span><br><p id=an2.10:2.1><span class=root>Vajjā padhānā dve tapanīyā, </span><br><p id=an2.10:2.2><span class=root>Upaññātena pañcamaṁ; </span><br><p id=an2.10:2.3><span class=root>Saṁyojanañca kaṇhañca, </span><br><p id=an2.10:2.4><span class=root>Sukkaṁ cariyā vassūpanāyikena vaggo. </span><br></main><footer class="container footer"><small><a href=/about>Contact info</a></small></footer>