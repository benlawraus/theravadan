<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-kaz:not(:checked)) .translation.kaz{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/jpn.html> Search </a></ul></nav><nav aria-label=breadcrumb class=container><ul><li><a href=/canon/jpn/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/jpn/pli/ms/sutta.html> Suttapiṭaka </a><li><a href=/canon/jpn/pli/ms/sutta/an.html> Aṅguttaranikāya </a><li><a href=/canon/jpn/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0101.html>Deutsch</a> , <a href=/canon/en/pli/ms/sutta/an/an0003/an0003P0101.html>English</a><p>From: <label class=translator-toggle><input checked class=toggle-input id=toggle-kaz type=checkbox> <span class="toggle-label kaz">Kaz Takehara</span></label><div class=flex-between><a href=/canon/jpn/pli/ms/sutta/an/an0003/an0003P0057.html>Previous</a><a href=/canon/jpn/pli/ms/sutta/an/an0004.html>Next</a></div><p><div class=verse-container id=an3.101:0.1><span>Aṅguttara Nikāya 3.101 </span><span class="translation kaz">増支部経典 三集 </span></div><p><div class=verse-container id=an3.101:0.2><span>10. Loṇakapallavagga </span><span class="translation kaz">第十　ひとかたまりの塩（一掬塩品） </span></div><p><div class=verse-container id=an3.101:0.3><span class=big-bold>Paṁsudhovakasutta </span><span class="translation kaz">101. 選鉱者 </span></div><p><div class=verse-container id=an3.101:1.1><span>“Santi, bhikkhave, jātarūpassa oḷārikā upakkilesā paṁsuvālukā sakkharakaṭhalā. </span><span class="translation kaz">「金には粗大な汚れである砂、砂利、小石があります。 </span></div><p><div class=verse-container id=an3.101:1.2><span>Tamenaṁ paṁsudhovako vā paṁsudhovakantevāsī vā doṇiyaṁ ākiritvā dhovati sandhovati niddhovati. </span><span class="translation kaz">選鉱者または見習い選鉱者はそれを揺り板に入れ、洗い、すすいで、きれいにします。 </span></div><p><div class=verse-container id=an3.101:1.3><span>Tasmiṁ pahīne tasmiṁ byantīkate santi jātarūpassa majjhimasahagatā upakkilesā sukhumasakkharā thūlavālukā. </span><span class="translation kaz">それが除去されたら、金には中くらいの汚れである細かな砂利や粗めの砂があります。 </span></div><p><div class=verse-container id=an3.101:1.4><span>Tamenaṁ paṁsudhovako vā paṁsudhovakantevāsī vā dhovati sandhovati niddhovati. </span><span class="translation kaz">選鉱者はまたそれを洗います。 </span></div><p><div class=verse-container id=an3.101:1.5><span>Tasmiṁ pahīne tasmiṁ byantīkate santi jātarūpassa sukhumasahagatā upakkilesā sukhumavālukā kāḷajallikā. </span><span class="translation kaz">それが除去されたら、金には細かな汚れである細かな砂と黒い汚物があります。 </span></div><p><div class=verse-container id=an3.101:1.6><span>Tamenaṁ paṁsudhovako vā paṁsudhovakantevāsī vā dhovati sandhovati niddhovati. </span><span class="translation kaz">選鉱者はまたそれを洗います。 </span></div><p><div class=verse-container id=an3.101:1.7><span>Tasmiṁ pahīne tasmiṁ byantīkate athāparaṁ suvaṇṇasikatāvasissanti. </span><span class="translation kaz">それが除去されたら、細かな金粒のみが残ります。 </span></div><p><div class=verse-container id=an3.101:1.8><span>Tamenaṁ suvaṇṇakāro vā suvaṇṇakārantevāsī vā jātarūpaṁ mūsāyaṁ pakkhipitvā dhamati sandhamati niddhamati. </span><span class="translation kaz">金細工職人または見習い金細工職人はその金を炉に入れ、職人は吹き、溶かし、精錬します。 </span></div><p><div class=verse-container id=an3.101:1.9><span>Taṁ hoti jātarūpaṁ dhantaṁ sandhantaṁ niddhantaṁ aniddhantakasāvaṁ, na ceva mudu hoti na ca kammaniyaṁ, na ca pabhassaraṁ pabhaṅgu ca, na ca sammā upeti kammāya. </span><span class="translation kaz">まだ金は安定しておらず、かすも完全には除去されてないので、柔軟でなく、使える物でなく、光り輝いておらず、割れやすく完全な加工は出来ません。 </span></div><p><div class=verse-container id=an3.101:1.10><span>Hoti so, bhikkhave, samayo yaṁ suvaṇṇakāro vā suvaṇṇakārantevāsī vā taṁ jātarūpaṁ dhamati sandhamati niddhamati. </span><span class="translation kaz">金細工職人は、吹き、溶かし、精錬し続けます。 </span></div><p><div class=verse-container id=an3.101:1.11><span>Taṁ hoti jātarūpaṁ dhantaṁ sandhantaṁ niddhantaṁ niddhantakasāvaṁ, mudu ca hoti kammaniyañca pabhassarañca, na ca pabhaṅgu, sammā upeti kammāya. </span><span class="translation kaz">金は柔軟で使える物になり、光り輝き、割れにくく、加工が出来るようになります。 </span></div><p><div class=verse-container id=an3.101:1.12><span>Yassā yassā ca pilandhanavikatiyā ākaṅkhati—yadi paṭṭikāya, yadi kuṇḍalāya, yadi gīveyyake, yadi suvaṇṇamālāya—tañcassa atthaṁ anubhoti. </span><span class="translation kaz">そして金細工職人は望みの装飾品、ブレスレットでもイヤリングでもネックレスでも金の花飾りでも、見事に作り上げる事が出来ます。 </span></div><p><div class=verse-container id=an3.101:2.1><span>Evamevaṁ kho, bhikkhave, santi adhicittamanuyuttassa bhikkhuno oḷārikā upakkilesā kāyaduccaritaṁ vacīduccaritaṁ manoduccaritaṁ, tamenaṁ sacetaso bhikkhu dabbajātiko pajahati vinodeti byantīkaroti anabhāvaṁ gameti. </span><span class="translation kaz">同じ様に、高潔な心を目指している托鉢僧侶は粗大な汚れ、つまり、体、言葉、心による悪い行為があります。真剣で有能な托鉢僧侶はこれらを捨て去り、取り除き、排除し、消し去ります。 </span></div><p><div class=verse-container id=an3.101:2.2><span>Tasmiṁ pahīne tasmiṁ byantīkate santi adhicittamanuyuttassa bhikkhuno majjhimasahagatā upakkilesā kāmavitakko byāpādavitakko vihiṁsāvitakko, tamenaṁ sacetaso bhikkhu dabbajātiko pajahati vinodeti byantīkaroti anabhāvaṁ gameti. </span><span class="translation kaz">それらが捨て去られ、除去された時、中くらいの汚れ、つまり、五感に関する思考、悪意ある思考、そして残虐な思考があります。真剣で有能な托鉢僧侶はこれらを捨て去り、取り除き、除去し、消し去ります。 </span></div><p><div class=verse-container id=an3.101:2.3><span>Tasmiṁ pahīne tasmiṁ byantīkate santi adhicittamanuyuttassa bhikkhuno sukhumasahagatā upakkilesā ñātivitakko janapadavitakko anavaññattipaṭisaṁyutto vitakko, tamenaṁ sacetaso bhikkhu dabbajātiko pajahati vinodeti byantīkaroti anabhāvaṁ gameti. </span><span class="translation kaz">それらが捨て去られ、除去された時、細かな汚れがあります。つまり、家族、国家、自負に関する思考です。真剣で有能な托鉢僧侶はこれらを捨て去り、取り除き、除去し、消し去ります。 </span></div><p><div class=verse-container id=an3.101:2.4><span>Tasmiṁ pahīne tasmiṁ byantīkate athāparaṁ dhammavitakkāvasissanti. </span><span class="translation kaz">それらが捨て去られ、除去されたら、教えに関する思考のみが残ります。 </span></div><p><div class=verse-container id=an3.101:2.5><span>So hoti samādhi na ceva santo na ca paṇīto nappaṭippassaddhaladdho na ekodibhāvādhigato sasaṅkhāraniggayhavāritagato. </span><span class="translation kaz">その深い瞑想は安らかでもなく、崇高でもなく、穏やかでもなく、まとまってもいないもので、強制的に抑制することで保たれています。 </span></div><p><div class=verse-container id=an3.101:2.6><span>Hoti so, bhikkhave, samayo yaṁ taṁ cittaṁ ajjhattaṁyeva santiṭṭhati sannisīdati ekodi hoti samādhiyati. </span><span class="translation kaz">しかし、心が内側でじっとして、落ち着き、一つになり、深い瞑想に入る時が来ます。 </span></div><p><div class=verse-container id=an3.101:2.7><span>So hoti samādhi santo paṇīto paṭippassaddhiladdho ekodibhāvādhigato na sasaṅkhāraniggayhavāritagato. </span><span class="translation kaz">その深い瞑想は安らかで、崇高で、穏やかで、まとまったものであり、強制的に抑制することで保たれていません。 </span></div><p><div class=verse-container id=an3.101:2.8><span>Yassa yassa ca abhiññā sacchikaraṇīyassa dhammassa cittaṁ abhininnāmeti abhiññā sacchikiriyāya tatra tatreva sakkhibhabbataṁ pāpuṇāti sati satiāyatane. </span><span class="translation kaz">彼らはいかなる場合においても、心を真実の理解に伸ばすことで実現できるものなら、どんなものでも実現する事が可能になります。 </span></div><p><div class=verse-container id=an3.101:3.1><span>So sace ākaṅkhati: ‘anekavihitaṁ iddhividhaṁ paccanubhaveyyaṁ—ekopi hutvā bahudhā assaṁ, bahudhāpi hutvā eko assaṁ; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gaccheyyaṁ, seyyathāpi ākāse; pathaviyāpi ummujjanimujjaṁ kareyyaṁ, seyyathāpi udake; udakepi abhijjamāne gaccheyyaṁ, seyyathāpi pathaviyaṁ; ākāsepi pallaṅkena kameyyaṁ, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimaseyyaṁ parimajjeyyaṁ; yāva brahmalokāpi kāyena vasaṁ vatteyyan’ti, </span><span class="translation kaz">もし彼らが次のように望むとします。『たくさんの種類の超能力を巧みに操れますように。自分を複数にしてまた一人に戻ったり、現れたり消えたり、かべや城壁や山をあたかも空間のように通り抜けたり、地面からあたかも水のように飛び出たり飛び込んだり、水面上をあたかも地面のように歩いたり、座禅したまま鳥のように空を飛んだり、壮大で強力な太陽や月を手で触って撫でたり、この体を梵天界までへも操れますように』と。 </span></div><p><div class=verse-container id=an3.101:3.2><span>tatra tatreva sakkhibhabbataṁ pāpuṇāti sati satiāyatane. </span><span class="translation kaz">彼らはいかなる場合においても、どんなものでも実現する事が可能です。 </span></div><p><div class=verse-container id=an3.101:4.1><span>So sace ākaṅkhati: ‘dibbāya sotadhātuyā visuddhāya atikkantamānusikāya ubho sadde suṇeyyaṁ dibbe ca mānuse ca ye dūre santike cā’ti, </span><span class="translation kaz">もし彼らが次のように望むとします。『清らかな超人並の聴力で、近くでも遠くでも人間と神々の両方の音を聞けますように』と。 </span></div><p><div class=verse-container id=an3.101:4.2><span>tatra tatreva sakkhibhabbataṁ pāpuṇāti sati satiāyatane. </span><span class="translation kaz">彼らはいかなる場合においても、どんなものでも実現する事が可能です。 </span></div><p><div class=verse-container id=an3.101:5.1><span>So sace ākaṅkhati: ‘parasattānaṁ parapuggalānaṁ cetasā ceto paricca pajāneyyaṁ—</span><span class="translation kaz">もし彼らが次のように望むとします。『自分の心によって、他の生けるものや人の心を熟知した結果、それを理解できますように。 </span></div><p><div class=verse-container id=an3.101:5.2><span>sarāgaṁ vā cittaṁ sarāgaṁ cittanti pajāneyyaṁ, </span><span class="translation kaz">貪欲な心を貪欲な心だと理解し、 </span></div><p><div class=verse-container id=an3.101:5.3><span>vītarāgaṁ vā cittaṁ vītarāgaṁ cittanti pajāneyyaṁ; </span><span class="translation kaz">貪欲でない心を貪欲でない心だと理解し、 </span></div><p><div class=verse-container id=an3.101:5.4><span>sadosaṁ vā cittaṁ sadosaṁ cittanti pajāneyyaṁ, </span><span class="translation kaz">憎しみのある心を憎しみのある心だと理解し、 </span></div><p><div class=verse-container id=an3.101:5.5><span>vītadosaṁ vā cittaṁ vītadosaṁ cittanti pajāneyyaṁ; </span><span class="translation kaz">憎しみのない心を憎しみのない心だと理解し、 </span></div><p><div class=verse-container id=an3.101:5.6><span>samohaṁ vā cittaṁ samohaṁ cittanti pajāneyyaṁ, </span><span class="translation kaz">妄想のある心を妄想のある心だと理解し、 </span></div><p><div class=verse-container id=an3.101:5.7><span>vītamohaṁ vā cittaṁ vītamohaṁ cittanti pajāneyyaṁ; </span><span class="translation kaz">妄想のない心を妄想のない心だと理解し、 </span></div><p><div class=verse-container id=an3.101:5.8><span>saṅkhittaṁ vā cittaṁ saṅkhittaṁ cittanti pajāneyyaṁ, </span><span class="translation kaz">縮んだ心を縮んだ心だと理解し、 </span></div><p><div class=verse-container id=an3.101:5.9><span>vikkhittaṁ vā cittaṁ vikkhittaṁ cittanti pajāneyyaṁ; </span><span class="translation kaz">ばらばらな心をばらばらな心だと理解し、 </span></div><p><div class=verse-container id=an3.101:5.10><span>mahaggataṁ vā cittaṁ mahaggataṁ cittanti pajāneyyaṁ, </span><span class="translation kaz">広い心を広い心だと理解し、 </span></div><p><div class=verse-container id=an3.101:5.11><span>amahaggataṁ vā cittaṁ amahaggataṁ cittanti pajāneyyaṁ; </span><span class="translation kaz">広くない心を広くない心だと理解し、 </span></div><p><div class=verse-container id=an3.101:5.12><span>sauttaraṁ vā cittaṁ sauttaraṁ cittanti pajāneyyaṁ, </span><span class="translation kaz">最上の心を最上の心だと理解し、 </span></div><p><div class=verse-container id=an3.101:5.13><span>anuttaraṁ vā cittaṁ anuttaraṁ cittanti pajāneyyaṁ; </span><span class="translation kaz">最上でない心を最上でない心だと理解し、 </span></div><p><div class=verse-container id=an3.101:5.14><span>samāhitaṁ vā cittaṁ samāhitaṁ cittanti pajāneyyaṁ, </span><span class="translation kaz">深い瞑想に入った心を深い瞑想に入った心だと理解し、 </span></div><p><div class=verse-container id=an3.101:5.15><span>asamāhitaṁ vā cittaṁ asamāhitaṁ cittanti pajāneyyaṁ; </span></div><p><div class=verse-container id=an3.101:5.16><span>vimuttaṁ vā cittaṁ vimuttaṁ cittanti pajāneyyaṁ, </span><span class="translation kaz">解放された心を解放された心だと理解し、 </span></div><p><div class=verse-container id=an3.101:5.17><span>avimuttaṁ vā cittaṁ avimuttaṁ cittanti pajāneyyan’ti, </span><span class="translation kaz">解放されていない心を解放されていない心だと理解できますように』と。 </span></div><p><div class=verse-container id=an3.101:5.18><span>tatra tatreva sakkhibhabbataṁ pāpuṇāti sati satiāyatane. </span><span class="translation kaz">彼らはいかなる場合においても、どんなものでも実現する事が可能です。 </span></div><p><div class=verse-container id=an3.101:6.1><span>So sace ākaṅkhati: ‘anekavihitaṁ pubbenivāsaṁ anussareyyaṁ, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: “amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno”ti, iti sākāraṁ sauddesaṁ anekavihitaṁ pubbenivāsaṁ anussareyyan’ti, </span><span class="translation kaz">もし彼らが次のように望むとします。『様々な前世を思い出しますように。つまり、一つ、二つ、三つ、四つ、五つ、十、二十、三十、四十、五十、百、千、十万の前世、無限に長い期間の世界滅亡、無限に長い期間の世界成立、無限に長い期間の世界の滅亡と成立を思い出し、「そこでは、私はこんな名前で、この氏族で、こんな姿で、こんな食べ物だった。こんな快い楽しさと痛い苦しみを感じ、このように人生が終わった。その場所で死んだ後、私は別な場所で生まれ変わった。そこでも、私はこんな名前で、この氏族で、こんな姿で、こんな食べ物だった。こんな快い楽しさと痛い苦しみを感じ、このように人生が終わった。その場所で死んだ後、私は別な場所で生まれ変わった」と思い出しますように。たくさんの前世の特徴と詳細を思い出しますように』と。 </span></div><p><div class=verse-container id=an3.101:6.2><span>tatra tatreva sakkhibhabbataṁ pāpuṇāti sati satiāyatane. </span><span class="translation kaz">彼らはいかなる場合においても、どんなものでも実現する事が可能です。 </span></div><p><div class=verse-container id=an3.101:7.1><span>So sace ākaṅkhati: ‘dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajāneyyaṁ: “ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā”ti, iti dibbena cakkhunā visuddhena atikkantamānusakena satte passeyyaṁ cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajāneyyan’ti, </span><span class="translation kaz">もし彼らが次のように望むとします。『清らかな超人並の透視力で、生けるものの死と生まれ変わりを見られますように、そして生けるものが自らの行いによって劣等または優等に、美しく又は醜く、良い場所または悪い場合に生まれ変わる事を理解できますように。「これらのもの達は、体、言葉そして心による悪い行為をして、聖なる人を悪く言い、間違った物の見かたをして、間違った物の見かたに依る行いを取った。彼らは体がばらばらになる死後に喪失の地、悪い場所、下層界、地獄へ生まれ変わることになった。しかし、これらのもの達は、体、言葉そして心による良い行為をして、聖なる人を良く言い、正しい物の見かたをして、正しい物の見かたに依る行いを取った。彼らは体がばらばらになる死後に良い場所、天国へ生まれ変わることになった。」このように、清らかな超人並の透視力で、生けるものの死と生まれ変わりを見られますように、そして生けるものが自らの行いによって劣等または優等に、美しく又は醜く、良い場所または悪い場合に生まれ変わる事を理解できますように』と。 </span></div><p><div class=verse-container id=an3.101:7.2><span>tatra tatreva sakkhibhabbataṁ pāpuṇāti sati satiāyatane. </span><span class="translation kaz">彼らはいかなる場合においても、どんなものでも実現する事が可能です。 </span></div><p><div class=verse-container id=an3.101:8.1><span>So sace ākaṅkhati: ‘āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti, </span><span class="translation kaz">もし彼らが次のように望むとします。『穢れのない心の解放と智慧による解放を現在の人生で実現できますように、そして、穢れを終わらせることにより、自分自身の見識で解放を実現し終えて、生きていけますように』と。 </span></div><p><div class=verse-container id=an3.101:8.2><span>tatra tatreva sakkhibhabbataṁ pāpuṇāti sati satiāyatane”ti. </span><span class="translation kaz">彼らはいかなる場合においても、どんなものでも実現する事が可能です。」 </span></div><p><div class=verse-container id=an3.101:8.3><span>Dasamaṁ. </span></div><div class=flex-between><a href=/canon/jpn/pli/ms/sutta/an/an0003/an0003P0057.html>Previous</a><a href=/canon/jpn/pli/ms/sutta/an/an0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>