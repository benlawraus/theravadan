<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=hi> Search </a></ul></nav><nav aria-label=breadcrumb class=container><ul><li><a href=/canon/hi/pli.html> Pali </a><li><a href=/canon/hi/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/hi/pli/ms/sutta.html> Suttapiṭaka </a><li><a href=/canon/hi/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0118.html>Deutsch</a> , <a href=/canon/en/pli/ms/sutta/mn/mn0118.html>English</a> , <a href=/canon/gu/pli/ms/sutta/mn/mn0118.html>ગુજરાતી</a> , <a href=/canon/ru/pli/ms/sutta/mn/mn0118.html>ру́сский язы́к</a><p>From: <span class=trush> Trushant Majmudar </span><div class=flex-between><a href=/canon/hi/pli/ms/sutta/mn/mn0010.html>Previous</a><a href=/canon/hi/None.html>Next</a></div><p id=mn118:0.1><span class=root>Majjhima Nikāya 118 </span><br><p id=mn118:0.2><span class="root big-bold">Ānāpānassatisutta </span><br> <span class=trush>आनापानस्मृति सूत्र </span><br><p id=mn118:1.1><span class=root>Evaṁ me sutaṁ—</span><br> <span class=trush>ऐसा मैंने सुना—</span><br><p id=mn118:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde sambahulehi abhiññātehi abhiññātehi therehi sāvakehi saddhiṁ—</span><br> <span class=trush>एक समय भगवंत श्रावस्ति के पास, मिगार की माता के महल, पूर्विराम में अनेक वरिष्ठ और प्रख्यात भिक्षुओं के साथ विहार कर रहे थे, जैसे के—</span><br><p id=mn118:1.3><span class=root>āyasmatā ca sāriputtena āyasmatā ca mahāmoggallānena āyasmatā ca mahākassapena āyasmatā ca mahākaccāyanena āyasmatā ca mahākoṭṭhikena āyasmatā ca mahākappinena āyasmatā ca mahācundena āyasmatā ca anuruddhena āyasmatā ca revatena āyasmatā ca ānandena, aññehi ca abhiññātehi abhiññātehi therehi sāvakehi saddhiṁ. </span><br> <span class=trush>आयुष्यमान सारिपुत्र, आयुष्यमान महामोगल्लान, आयुष्यमान महाकष्यप, आयुष्यमान महाकात्यायन, आयुष्यमान महाकोट्ठित, आयुष्यमान महाकप्पिन,  आयुष्यमान महाचुंद, आयुष्यमान अनुरुद्ध, आयुष्यमान रेवत, आयुष्यमान आनंद, और अन्य वरिष्ठ और प्रख्यात भिक्षु। </span><br><p id=mn118:2.1><span class=root>Tena kho pana samayena therā bhikkhū nave bhikkhū ovadanti anusāsanti. </span><br> <span class=trush>उस समय वरिष्ठ भिक्षु नये भिक्षुओं को उपदेश और शिक्षा दे रहे थे। </span><br><p id=mn118:2.2><span class=root>Appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti, appekacce therā bhikkhū tiṁsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti. </span><br> <span class=trush>कुछ वरिष्ठ भिक्षु दस, कुछ बीस, कुछ तीस या चालीस भिक्षुओं को उपदेश व शिक्षा दे रहे थे। </span><br><p id=mn118:2.3><span class=root>Te ca navā bhikkhū therehi bhikkhūhi ovadiyamānā anusāsiyamānā uḷāraṁ pubbenāparaṁ visesaṁ jānanti. </span><br> <span class=trush>वरिष्ठ भिक्षुओं की शिक्षा से नये भिक्षुओं की पहेले से खूब तरक्की और विशिष्टता हुई। </span><br><p id=mn118:3.1><span class=root>Tena kho pana samayena bhagavā tadahuposathe pannarase pavāraṇāya puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><br> <span class=trush>उस समय उपोशथ की पूर्णिमा थी और प्रवारण की विधि की रात को भगवंत भिक्षु-संघ के बीच बैठे थे। </span><br><p id=mn118:3.2><span class=root>Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi: </span><br> <span class=trush>तब भगवंत ने मौन भिक्षु-संघ का अवलोकन करके भिक्षुओं को संबोधित किया: </span><br><p id=mn118:4.1><span class=root>“āraddhosmi, bhikkhave, imāya paṭipadāya; </span><br> <span class=trush>मैं संतुष्ट हुं भिक्षुओं, इस व्यवहार से। </span><br><p id=mn118:4.2><span class=root>āraddhacittosmi, bhikkhave, imāya paṭipadāya. </span><br> <span class=trush>मेरा मन संतुष्ट है इस व्यवहार से। </span><br><p id=mn118:4.3><span class=root>Tasmātiha, bhikkhave, bhiyyoso mattāya vīriyaṁ ārabhatha appattassa pattiyā, anadhigatassa adhigamāya, asacchikatassa sacchikiriyāya. </span><br> <span class=trush>इस लिये, भिक्षुओं, अप्राप्त को प्राप्त करने के लिये, असिद्ध को सिद्ध करने के लिये, असाक्षात को साक्षात करने के लिये, और भी ऊर्जा जागृत करो। </span><br><p id=mn118:4.4><span class=root>Idhevāhaṁ sāvatthiyaṁ komudiṁ cātumāsiniṁ āgamessāmī”ti. </span><br> <span class=trush>यहां श्रावस्ति में चार मास की पूर्णिमा तक मैं राह देखूंगा”। </span><br><p id=mn118:5.1><span class=root>Assosuṁ kho jānapadā bhikkhū: </span><br> <span class=trush>सब गांवोंके भिक्षुओं ने यह सुना: </span><br><p id=mn118:5.2><span class=root>“bhagavā kira tattheva sāvatthiyaṁ komudiṁ cātumāsiniṁ āgamessatī”ti. </span><br> <span class=trush>“भगवंत श्रावस्ति में कौमुदी के चार मास रहने वाले है”। </span><br><p id=mn118:5.3><span class=root>Te jānapadā bhikkhū sāvatthiṁ osaranti bhagavantaṁ dassanāya. </span><br> <span class=trush>तो सब गांवों के भिक्षु भगवंत के दर्शन के लिये श्रावस्ति आ पहुंचे। </span><br><p id=mn118:6.1><span class=root>Te ca kho therā bhikkhū bhiyyoso mattāya nave bhikkhū ovadanti anusāsanti. </span><br> <span class=trush>और वरिष्ठ भिक्षुओं ने नये भिक्षुओं को और अधिक उपदेश और शिक्षा दी। </span><br><p id=mn118:6.2><span class=root>Appekacce therā bhikkhū dasapi bhikkhū ovadanti anusāsanti, appekacce therā bhikkhū vīsampi bhikkhū ovadanti anusāsanti, appekacce therā bhikkhū tiṁsampi bhikkhū ovadanti anusāsanti, appekacce therā bhikkhū cattārīsampi bhikkhū ovadanti anusāsanti. </span><br> <span class=trush>कुछ वरिष्ठ भिक्षुओंने दस, कुछ बीस, कुछ तीस या चालीस भिक्षुओं को उपदेश और शिक्षा दी। </span><br><p id=mn118:6.3><span class=root>Te ca navā bhikkhū therehi bhikkhūhi ovadiyamānā anusāsiyamānā uḷāraṁ pubbenāparaṁ visesaṁ jānanti. </span><br> <span class=trush>वरिष्ठ भिक्षुओं की शिक्षा से नये भिक्षुओं की पहलेसे भी खूब बढ़कर तरक्की और विशिष्टता हुइ। </span><br><p id=mn118:7.1><span class=root>Tena kho pana samayena bhagavā tadahuposathe pannarase komudiyā cātumāsiniyā puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><br> <span class=trush>उस समय जब उपोशथ की पूर्णिमा थी और प्रवारण की विधि की रात थी तब भगवंत खुली जगह में भिक्षु-संघ के बीच बैठे हुए थे। </span><br><p id=mn118:7.2><span class=root>Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi: </span><br> <span class=trush>तब भगवंतने मौन भिक्षु-संघ का अवलोकन करके भिक्षुओं को संबोधित किया: </span><br><p id=mn118:8.1><span class=root>“Apalāpāyaṁ, bhikkhave, parisā; nippalāpāyaṁ, bhikkhave, parisā; suddhā sāre patiṭṭhitā. </span><br> <span class=trush>“यह परिषद बकवास रहित है, गपशप रहित है; शुद्धि और सार में प्रस्थापित है। </span><br><p id=mn118:8.2><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=trush>भिक्षुओं, ऐसा यह भिक्षु-संघ है; ऐसी यह परिषद है। </span><br><p id=mn118:8.3><span class=root>yathārūpā parisā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassa. </span><br> <span class=trush>ऐसी परिषद अर्पणयोग्य है, आतिथ्ययोग्य है, दक्षिणायोग्य है, अंजलीयोग्य है; दुनिया में सर्वश्रेष्ठ पुण्यक्षेत्र है। </span><br><p id=mn118:8.4><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=trush>भिक्षुओं, ऐसा यह भिक्षु-संघ है; ऐसी यह परिषद है। </span><br><p id=mn118:8.5><span class=root>yathārūpāya parisāya appaṁ dinnaṁ bahu hoti, bahu dinnaṁ bahutaraṁ. </span><br> <span class=trush>ऐसी परिषद को थोडा भी दिया तो ज्यादा फलदायी होता है और ज्यादा दिया तो बहुत ही ज्यादा फल मिलता है। </span><br><p id=mn118:8.6><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=trush>भिक्षुओं, ऐसा यह भिक्षु-संघ है; ऐसी यह परिषद है। </span><br><p id=mn118:8.7><span class=root>yathārūpā parisā dullabhā dassanāya lokassa. </span><br> <span class=trush>इस दुनिया में ऐसी परिषद के दर्शन दुर्लभ हैं। </span><br><p id=mn118:8.8><span class=root>Tathārūpo ayaṁ, bhikkhave, bhikkhusaṅgho; tathārūpā ayaṁ, bhikkhave, parisā </span><br> <span class=trush>भिक्षुओं, ऐसा यह भिक्षु-संघ है; ऐसी यह परिषद है। </span><br><p id=mn118:8.9><span class=root>yathārūpaṁ parisaṁ alaṁ yojanagaṇanāni dassanāya gantuṁ puṭosenāpi. </span><br> <span class=trush>ऐसी परिषद अपना सामान अपने ही कंधे पे रखके अनेक योजनों की यात्रा करके भी दर्शन करने के लायक़ है। </span><br><p id=mn118:9.1><span class=root>Santi, bhikkhave, bhikkhū imasmiṁ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā—</span><br> <span class=trush>भिक्षुओं, इस भिक्षु-संघमें ऐसे भिक्षु हैं जो अशुद्धियों के अंत द्वारा अरहंत हुए हैं, जिन्होंने धार्मिक जीवन जिया है, जो करना था वो किया है, बोझ रख दिया है, खुदका ध्येय सिद्ध किया है, अस्तित्वके बंधनका संपूर्णपूर्वक विनाश किया है, जो सम्मज्ञान द्वारा संपूर्णपूर्वक मुक्त हुए हैं—</span><br><p id=mn118:9.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:10.1><span class=root>Santi, bhikkhave, bhikkhū imasmiṁ bhikkhusaṅghe pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā—</span><br> <span class=trush>भिक्षुओं, इस भिक्षु-संघ में, पांच निचले बंधनों के विनाश द्वारा, स्वर्गलोक में स्वयंभू हो कर, वहीं निर्वाण प्राप्त करके, इस लोक में कभी फिरसे न लौटने वाले अनागामी भिक्षु हैं—</span><br><p id=mn118:10.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:11.1><span class=root>Santi, bhikkhave, bhikkhū imasmiṁ bhikkhusaṅghe tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino sakideva imaṁ lokaṁ āgantvā dukkhassantaṁ karissanti—</span><br> <span class=trush>भिक्षुओं, इस भिक्षु-संघ में, तीन निचले बंधनों के विनाश द्वारा, और लालसा, द्वेष, और मोह के कमजोर होने से सिर्फ एक बार इस लोक में दुःख के संपूर्ण निवारण के लिये वापिस आने वाले सकदागामी भिक्षु हैं—</span><br><p id=mn118:11.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:12.1><span class=root>Santi, bhikkhave, bhikkhū imasmiṁ bhikkhusaṅghe tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyanā—</span><br> <span class=trush>भिक्षुओं, इस भिक्षु-संघ में, तीन निचले बंधनों के विनाश द्वारा श्रोतप्रज्ञ भिक्षु हैं, जिनका नीच लोक में जन्म असंभव है, जो परम ज्ञान प्राप्ति के मार्ग पर निश्चित हैं। </span><br><p id=mn118:12.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:13.1><span class=root>Santi, bhikkhave, bhikkhū imasmiṁ bhikkhusaṅghe catunnaṁ satipaṭṭhānānaṁ bhāvanānuyogamanuyuttā viharanti—</span><br> <span class=trush>भिक्षुओं, इस भिक्षु-संघ में चार स्मृतिप्रस्थान की भावना में समर्पित विहार करने वाले भिक्षु भी हैं। </span><br><p id=mn118:13.2><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:14.1><span class=root>Santi, bhikkhave, bhikkhū imasmiṁ bhikkhusaṅghe catunnaṁ sammappadhānānaṁ bhāvanānuyogamanuyuttā viharanti …pe… </span><br> <span class=trush>भिक्षुओं, इस भिक्षु-संघ में चार सम्यक् परिश्रम की भावना में समर्पित विहार करने वाले भिक्षु भी हैं। </span><br><p id=mn118:14.2><span class=root>catunnaṁ iddhipādānaṁ … </span><br> <span class=trush>चार सिद्धियां … </span><br><p id=mn118:14.3><span class=root>pañcannaṁ indriyānaṁ … </span><br> <span class=trush>पांच इंद्रियां … </span><br><p id=mn118:14.4><span class=root>pañcannaṁ balānaṁ … </span><br> <span class=trush>पांच बल … </span><br><p id=mn118:14.5><span class=root>sattannaṁ bojjhaṅgānaṁ … </span><br> <span class=trush>सात बोधिअंग … </span><br><p id=mn118:14.6><span class=root>ariyassa aṭṭhaṅgikassa maggassa bhāvanānuyogamanuyuttā viharanti—</span><br> <span class=trush>आर्य अष्टांग मार्ग की भावना में समर्पित विहार करने वाले—</span><br><p id=mn118:14.7><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:14.8><span class=root>Santi, bhikkhave, bhikkhū imasmiṁ bhikkhusaṅghe mettābhāvanānuyogamanuyuttā viharanti … </span><br> <span class=trush>भिक्षुओं, इस भिक्षु-संघ में मैत्री भावना में समर्पित विहार करने वाले … </span><br><p id=mn118:14.9><span class=root>karuṇābhāvanānuyogamanuyuttā viharanti … </span><br> <span class=trush>करूणा भावना में समर्पित विहार करने वाले … </span><br><p id=mn118:14.10><span class=root>muditābhāvanānuyogamanuyuttā viharanti … </span><br> <span class=trush>मुदिता भावना में समर्पित विहार करने वाले … </span><br><p id=mn118:14.11><span class=root>upekkhābhāvanānuyogamanuyuttā viharanti … </span><br> <span class=trush>उपेक्षा भावना में समर्पित विहार करने वाले … </span><br><p id=mn118:14.12><span class=root>asubhabhāvanānuyogamanuyuttā viharanti … </span><br> <span class=trush>अशुभ भावना में समर्पित विहार करने वाले … </span><br><p id=mn118:14.13><span class=root>aniccasaññābhāvanānuyogamanuyuttā viharanti—</span><br> <span class=trush>अनित्य-संज्ञा की भावना में समर्पित विहार करने वाले … </span><br><p id=mn118:14.14><span class=root>evarūpāpi, bhikkhave, santi bhikkhū imasmiṁ bhikkhusaṅghe. </span><br> <span class=trush>भिक्षुओं, इस प्रकार के भी भिक्षु इस भिक्षु-संघ में हैं। </span><br><p id=mn118:14.15><span class=root>Santi, bhikkhave, bhikkhū imasmiṁ bhikkhusaṅghe ānāpānassatibhāvanānuyogamanuyuttā viharanti. </span><br> <span class=trush>भिक्षुओं, इस भिक्षु-संघ में आनापानस्मृति की भावना में समर्पित विहार करने वाले भिक्षु भी हैं। </span><br><p id=mn118:15.1><span class=root>Ānāpānassati, bhikkhave, bhāvitā bahulīkatā mahapphalā hoti mahānisaṁsā. </span><br> <span class=trush>भिक्षुओं, आनापानस्मृति भावना विकसित होने पर बहुत फलदायी और लाभकारक होती है। </span><br><p id=mn118:15.2><span class=root>Ānāpānassati, bhikkhave, bhāvitā bahulīkatā cattāro satipaṭṭhāne paripūreti. </span><br> <span class=trush>आनापानस्मृति भावना विकसित करने से चार स्मृतिप्रस्थान की परिपूर्णता होती है। </span><br><p id=mn118:15.3><span class=root>Cattāro satipaṭṭhānā bhāvitā bahulīkatā satta bojjhaṅge paripūrenti. </span><br> <span class=trush>चार स्मृतिप्रस्थान भावनाओं को विकसित करने से सात बोधिअंगो की परिपूर्णता होती है। </span><br><p id=mn118:15.4><span class=root>Satta bojjhaṅgā bhāvitā bahulīkatā vijjāvimuttiṁ paripūrenti. </span><br> <span class=trush>सात बोधिअंगो की भावना विकसित करने से ज्ञान द्वारा विमुक्ति की परिपूर्णता होती है। </span><br><p id=mn118:16.1><span class=root>Kathaṁ bhāvitā ca, bhikkhave, ānāpānassati kathaṁ bahulīkatā mahapphalā hoti mahānisaṁsā? </span><br> <span class=trush>भिक्षुओं, किस तरहसे आनापानस्मृति भावना विकसित होने पर वह बहुत फलदायी और लाभकारक होती है? </span><br><p id=mn118:17.1><span class=root>Idha, bhikkhave, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=trush>यहां भिक्षुओं, एक भिक्षु वन में या पेड़ के तलवे पर या खाली कुटिया में पलंथी लगा के, काया को सीधा रख के, स्मृति को सामने रख के बैठता है। </span><br><p id=mn118:17.2><span class=root>So satova assasati satova passasati. </span><br> <span class=trush>वह याद रख के सांस लेता है, याद रख के सांस छोड़ता है। </span><br><p id=mn118:18.1><span class=root>Dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><br> <span class=trush>लंबी सांस लेने पर वह जानता है ‘मैं लंबी सांस ले रहा हूँ, लंबी सांस छोड़ने पर वह जानता है ‘मैं लंबी सांस छोड़ रहा हूँ’; </span><br><p id=mn118:18.2><span class=root>rassaṁ vā assasanto ‘rassaṁ assasāmī’ti pajānāti, rassaṁ vā passasanto ‘rassaṁ passasāmī’ti pajānāti; </span><br> <span class=trush>छोटी सांस लेने पर जानता है ‘मैं छोटी सांस ले रहा हूँ’, छोटी सांस छोड़ने पर जानता है ‘मैं छोटी सांस छोड़ रहा हूँ’; </span><br><p id=mn118:18.3><span class=root>‘sabbakāyapaṭisaṁvedī assasissāmī’ti sikkhati, ‘sabbakāyapaṭisaṁvedī passasissāmī’ti sikkhati; </span><br> <span class=trush>‘पूरी काया का अनुभव करते हुए सांस लेता हूँ’, ऐसा सीखता है, ‘पूरी काया का अनुभव करते हुए सांस छोड़ता हूँ’, ऐसा सीखता है; </span><br><p id=mn118:18.4><span class=root>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati. </span><br> <span class=trush>‘काया की प्रवृत्तियों को शांत करते हुए सांस लेता हुं’, ऐसा सीखता है, ‘काया की प्रवृत्तियों को शांत करते हुए सांस छोड़ता हुं’, ऐसा सीखता है; </span><br><p id=mn118:19.1><span class=root>‘Pītipaṭisaṁvedī assasissāmī’ti sikkhati, ‘pītipaṭisaṁvedī passasissāmī’ti sikkhati; </span><br> <span class=trush>‘हर्ष अनुभव करते हुए सांस लेता हूँ’, ऐसा सीखता है, ‘हर्ष अनुभव करते हुए सांस छोड़ता हूँ’, ऐसा सीखता है; </span><br><p id=mn118:19.2><span class=root>‘sukhapaṭisaṁvedī assasissāmī’ti sikkhati, ‘sukhapaṭisaṁvedī passasissāmī’ti sikkhati; </span><br> <span class=trush>‘सुख अनुभव करते हुए सांस लेता हूँ, ऐसा सीखता है, ‘सुख अनुभव करते हुए सांस छोड़ता हूँ’, ऐसा सीखता है; </span><br><p id=mn118:19.3><span class=root>‘cittasaṅkhārapaṭisaṁvedī assasissāmī’ti sikkhati, ‘cittasaṅkhārapaṭisaṁvedī passasissāmī’ti sikkhati; </span><br> <span class=trush>‘मानसिक प्रवृत्तियां अनुभव करते हुए सांस लेता हूँ’, ऐसा सीखता है, ‘मानसिक प्रवृत्तियां अनुभव करते हुए सांस छोड़ता हूँ', ऐसा सीखता है; </span><br><p id=mn118:19.4><span class=root>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati. </span><br> <span class=trush>‘मानसिक प्रवृत्तियों को शांत करते हुए सांस लेता हूँ', ऐसा सीखता है, ‘मानसिक प्रवृत्तियों को शांत करते हुए सांस छोड़ता हूँ', ऐसा सीखता है। </span><br><p id=mn118:20.1><span class=root>‘Cittapaṭisaṁvedī assasissāmī’ti sikkhati, ‘cittapaṭisaṁvedī passasissāmī’ti sikkhati; </span><br> <span class=trush>‘मन अनुभव करते हुए सांस लेता हूँ’, ऐसा सीखता है, ‘मन अनुभव करते हुए सांस छोड़ता हूँ’, ऐसा सीखता है; </span><br><p id=mn118:20.2><span class=root>‘abhippamodayaṁ cittaṁ assasissāmī’ti sikkhati, ‘abhippamodayaṁ cittaṁ passasissāmī’ti sikkhati; </span><br> <span class=trush>‘मन प्रसन्न करते हुए सांस लेता हूँ’, ऐसा सीखता है, ‘मन प्रसन्न करते हुए सांस छोड़ता हूँ', ऐसा सीखता है; </span><br><p id=mn118:20.3><span class=root>‘samādahaṁ cittaṁ assasissāmī’ti sikkhati, ‘samādahaṁ cittaṁ passasissāmī’ti sikkhati; </span><br> <span class=trush>‘मन शांत करते हुए सांस लेता हूँ', ऐसा सीखता है, ‘मन शांत करते हुए सांस छोड़ता हूँ', ऐसा सीखता है; </span><br><p id=mn118:20.4><span class=root>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati. </span><br> <span class=trush>‘मन मुक्त करते हुए सांस लेता हूँ', ऐसा सीखता है, ‘मन मुक्त करते हुए सांस छोड़ता हूँ’, ऐसा सीखता है; </span><br><p id=mn118:21.1><span class=root>‘Aniccānupassī assasissāmī’ti sikkhati, ‘aniccānupassī passasissāmī’ti sikkhati; </span><br> <span class=trush>‘अनित्यता अनुभव करते हुए सांस लेता हूँ’, ऐसा सीखता है, ‘अनित्यता अनुभव करते हुए सांस छोड़ता हूँ’, ऐसा सीखता है; </span><br><p id=mn118:21.2><span class=root>‘virāgānupassī assasissāmī’ti sikkhati, ‘virāgānupassī passasissāmī’ti sikkhati; </span><br> <span class=trush>‘विराग अनुभव करते हुए सांस लेता हूँ’, ऐसा सीखता है, ‘विराग अनुभव करते हुए सांस छोड़ता हूँ’, ऐसा सीखता है; </span><br><p id=mn118:21.3><span class=root>‘nirodhānupassī assasissāmī’ti sikkhati, ‘nirodhānupassī passasissāmī’ti sikkhati; </span><br> <span class=trush>‘निरोध अनुभव करते हुए सांस लेता हूँ’, ऐसा सीखता है, ‘निरोध अनुभव करते हुए सांस छोड़ता हूँ’, ऐसा सीखता है; </span><br><p id=mn118:21.4><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati. </span><br> <span class=trush>‘सब प्रवृत्तियों का त्याग करते हुए सांस लेता हूँ’, ऐसा सीखता है, ‘ सब प्रवृत्तियों का त्याग करते हुए सांस छोड़ता हूँ’, ऐसा सीखता है। </span><br><p id=mn118:22.1><span class=root>Evaṁ bhāvitā kho, bhikkhave, ānāpānassati evaṁ bahulīkatā mahapphalā hoti mahānisaṁsā. </span><br> <span class=trush>भिक्षुओं, इस प्रकार आनापानस्मृति भावना विकसित होने पर वह बहुत फलदायी और लाभकारक होती है। </span><br><p id=mn118:23.1><span class=root>Kathaṁ bhāvitā ca, bhikkhave, ānāpānassati kathaṁ bahulīkatā cattāro satipaṭṭhāne paripūreti? </span><br> <span class=trush>किस तरह आनापानस्मृति की भावना विकसित करने से चार स्मृतिप्रस्थान की परिपूर्णता होती है? </span><br><p id=mn118:24.1><span class=root>Yasmiṁ samaye, bhikkhave, bhikkhu dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><br> <span class=trush>जिस समय भिक्षुओं, भिक्षु लंबी सांस लेने पर जानता है ‘मैं लंबी सांस ले रहा हूँ’, लंबी सांस छोड़ने पर जानता है ‘मैं लंबी सांस छोड़ रहा हूँ’; </span><br><p id=mn118:24.2><span class=root>rassaṁ vā assasanto ‘rassaṁ assasāmī’ti pajānāti, rassaṁ vā passasanto ‘rassaṁ passasāmī’ti pajānāti; </span><br> <span class=trush>छोटी सांस लेने पर जानता है ‘मैं छोटी सांस ले रहा हूँ’, छोटी सांस छोड़ने पर जानता है ‘मैं छोटी सांस छोड़ रहा हूँ’; </span><br><p id=mn118:24.3><span class=root>‘sabbakāyapaṭisaṁvedī assasissāmī’ti sikkhati, ‘sabbakāyapaṭisaṁvedī passasissāmī’ti sikkhati; </span><br> <span class=trush>‘पूरी काया का अनुभव करते हुए सांस लेता हूँ’, ऐसा सीखता है, ‘पूरी काया का अनुभव करते हुए सांस छोड़ता हूँ’, ऐसा सीखता है; </span><br><p id=mn118:24.4><span class=root>‘passambhayaṁ kāyasaṅkhāraṁ assasissāmī’ti sikkhati, ‘passambhayaṁ kāyasaṅkhāraṁ passasissāmī’ti sikkhati; </span><br> <span class=trush>‘काया की प्रवृत्तियों को शांत करते हुए सांस लेता हूँ’, ऐसा सीखता है, ‘काया की प्रवृत्तियों को शांत करते हुए सांस छोड़ रहा हूँ’, ऐसा सीखता है; </span><br><p id=mn118:24.5><span class=root>kāye kāyānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>तब भिक्षुओं, वह भिक्षु काया को काया के तौर पर ध्यानसे देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:24.6><span class=root>Kāyesu kāyaññatarāhaṁ, bhikkhave, evaṁ vadāmi yadidaṁ—assāsapassāsā. </span><br> <span class=trush>भिक्षुओं, सांस लेना और छोड़ना वह काया में एक प्रकार की काया है, ऐसा मैं कहता हूँ। </span><br><p id=mn118:24.7><span class=root>Tasmātiha, bhikkhave, kāye kāyānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>इस प्रकार भिक्षुओं, उस समय वह भिक्षु काया को काया के तौर पर ध्यानसे देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:25.1><span class=root>Yasmiṁ samaye, bhikkhave, bhikkhu ‘pītipaṭisaṁvedī assasissāmī’ti sikkhati, ‘pītipaṭisaṁvedī passasissāmī’ti sikkhati; </span><br> <span class=trush>जिस समय भिक्षुओं, एक भिक्षु ‘हर्ष अनुभव करते हुए सांस लेता हुं’, ऐसा सीखता है, ‘हर्ष अनुभव करते हुए सांस छोड़ता हुं’, ऐसा सीखता है; </span><br><p id=mn118:25.2><span class=root>‘sukhapaṭisaṁvedī assasissāmī’ti sikkhati, ‘sukhapaṭisaṁvedī passasissāmī’ti sikkhati; </span><br> <span class=trush>‘सुख अनुभव करते हुए सांस लेता हूँ’, ऐसा सीखता है, ‘सुख अनुभव करते हुए सांस छोड़ता हूँ’, ऐसा सीखता है; </span><br><p id=mn118:25.3><span class=root>‘cittasaṅkhārapaṭisaṁvedī assasissāmī’ti sikkhati, ‘cittasaṅkhārapaṭisaṁvedī passasissāmī’ti sikkhati; </span><br> <span class=trush>‘मानसिक प्रवृत्तियां अनुभव करते हुए सांस लेता हूँ’, ऐसा सीखता है, ‘मानसिक प्रवृत्तियां अनुभव करते हुए सांस छोड़ता हूँ', ऐसा सीखता है; </span><br><p id=mn118:25.4><span class=root>‘passambhayaṁ cittasaṅkhāraṁ assasissāmī’ti sikkhati, ‘passambhayaṁ cittasaṅkhāraṁ passasissāmī’ti sikkhati; </span><br> <span class=trush>‘मानसिक प्रवृत्तियों को शांत करते हुए सांस लेता हूँ', ऐसा सीखता है, ‘मानसिक प्रवृत्तियों को शांत करते हुए सांस छोड़ता हूँ', ऐसा सीखता है। </span><br><p id=mn118:25.5><span class=root>vedanāsu vedanānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>उस समय भिक्षुओं, वह भिक्षु संवेदना को संवेदना के तौर पर ध्यानसे देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:25.6><span class=root>Vedanāsu vedanāññatarāhaṁ, bhikkhave, evaṁ vadāmi yadidaṁ—assāsapassāsānaṁ sādhukaṁ manasikāraṁ. </span><br> <span class=trush>भिक्षुओं, ध्यान से सांस लेना और छोड़ना वह संवेदनाओं में एक प्रकार की आंतरिक संवेदना है, ऐसा मैं कहता हूँ। </span><br><p id=mn118:25.7><span class=root>Tasmātiha, bhikkhave, vedanāsu vedanānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>इस प्रकार भिक्षुओं, उस समय वह भिक्षु संवेदना को संवेदना के तौर पर ध्यान से देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:26.1><span class=root>Yasmiṁ samaye, bhikkhave, bhikkhu ‘cittapaṭisaṁvedī assasissāmī’ti sikkhati, ‘cittapaṭisaṁvedī passasissāmī’ti sikkhati; </span><br> <span class=trush>जिस समय भिक्षुओं, एक भिक्षु ‘मन अनुभव करते हुए सांस लेता हूँ’, ऐसा सीखता है, ‘मन अनुभव करते हुए सांस छोड़ता हूँ’, ऐसा सीखता है; </span><br><p id=mn118:26.2><span class=root>‘abhippamodayaṁ cittaṁ assasissāmī’ti sikkhati, ‘abhippamodayaṁ cittaṁ passasissāmī’ti sikkhati; </span><br> <span class=trush>‘मन प्रसन्न करते हुए सांस लेता हूँ’, ऐसा सीखता है, ‘मन प्रसन्न करते हुए सांस छोड़ता हूँ', ऐसा सीखता है; </span><br><p id=mn118:26.3><span class=root>‘samādahaṁ cittaṁ assasissāmī’ti sikkhati, ‘samādahaṁ cittaṁ passasissāmī’ti sikkhati; </span><br> <span class=trush>‘मन शांत करते हुए सांस लेता हूँ', ऐसा सीखता है, ‘मन शांत करते हुए सांस छोड़ता हूँ', ऐसा सीखता है; </span><br><p id=mn118:26.4><span class=root>‘vimocayaṁ cittaṁ assasissāmī’ti sikkhati, ‘vimocayaṁ cittaṁ passasissāmī’ti sikkhati; </span><br> <span class=trush>‘मन मुक्त करते हुए सांस लेता हूँ', ऐसा सीखता है, ‘मन मुक्त करते हुए सांस छोड़ता हूँ’, ऐसा सीखता है; </span><br><p id=mn118:26.5><span class=root>citte cittānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>उस समय भिक्षुओं, वह भिक्षु मन को मन के तौर पर ध्यान से देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:26.6><span class=root>Nāhaṁ, bhikkhave, muṭṭhassatissa asampajānassa ānāpānassatiṁ vadāmi. </span><br> <span class=trush>भिक्षुओं, सही स्मृति और संपज्ञान के बिना सांस लेने और छोड़ने की सही जान असंभव है, ऐसा मैं कहता हुं। </span><br><p id=mn118:26.7><span class=root>Tasmātiha, bhikkhave, citte cittānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>इस प्रकार भिक्षुओं, उस समय वह भिक्षु मन को मन के तौर पर ध्यान से देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:27.1><span class=root>Yasmiṁ samaye, bhikkhave, bhikkhu ‘aniccānupassī assasissāmī’ti sikkhati, ‘aniccānupassī passasissāmī’ti sikkhati; </span><br> <span class=trush>जिस समय भिक्षुओं, एक भिक्षु ‘अनित्यता अनुभव करते हुए सांस लेता हूँ’, ऐसा सीखता है, ‘अनित्यता अनुभव करते हुए सांस छोड़ता हूँ’, ऐसा सीखता है; </span><br><p id=mn118:27.2><span class=root>‘virāgānupassī assasissāmī’ti sikkhati, ‘virāgānupassī passasissāmī’ti sikkhati; </span><br> <span class=trush>‘विराग अनुभव करते हुए सांस लेता हूँ’, ऐसा सीखता है, ‘विराग अनुभव करते हुए सांस छोड़ता हूँ’, ऐसा सीखता है; </span><br><p id=mn118:27.3><span class=root>‘nirodhānupassī assasissāmī’ti sikkhati, ‘nirodhānupassī passasissāmī’ti sikkhati; </span><br> <span class=trush>‘निरोध अनुभव करते हुए सांस लेता हूँ’, ऐसा सीखता है, ‘निरोध अनुभव करते हुए सांस छोड़ता हूँ’, ऐसा सीखता है; </span><br><p id=mn118:27.4><span class=root>‘paṭinissaggānupassī assasissāmī’ti sikkhati, ‘paṭinissaggānupassī passasissāmī’ti sikkhati; </span><br> <span class=trush>‘सब प्रवृत्तियों का त्याग करते हुए सांस लेता हूँ’, ऐसा सीखता है, ‘ सब प्रवृत्तियों का त्याग करते हुए सांस छोड़ता हूँ’, ऐसा सीखता है। </span><br><p id=mn118:27.5><span class=root>dhammesu dhammānupassī, bhikkhave, tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>उस समय भिक्षुओं, वह भिक्षु धर्मसिद्धांतो को धर्मसिद्धांतो के तौर पर ध्यान से देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:27.6><span class=root>So yaṁ taṁ abhijjhādomanassānaṁ pahānaṁ taṁ paññāya disvā sādhukaṁ ajjhupekkhitā hoti. </span><br> <span class=trush>प्रज्ञान द्वारा लोभ व दुर्भावना के त्याग को देख कर वह समभाव से और ग़ौर से उस स्थिति का अवलोकन करता है। </span><br><p id=mn118:27.7><span class=root>Tasmātiha, bhikkhave, dhammesu dhammānupassī tasmiṁ samaye bhikkhu viharati ātāpī sampajāno satimā vineyya loke abhijjhādomanassaṁ. </span><br> <span class=trush>उस समय भिक्षुओं, वह भिक्षु धर्मसिद्धांतो को धर्मसिद्धांतो के तौर पर ध्यानसे देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है। </span><br><p id=mn118:28.1><span class=root>Evaṁ bhāvitā kho, bhikkhave, ānāpānassati evaṁ bahulīkatā cattāro satipaṭṭhāne paripūreti. </span><br> <span class=trush>इस तरह आनापानस्मृति की भावना विकसित करने से चार स्मृतिप्रस्थान की परिपूर्णता होती है। </span><br><p id=mn118:29.1><span class=root>Kathaṁ bhāvitā ca, bhikkhave, cattāro satipaṭṭhānā kathaṁ bahulīkatā satta bojjhaṅge paripūrenti? </span><br> <span class=trush>किस तरह, भिक्षुओं, चार स्मृतिप्रस्थान भावना को विकसित करने से सात बोधिअंगो की परिपूर्णता होती है? </span><br><p id=mn118:30.1><span class=root>Yasmiṁ samaye, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ, upaṭṭhitāssa tasmiṁ samaye sati hoti asammuṭṭhā. </span><br> <span class=trush>जिस समय भिक्षुओं, वह भिक्षु काया को काया के तौर पर ध्यान से देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है, उस समय उस में अविरत स्मृति प्रस्थापित होती है। </span><br><p id=mn118:30.2><span class=root>Yasmiṁ samaye, bhikkhave, bhikkhuno upaṭṭhitā sati hoti asammuṭṭhā, satisambojjhaṅgo tasmiṁ samaye bhikkhuno āraddho hoti. Satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु में अविरत स्मृति प्रस्थापित होती है उस समय  स्मृति के बोधिअंग का आरंभ होता है; स्मृति के बोधिअंग को विकसित करने से उसकी परिपूर्णता होती है। </span><br><p id=mn118:31.1><span class=root>So tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati. </span><br> <span class=trush>इस तरह स्मृतिशील रहके प्रज्ञानता से वह उस स्थिति की जांच, संशोधन व अन्वेषण करता है। </span><br><p id=mn118:31.2><span class=root>Yasmiṁ samaye, bhikkhave, bhikkhu tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati, dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु स्मृतिशील रहके प्रज्ञानता से उस स्थिति की जांच, संशोधन व अन्वेषण करता है, उस समय धर्मविचारणा के बोधिअंग का आरंभ होता है; धर्मविचारणा के बोधिअंग को विकसित करने से उसकी परिपूर्णता होती है। </span><br><p id=mn118:32.1><span class=root>Tassa taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ. </span><br> <span class=trush>जिस समय वह प्रज्ञानता से धर्मविचारणा करता है, उस स्थिति की जांच, संशोधन व अन्वेषण करता है, उस समय अथक ऊर्जा आरंभ होती है। </span><br><p id=mn118:32.2><span class=root>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओ, भिक्षु प्रज्ञानतासे धर्मविचारणा करता है, उस स्थितीकी जांच, संशोधन व अन्वेषण करता है, जब अथक ऊर्जा का आरंभ होता है, उस समय ऊर्जा बोधिअंग उपस्थित होता है और ऊर्जा बोधिअंग को विकसित करने से उसकी परिपूर्णता होती है। </span><br><p id=mn118:33.1><span class=root>Āraddhavīriyassa uppajjati pīti nirāmisā. </span><br> <span class=trush>वह जब ऊर्जामय होता है तब उसमें हर्ष उत्पन्न होता है। </span><br><p id=mn118:33.2><span class=root>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु में अविरत हर्ष प्रस्थापित होता है उस समय हर्ष के बोधिअंग का आरंभ होता है; हर्ष के बोधिअंग को विकसित करने से उसकी परिपूर्णता होती है। </span><br><p id=mn118:34.1><span class=root>Pītimanassa kāyopi passambhati, cittampi passambhati. </span><br> <span class=trush>जब मन में हर्ष हो तब काया और मन प्रशांत हो जाते है। </span><br><p id=mn118:34.2><span class=root>Yasmiṁ samaye, bhikkhave, bhikkhuno pītimanassa kāyopi passambhati, cittampi passambhati, passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, मन में हर्ष होने से काया और मन प्रशांत हो जाते है, अविरत प्रशांति प्रस्थापित होती है, उस समय प्रशांति के बोधिअंग का आरंभ होता है; प्रशांति बोधिअंग को विकसित करने से उसकी परिपूर्णता होती है। </span><br><p id=mn118:35.1><span class=root>Passaddhakāyassa sukhino cittaṁ samādhiyati. </span><br> <span class=trush>जब काया शांत और सुखी हो तब मन समाधित होता है। </span><br><p id=mn118:35.2><span class=root>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, काया शांत और सुखी हो तब मन समाधित होता है, जब अविरत समाधि प्रस्थापित होती है उस समय समाधि बोधिअंग का आरंभ होता है; समाधि बोधिअंग को विकसित करने से उसकी परिपूर्णता होती है। </span><br><p id=mn118:36.1><span class=root>So tathāsamāhitaṁ cittaṁ sādhukaṁ ajjhupekkhitā hoti. </span><br> <span class=trush>वह समभावसे समाधित मन का अवलोकन करता है। </span><br><p id=mn118:36.2><span class=root>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, मन समाधित होता है, अविरत समभाव प्रस्थापित होता है, उस समय समभाव बोधिअंग का आरंभ होता है; समभाव बोधिअंग को विकसित करने से उसकी परिपूर्णता होती है। </span><br><p id=mn118:37.1><span class=root>Yasmiṁ samaye, bhikkhave, bhikkhu vedanāsu …pe… </span><br> <span class=trush>जिस समय, भिक्षु संवेदना को संवेदना … </span><br><p id=mn118:38.1><span class=root>citte … </span><br> <span class=trush>मन को … </span><br><p id=mn118:38.2><span class=root>dhammesu dhammānupassī viharati ātāpī sampajāno satimā vineyya loke abhijjhādomanassaṁ, upaṭṭhitāssa tasmiṁ samaye sati hoti asammuṭṭhā. </span><br> <span class=trush>धर्मसिद्धांतो को धर्मसिद्धांत के तौर पर ध्यान से देख कर आतुर, संपज्ञानी, स्मृतिवान, दुनिया के प्रति लोभ और दुर्भावना दूर करके रहता है, उस समय उस में अविरत स्मृति प्रस्थापित होती है। </span><br><p id=mn118:38.3><span class=root>Yasmiṁ samaye, bhikkhave, bhikkhuno upaṭṭhitā sati hoti asammuṭṭhā, satisambojjhaṅgo tasmiṁ samaye bhikkhuno āraddho hoti, satisambojjhaṅgaṁ tasmiṁ samaye bhikkhu bhāveti, satisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु में अविरत स्मृति प्रस्थापित होती है उस समय  स्मृति के बोधिअंग का आरंभ होता है; स्मृति के बोधिअंग को विकसित करने से उसकी परिपूर्णता होती है। </span><br><p id=mn118:38.4><span class=root>So tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati. </span><br> <span class=trush>इस तरह स्मृतिशील रहके प्रज्ञानता से उस स्थिती की जांच, संशोधन व अन्वेषण करता है। </span><br><p id=mn118:38.5><span class=root>Yasmiṁ samaye, bhikkhave, bhikkhu tathāsato viharanto taṁ dhammaṁ paññāya pavicinati pavicayati parivīmaṁsaṁ āpajjati, dhammavicayasambojjhaṅgo tasmiṁ samaye bhikkhuno āraddho hoti, dhammavicayasambojjhaṅgaṁ tasmiṁ samaye bhikkhu bhāveti, dhammavicayasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु स्मृतिशील रहके प्रज्ञानता से उस स्थिति की जांच, संशोधन व अन्वेषण करता है, उस समय धर्मविचारणा के बोधिअंग का आरंभ होता है; धर्मविचारणा के बोधिअंग को विकसित करने से उसकी परिपूर्णता होती है। </span><br><p id=mn118:38.6><span class=root>Tassa taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ. </span><br> <span class=trush>जिस समय वह प्रज्ञानता से धर्मविचारणा करता है, उस स्थिति की जांच, संशोधन व अन्वेषण करता है, उस समय अथक ऊर्जा आरंभ होती है। </span><br><p id=mn118:38.7><span class=root>Yasmiṁ samaye, bhikkhave, bhikkhuno taṁ dhammaṁ paññāya pavicinato pavicayato parivīmaṁsaṁ āpajjato āraddhaṁ hoti vīriyaṁ asallīnaṁ, vīriyasambojjhaṅgo tasmiṁ samaye bhikkhuno āraddho hoti, vīriyasambojjhaṅgaṁ tasmiṁ samaye bhikkhu bhāveti, vīriyasambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु प्रज्ञानतासे धर्मविचारणा करता है, उस स्थितीकी जांच, संशोधन व अन्वेषण करता है, जब अथक ऊर्जा का आरंभ होता है, उस समय ऊर्जा बोधिअंग उपस्थित होता है और ऊर्जा बोधिअंग को विकसित करने से उसकी परिपूर्णता होती है। </span><br><p id=mn118:38.8><span class=root>Āraddhavīriyassa uppajjati pīti nirāmisā. </span><br> <span class=trush>वह जब ऊर्जामय होता है तब उसमें हर्ष उत्पन्न होता है। </span><br><p id=mn118:38.9><span class=root>Yasmiṁ samaye, bhikkhave, bhikkhuno āraddhavīriyassa uppajjati pīti nirāmisā, pītisambojjhaṅgo tasmiṁ samaye bhikkhuno āraddho hoti, pītisambojjhaṅgaṁ tasmiṁ samaye bhikkhu bhāveti, pītisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, भिक्षुओं, भिक्षु में अविरत हर्ष प्रस्थापित होता है उस समय हर्ष के बोधिअंग का आरंभ होता है; हर्ष के बोधिअंग को विकसित करने से उसकी परिपूर्णता होती है। </span><br><p id=mn118:38.10><span class=root>Pītimanassa kāyopi passambhati, cittampi passambhati. </span><br> <span class=trush>जब मन में हर्ष हो तब काया और मन प्रशांत हो जाते हैं। </span><br><p id=mn118:38.11><span class=root>Yasmiṁ samaye, bhikkhave, bhikkhuno pītimanassa kāyopi passambhati, cittampi passambhati, passaddhisambojjhaṅgo tasmiṁ samaye bhikkhuno āraddho hoti, passaddhisambojjhaṅgaṁ tasmiṁ samaye bhikkhu bhāveti, passaddhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, मन में हर्ष होने से काया और मन प्रशांत हो जाते हैं, अविरत प्रशांति प्रस्थापित होती है, उस समय प्रशांति के बोधिअंग का आरंभ होता है; प्रशांति बोधिअंग को विकसित करने से उसकी परिपूर्णता होती है। </span><br><p id=mn118:38.12><span class=root>Passaddhakāyassa sukhino cittaṁ samādhiyati. </span><br> <span class=trush>जब काया शांत और सुखी हो तब मन समाधित होता है। </span><br><p id=mn118:38.13><span class=root>Yasmiṁ samaye, bhikkhave, bhikkhuno passaddhakāyassa sukhino cittaṁ samādhiyati, samādhisambojjhaṅgo tasmiṁ samaye bhikkhuno āraddho hoti, samādhisambojjhaṅgaṁ tasmiṁ samaye bhikkhu bhāveti, samādhisambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, काया शांत और सुखी हो तब मन समाधित होता है, जब अविरत समाधि प्रस्थापित होती है उस समय समाधि बोधिअंग का आरंभ होता है; समाधि बोधिअंग को विकसित करने से उसकी परिपूर्णता होती है। </span><br><p id=mn118:39.1><span class=root>So tathāsamāhitaṁ cittaṁ sādhukaṁ ajjhupekkhitā hoti. </span><br> <span class=trush>वह समभाव से समाधित मन का अवलोकन करता है। </span><br><p id=mn118:39.2><span class=root>Yasmiṁ samaye, bhikkhave, bhikkhu tathāsamāhitaṁ cittaṁ sādhukaṁ ajjhupekkhitā hoti, upekkhāsambojjhaṅgo tasmiṁ samaye bhikkhuno āraddho hoti, upekkhāsambojjhaṅgaṁ tasmiṁ samaye bhikkhu bhāveti, upekkhāsambojjhaṅgo tasmiṁ samaye bhikkhuno bhāvanāpāripūriṁ gacchati. </span><br> <span class=trush>जिस समय, मन समाधित होता है, समभाव प्रस्थापित और अविरत होता है, उस समय समभाव बोधिअंग का आरंभ होता है; समभाव बोधिअंग को विकसित करने से उसकी परिपूर्णता होती है। </span><br><p id=mn118:40.1><span class=root>Evaṁ bhāvitā kho, bhikkhave, cattāro satipaṭṭhānā evaṁ bahulīkatā satta sambojjhaṅge paripūrenti. </span><br> <span class=trush>इस तरह, भिक्षुओं, चार स्मृतिप्रस्थान भावनाओं को विकसित करने से सात बोधिअंगो की परिपूर्णता होती है। </span><br><p id=mn118:41.1><span class=root>Kathaṁ bhāvitā ca, bhikkhave, satta bojjhaṅgā kathaṁ bahulīkatā vijjāvimuttiṁ paripūrenti? </span><br> <span class=trush>किस तरह, भिक्षुओं, सात बोधिअंगो की भावनाओं को विकसित करने से ज्ञान द्वारा विमुक्ति की परिपूर्णता होती है? </span><br><p id=mn118:42.1><span class=root>Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=trush>यहां, भिक्षुओं, भिक्षु स्मृति बोधिअंग को विकसित करता है, जो एकांतता, वैराग्य, और निरोध पर आश्रित है और जो त्याग में परिपूर्ण होता है। </span><br><p id=mn118:42.2><span class=root>Dhammavicayasambojjhaṅgaṁ bhāveti …pe… </span><br> <span class=trush>धर्मविचारणा बोधिअंग का … </span><br><p id=mn118:42.3><span class=root>vīriyasambojjhaṅgaṁ bhāveti … </span><br> <span class=trush>ऊर्जा बोधिअंग का … </span><br><p id=mn118:42.4><span class=root>pītisambojjhaṅgaṁ bhāveti … </span><br> <span class=trush>हर्ष बोधिअंग का … </span><br><p id=mn118:42.5><span class=root>passaddhisambojjhaṅgaṁ bhāveti … </span><br> <span class=trush>प्रशांति बोधिअंग का … </span><br><p id=mn118:42.6><span class=root>samādhisambojjhaṅgaṁ bhāveti … </span><br> <span class=trush>समाधि बोधिअंग का … </span><br><p id=mn118:42.7><span class=root>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><br> <span class=trush>समभाव बोधिअंग का … </span><br><p id=mn118:43.1><span class=root>Evaṁ bhāvitā kho, bhikkhave, satta bojjhaṅgā evaṁ bahulīkatā vijjāvimuttiṁ paripūrentī”ti. </span><br> <span class=trush>इस तरह, भिक्षुओं, सात बोधिअंगो की भावनाओं को विकसित करने से ज्ञान द्वारा विमुक्ति की परिपूर्णता होती है। </span><br><p id=mn118:43.2><span class=root>Idamavoca bhagavā. </span><br> <span class=trush>भगवंतने ऐसा कहा। </span><br><p id=mn118:43.3><span class=root>Attamanā te bhikkhū bhagavato bhāsitaṁ abhinandunti. </span><br> <span class=trush>वह भिक्षु भगवंत के वचनों से संतुष्ट और आनंदित हुए। </span><br><p id=mn118:43.4><span class=root>Ānāpānassatisuttaṁ niṭṭhitaṁ aṭṭhamaṁ. </span><br> <span class=trush>आनापानस्मृति सूत्र की समाप्ति। </span><br></main><footer class="container footer"><small><a href=/about/>Contact info</a></small></footer>