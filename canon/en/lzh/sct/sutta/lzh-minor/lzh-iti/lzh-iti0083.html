<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/lzh-minor.html> Kṣudraka Nikāya </a><li><a href=/canon/en/lzh/sct/sutta/lzh-minor/lzh-iti.html> </a></ul></nav><main class=container><p>From:<div class=flex-between><a href=/canon/en/lzh/sct/sutta/lzh-minor/lzh-iti.html>Previous</a><a href=/canon/en/lzh/sct/sutta/ma.html>Next</a></div><p><div class=verse-container id=lzh-iti83:0.1><span>本事經 2 </span></div><p><div class=verse-container id=lzh-iti83:0.2><span class=big-bold>(83) </span></div><p><div class=verse-container id=lzh-iti83:1.1><span>吾從世尊。聞如是語。 </span></div><p><div class=verse-container id=lzh-iti83:1.2><span>苾芻當知。 </span></div><p><div class=verse-container id=lzh-iti83:1.3><span>尋求有二。更無第三。 </span></div><p><div class=verse-container id=lzh-iti83:1.4><span>云何爲二。 </span></div><p><div class=verse-container id=lzh-iti83:1.5><span>謂聖尋求。非聖尋求。 </span></div><p><div class=verse-container id=lzh-iti83:1.6><span>云何名爲非聖尋求。 </span></div><p><div class=verse-container id=lzh-iti83:1.7><span>謂有一類。已有老法。尋求老法。 </span></div><p><div class=verse-container id=lzh-iti83:1.8><span>已有病法。尋求病法。 </span></div><p><div class=verse-container id=lzh-iti83:1.9><span>已有死法。尋求死法。 </span></div><p><div class=verse-container id=lzh-iti83:1.10><span>已有愁法。尋求愁法。 </span></div><p><div class=verse-container id=lzh-iti83:1.11><span>已有染法。尋求染法。 </span></div><p><div class=verse-container id=lzh-iti83:2.1><span>云何老法。 </span></div><p><div class=verse-container id=lzh-iti83:2.2><span>所謂妻子奴婢僕使。象馬牛羊鷄猪田宅。金銀財穀 </span></div><p><div class=verse-container id=lzh-iti83:2.3><span>是名老法。 </span></div><p><div class=verse-container id=lzh-iti83:2.4><span>如是老法。是諸有情生死苦本。 </span></div><p><div class=verse-container id=lzh-iti83:2.5><span>愚夫異生。於此守護。染愛耽著。 </span></div><p><div class=verse-container id=lzh-iti83:2.6><span>由此不能解脱生死故名老法。 </span></div><p><div class=verse-container id=lzh-iti83:3.1><span>云何病法。 </span></div><p><div class=verse-container id=lzh-iti83:3.2><span>所謂妻子奴婢僕使。廣説乃至。 </span></div><p><div class=verse-container id=lzh-iti83:3.3><span>由此不能解脱生死 </span></div><p><div class=verse-container id=lzh-iti83:3.4><span>故名病法。 </span></div><p><div class=verse-container id=lzh-iti83:4.1><span>云何死法。 </span></div><p><div class=verse-container id=lzh-iti83:4.2><span>所謂妻子奴婢僕使廣説乃至。 </span></div><p><div class=verse-container id=lzh-iti83:4.3><span>由此不能解脱生死 </span></div><p><div class=verse-container id=lzh-iti83:4.4><span>故名死法。 </span></div><p><div class=verse-container id=lzh-iti83:5.1><span>云何愁法。 </span></div><p><div class=verse-container id=lzh-iti83:5.2><span>所謂妻子奴婢僕使廣説乃至。 </span></div><p><div class=verse-container id=lzh-iti83:5.3><span>由此不能解脱生死 </span></div><p><div class=verse-container id=lzh-iti83:5.4><span>故名愁法。 </span></div><p><div class=verse-container id=lzh-iti83:6.1><span>云何染法。 </span></div><p><div class=verse-container id=lzh-iti83:6.2><span>所謂妻子奴婢僕使。象馬牛羊。鷄猪田宅。金銀財穀。 </span></div><p><div class=verse-container id=lzh-iti83:6.3><span>是名染法。 </span></div><p><div class=verse-container id=lzh-iti83:6.4><span>如是染法。是諸有情。生死苦本。 </span></div><p><div class=verse-container id=lzh-iti83:6.5><span>愚夫異生。於此守護。染愛耽著。 </span></div><p><div class=verse-container id=lzh-iti83:6.6><span>由此不能解脱生死 </span></div><p><div class=verse-container id=lzh-iti83:6.7><span>故名染法。 </span></div><p><div class=verse-container id=lzh-iti83:7.1><span>若有於此。愛樂尋求。當知是名非聖尋求。 </span></div><p><div class=verse-container id=lzh-iti83:7.2><span>如是尋求如來終不稱揚讃歎。 </span></div><p><div class=verse-container id=lzh-iti83:7.3><span>唯勸導之令知捨離。 </span></div><p><div class=verse-container id=lzh-iti83:7.4><span>何縁如是非聖尋求。如來終不稱揚讃歎。唯勸導之。令知捨離。 </span></div><p><div class=verse-container id=lzh-iti83:7.5><span>由此尋求。非賢聖法。非能出離非趣涅槃。非厭非離。非滅非靜。非得通慧。非成等覺。非證涅槃。 </span></div><p><div class=verse-container id=lzh-iti83:7.6><span>由此尋求。能引一切生老病死愁歎憂苦諸熱惱法。 </span></div><p><div class=verse-container id=lzh-iti83:7.7><span>是故如是非聖尋求。如來終不稱揚讃歎。 </span></div><p><div class=verse-container id=lzh-iti83:7.8><span>唯勸導之。令知捨離。 </span></div><p><div class=verse-container id=lzh-iti83:8.1><span>云何名爲是聖尋求。 </span></div><p><div class=verse-container id=lzh-iti83:8.2><span>謂有一類。已有老法。能自了知 </span></div><p><div class=verse-container id=lzh-iti83:8.3><span>我有老法。 </span></div><p><div class=verse-container id=lzh-iti83:8.4><span>能如實知老法過患。尋求畢竟。無老無上安樂涅槃。 </span></div><p><div class=verse-container id=lzh-iti83:9.1><span>已有病法。能自了知。 </span></div><p><div class=verse-container id=lzh-iti83:9.2><span>我有病法。 </span></div><p><div class=verse-container id=lzh-iti83:9.3><span>能如實知病法過患。尋求畢竟。無病無上安樂涅槃。 </span></div><p><div class=verse-container id=lzh-iti83:10.1><span>已有死法。能自了知。 </span></div><p><div class=verse-container id=lzh-iti83:10.2><span>我有死法。 </span></div><p><div class=verse-container id=lzh-iti83:10.3><span>能如實知死法過患。尋求畢竟。無死無上安樂涅槃。 </span></div><p><div class=verse-container id=lzh-iti83:11.1><span>已有愁法。能自了知。 </span></div><p><div class=verse-container id=lzh-iti83:11.2><span>我有愁法。 </span></div><p><div class=verse-container id=lzh-iti83:11.3><span>能如實知愁法過患。尋求畢竟。無愁無上安樂涅槃。 </span></div><p><div class=verse-container id=lzh-iti83:12.1><span>已有染法。能自了知。 </span></div><p><div class=verse-container id=lzh-iti83:12.2><span>我有染法。 </span></div><p><div class=verse-container id=lzh-iti83:12.3><span>能如實知染法過患。尋求畢竟。無染無上安樂涅槃。 </span></div><p><div class=verse-container id=lzh-iti83:12.4><span>如是名爲是聖尋求。 </span></div><p><div class=verse-container id=lzh-iti83:13.1><span>如是尋求。一切如來。稱揚讃歎。 </span></div><p><div class=verse-container id=lzh-iti83:13.2><span>何縁如是是聖尋求。一切如來稱揚讃歎。 </span></div><p><div class=verse-container id=lzh-iti83:13.3><span>由此尋求。是賢聖法。能永出離。能趣涅槃。能厭能離。能滅能靜。能得通慧。能成等覺。能證涅槃。 </span></div><p><div class=verse-container id=lzh-iti83:13.4><span>由此尋求。能超一切生老病死愁歎憂苦生死熱惱。 </span></div><p><div class=verse-container id=lzh-iti83:13.5><span>是故如是。是聖尋求。一切如來。稱揚讃歎。 </span></div><p><div class=verse-container id=lzh-iti83:14.1><span>如是名爲尋求。有二 </span></div><p><div class=verse-container id=lzh-iti83:14.2><span>更無第三。 </span></div><p><div class=verse-container id=lzh-iti83:14.3><span>是故汝等。應如是學。 </span></div><p><div class=verse-container id=lzh-iti83:14.4><span>我當云何。遠離如是非聖尋求修行。如是是聖尋求。 </span></div><p><div class=verse-container id=lzh-iti83:14.5><span>汝等苾芻。應如是學。 </span></div><p><div class=verse-container id=lzh-iti83:15.1><span>爾時世尊。重攝此義。而説頌曰 </span></div><p><div class=verse-container id=lzh-iti83:16.1><span>一切有情類 </span></div><p><div class=verse-container id=lzh-iti83:16.2><span>有二種尋求 </span></div><p><div class=verse-container id=lzh-iti83:16.3><span>更無有第三 </span></div><p><div class=verse-container id=lzh-iti83:16.4><span>謂聖與非聖 </span></div><p><div class=verse-container id=lzh-iti83:17.1><span>不知老病死 </span></div><p><div class=verse-container id=lzh-iti83:17.2><span>愁染法過患 </span></div><p><div class=verse-container id=lzh-iti83:17.3><span>希求深愛著 </span></div><p><div class=verse-container id=lzh-iti83:17.4><span>名非聖尋求 </span></div><p><div class=verse-container id=lzh-iti83:18.1><span>此増長衆苦 </span></div><p><div class=verse-container id=lzh-iti83:18.2><span>出離未爲期 </span></div><p><div class=verse-container id=lzh-iti83:18.3><span>從生復至生 </span></div><p><div class=verse-container id=lzh-iti83:18.4><span>或高或下趣 </span></div><p><div class=verse-container id=lzh-iti83:19.1><span>善知老病死 </span></div><p><div class=verse-container id=lzh-iti83:19.2><span>愁染法過患 </span></div><p><div class=verse-container id=lzh-iti83:19.3><span>希求彼寂滅 </span></div><p><div class=verse-container id=lzh-iti83:19.4><span>名眞聖尋求 </span></div><p><div class=verse-container id=lzh-iti83:20.1><span>此損減衆苦 </span></div><p><div class=verse-container id=lzh-iti83:20.2><span>速證於涅槃 </span></div><p><div class=verse-container id=lzh-iti83:20.3><span>永安樂清涼 </span></div><p><div class=verse-container id=lzh-iti83:20.4><span>常無漏無怖 </span></div><p><div class=verse-container id=lzh-iti83:21.1><span>彼非聖尋求 </span></div><p><div class=verse-container id=lzh-iti83:21.2><span>諸佛所呵毀 </span></div><p><div class=verse-container id=lzh-iti83:21.3><span>是生死根本 </span></div><p><div class=verse-container id=lzh-iti83:21.4><span>智者當遠離 </span></div><p><div class=verse-container id=lzh-iti83:22.1><span>此眞聖尋求 </span></div><p><div class=verse-container id=lzh-iti83:22.2><span>諸佛所稱讃 </span></div><p><div class=verse-container id=lzh-iti83:22.3><span>是趣涅槃道 </span></div><p><div class=verse-container id=lzh-iti83:22.4><span>有智者應修 </span></div><div class=flex-between><a href=/canon/en/lzh/sct/sutta/lzh-minor/lzh-iti.html>Previous</a><a href=/canon/en/lzh/sct/sutta/ma.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>