<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/sa.html> Saṁyuktāgama (1st) </a><li><a href=/canon/en/lzh/sct/sutta/sa/sa1101-1200.html> Saṁyuktāgama 1101–1200 </a></ul></nav><main class=container><p>From:<div class=flex-between><a href=/canon/en/lzh/sct/sutta/sa/sa1101-1200.html>Previous</a><a href=/canon/en/lzh/sct/sutta/sa/sa1101-1200/sa1199.html>Next</a></div><p><div class=verse-container id=sa1198:0.1><span>雜阿含經 </span></div><p><div class=verse-container id=sa1198:0.2><span class=big-bold>(一一九八) </span></div><p><div class=verse-container id=sa1198:1.1><span>如是我聞。 </span></div><p><div class=verse-container id=sa1198:1.2><span>一時佛住舍衞國祇樹給孤獨園。 </span></div><p><div class=verse-container id=sa1198:2.1><span>時有阿臈毘比丘尼。住舍衞國王園精舍比丘尼衆中。 </span></div><p><div class=verse-container id=sa1198:2.2><span>時阿臈毘比丘尼晨朝著衣持鉢。入舍衞城乞食。 </span></div><p><div class=verse-container id=sa1198:2.3><span>食已還精舍。擧衣鉢洗足。持尼師壇著右肩上。入安陀林坐禪。 </span></div><p><div class=verse-container id=sa1198:3.1><span>時魔波旬作是念。 </span></div><p><div class=verse-container id=sa1198:3.2><span>今沙門瞿曇住舍衞國祇樹給孤獨園。 </span></div><p><div class=verse-container id=sa1198:3.3><span>有弟子阿臈毘比丘尼。住舍衞國王園精舍比丘尼衆中。 </span></div><p><div class=verse-container id=sa1198:3.4><span>晨朝著衣持鉢。入舍衞城乞食。 </span></div><p><div class=verse-container id=sa1198:3.5><span>食已還精舍。擧衣鉢洗足已。持尼師壇著右肩上。入安陀林坐禪。 </span></div><p><div class=verse-container id=sa1198:3.6><span>我今當往爲作留難。 </span></div><p><div class=verse-container id=sa1198:3.7><span>即化作年少容貎端正。往詣彼比丘尼所。語比丘尼言。 </span></div><p><div class=verse-container id=sa1198:3.8><span>阿姨欲何處去。 </span></div><p><div class=verse-container id=sa1198:4.1><span>比丘尼答言。 </span></div><p><div class=verse-container id=sa1198:4.2><span>賢者到遠離處去。 </span></div><p><div class=verse-container id=sa1198:5.1><span>時魔波旬即説偈言 </span></div><p><div class=verse-container id=sa1198:5.2><span>世間無有出 </span></div><p><div class=verse-container id=sa1198:5.3><span>用求遠離爲 </span></div><p><div class=verse-container id=sa1198:5.4><span>還服食五欲 </span></div><p><div class=verse-container id=sa1198:5.5><span>勿令後變悔 </span></div><p><div class=verse-container id=sa1198:6.1><span>時阿臈毘比丘尼作是念。 </span></div><p><div class=verse-container id=sa1198:6.2><span>是誰欲恐怖我。 </span></div><p><div class=verse-container id=sa1198:6.3><span>爲是人耶。爲非人耶。姦狡人耶。 </span></div><p><div class=verse-container id=sa1198:6.4><span>心即念言。 </span></div><p><div class=verse-container id=sa1198:6.5><span>此必惡魔欲亂我耳。 </span></div><p><div class=verse-container id=sa1198:7.1><span>覺知已而説偈言 </span></div><p><div class=verse-container id=sa1198:7.2><span>世間有出要 </span></div><p><div class=verse-container id=sa1198:7.3><span>我自知所得 </span></div><p><div class=verse-container id=sa1198:7.4><span>鄙下之惡魔 </span></div><p><div class=verse-container id=sa1198:7.5><span>汝不知其道 </span></div><p><div class=verse-container id=sa1198:7.6><span>譬如利刀害 </span></div><p><div class=verse-container id=sa1198:7.7><span>五欲亦如是 </span></div><p><div class=verse-container id=sa1198:7.8><span>譬如斬肉形 </span></div><p><div class=verse-container id=sa1198:7.9><span>苦受陰亦然 </span></div><p><div class=verse-container id=sa1198:7.10><span>如汝向所説 </span></div><p><div class=verse-container id=sa1198:7.11><span>服樂五欲者 </span></div><p><div class=verse-container id=sa1198:7.12><span>是則不可樂 </span></div><p><div class=verse-container id=sa1198:7.13><span>大恐怖之處 </span></div><p><div class=verse-container id=sa1198:7.14><span>離一切喜樂 </span></div><p><div class=verse-container id=sa1198:7.15><span>捨諸大闇冥 </span></div><p><div class=verse-container id=sa1198:7.16><span>以滅盡作證 </span></div><p><div class=verse-container id=sa1198:7.17><span>安住離諸漏 </span></div><p><div class=verse-container id=sa1198:7.18><span>覺知汝惡魔 </span></div><p><div class=verse-container id=sa1198:7.19><span>尋即自滅去 </span></div><p><div class=verse-container id=sa1198:8.1><span>時魔波旬作是念。 </span></div><p><div class=verse-container id=sa1198:8.2><span>彼阿臈毘比丘尼已知我心。 </span></div><p><div class=verse-container id=sa1198:8.3><span>愁憂不樂即沒不現 </span></div><div class=flex-between><a href=/canon/en/lzh/sct/sutta/sa/sa1101-1200.html>Previous</a><a href=/canon/en/lzh/sct/sutta/sa/sa1101-1200/sa1199.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>