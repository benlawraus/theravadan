<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/sa.html> Saṁyuktāgama (1st) </a><li><a href=/canon/en/lzh/sct/sutta/sa/sa1101-1200.html> Saṁyuktāgama 1101–1200 </a></ul></nav><main class=container><p>From:<div class=flex-between><a href=/canon/en/lzh/sct/sutta/sa/sa1101-1200/sa1198.html>Previous</a><a href=/canon/en/lzh/sct/sutta/sa/sa1101-1200/sa1200.html>Next</a></div><p><div class=verse-container id=sa1199:0.1><span>雜阿含經 </span></div><p><div class=verse-container id=sa1199:0.2><span class=big-bold>(一一九九) </span></div><p><div class=verse-container id=sa1199:1.1><span>如是我聞。 </span></div><p><div class=verse-container id=sa1199:1.2><span>一時佛住舍衞國祇樹給孤獨園。 </span></div><p><div class=verse-container id=sa1199:2.1><span>時有蘇摩比丘尼。住舍衞國王園精舍比丘尼衆中。 </span></div><p><div class=verse-container id=sa1199:2.2><span>晨朝著衣持鉢。入舍衞城乞食。 </span></div><p><div class=verse-container id=sa1199:2.3><span>食已還精舍。擧衣鉢洗足畢。持尼師壇著右肩上。至安陀林坐禪。 </span></div><p><div class=verse-container id=sa1199:3.1><span>時魔波旬作是念。 </span></div><p><div class=verse-container id=sa1199:3.2><span>今沙門瞿曇住舍衞國祇樹給孤獨園。 </span></div><p><div class=verse-container id=sa1199:3.3><span>有蘇摩比丘尼。住舍衞國王園精舍比丘尼衆中。 </span></div><p><div class=verse-container id=sa1199:3.4><span>晨朝著衣持鉢。入舍衞城乞食。 </span></div><p><div class=verse-container id=sa1199:3.5><span>食已還精舍。擧衣鉢洗足畢。持尼師檀著右肩上。入安陀林坐禪。 </span></div><p><div class=verse-container id=sa1199:3.6><span>我今當往爲作留難。 </span></div><p><div class=verse-container id=sa1199:3.7><span>即化作年少容貎端正。往至蘇摩比丘尼所。問言。 </span></div><p><div class=verse-container id=sa1199:3.8><span>阿姨欲至何所。 </span></div><p><div class=verse-container id=sa1199:4.1><span>答言賢者。 </span></div><p><div class=verse-container id=sa1199:4.2><span>欲至遠離處去。 </span></div><p><div class=verse-container id=sa1199:5.1><span>時魔波旬即説偈言 </span></div><p><div class=verse-container id=sa1199:5.2><span>仙人所住處 </span></div><p><div class=verse-container id=sa1199:5.3><span>是處甚難得 </span></div><p><div class=verse-container id=sa1199:5.4><span>非彼二指智 </span></div><p><div class=verse-container id=sa1199:5.5><span>能得到彼處 </span></div><p><div class=verse-container id=sa1199:6.1><span>時蘇摩比丘尼作是念。 </span></div><p><div class=verse-container id=sa1199:6.2><span>此是何等欲恐怖我。 </span></div><p><div class=verse-container id=sa1199:6.3><span>爲人爲非人。爲姦狡人。 </span></div><p><div class=verse-container id=sa1199:6.4><span>作此思惟已決定智生。 </span></div><p><div class=verse-container id=sa1199:6.5><span>知是惡魔來欲嬈亂。 </span></div><p><div class=verse-container id=sa1199:7.1><span>即説偈言 </span></div><p><div class=verse-container id=sa1199:7.2><span>心入於正受 </span></div><p><div class=verse-container id=sa1199:7.3><span>女形復何爲 </span></div><p><div class=verse-container id=sa1199:7.4><span>智或若生已 </span></div><p><div class=verse-container id=sa1199:7.5><span>逮得無上法 </span></div><p><div class=verse-container id=sa1199:7.6><span>若於男女想 </span></div><p><div class=verse-container id=sa1199:7.7><span>心不得倶離 </span></div><p><div class=verse-container id=sa1199:7.8><span>彼即隨魔説 </span></div><p><div class=verse-container id=sa1199:7.9><span>汝應往語彼 </span></div><p><div class=verse-container id=sa1199:7.10><span>離於一切苦 </span></div><p><div class=verse-container id=sa1199:7.11><span>捨一切闇冥 </span></div><p><div class=verse-container id=sa1199:7.12><span>逮得滅盡證 </span></div><p><div class=verse-container id=sa1199:7.13><span>安住諸漏盡 </span></div><p><div class=verse-container id=sa1199:7.14><span>覺知汝惡魔 </span></div><p><div class=verse-container id=sa1199:7.15><span>即自磨滅去 </span></div><p><div class=verse-container id=sa1199:8.1><span>時魔波旬作是念。 </span></div><p><div class=verse-container id=sa1199:8.2><span>蘇摩比丘尼已知我心。 </span></div><p><div class=verse-container id=sa1199:8.3><span>内懷憂悔即沒不現 </span></div><div class=flex-between><a href=/canon/en/lzh/sct/sutta/sa/sa1101-1200/sa1198.html>Previous</a><a href=/canon/en/lzh/sct/sutta/sa/sa1101-1200/sa1200.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>