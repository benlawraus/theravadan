<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/sa.html> Saṁyuktāgama (1st) </a><li><a href=/canon/en/lzh/sct/sutta/sa/sa1201-1300.html> Saṁyuktāgama 1201–1300 </a></ul></nav><main class=container><p>From:<div class=flex-between><a href=/canon/en/lzh/sct/sutta/sa/sa1201-1300/sa1201.html>Previous</a><a href=/canon/en/lzh/sct/sutta/sa/sa1201-1300/sa1203.html>Next</a></div><p><div class=verse-container id=sa1202:0.1><span>雜阿含經 </span></div><p><div class=verse-container id=sa1202:0.2><span class=big-bold>(一二〇二) </span></div><p><div class=verse-container id=sa1202:1.1><span>如是我聞。 </span></div><p><div class=verse-container id=sa1202:1.2><span>一時佛住舍衞國祇樹給孤獨園。 </span></div><p><div class=verse-container id=sa1202:2.1><span>時尸羅比丘尼住舍衞國王園比丘尼衆中。 </span></div><p><div class=verse-container id=sa1202:2.2><span>晨朝著衣持鉢。入舍衞城乞食。 </span></div><p><div class=verse-container id=sa1202:2.3><span>食已還精舍。擧衣鉢洗足畢。持尼師壇著肩上。入安陀林 </span></div><p><div class=verse-container id=sa1202:2.4><span>坐一樹下。入晝正受。 </span></div><p><div class=verse-container id=sa1202:3.1><span>時魔波旬作是念。 </span></div><p><div class=verse-container id=sa1202:3.2><span>今沙門瞿曇住舍衞國祇樹給孤獨園。 </span></div><p><div class=verse-container id=sa1202:3.3><span>尸羅比丘尼住舍衞國王園精舍比丘尼衆中。 </span></div><p><div class=verse-container id=sa1202:3.4><span>晨朝著衣持鉢。入舍衞城乞食。 </span></div><p><div class=verse-container id=sa1202:3.5><span>食已還精舍。擧衣鉢洗足畢。持尼師壇著肩上。入安陀林 </span></div><p><div class=verse-container id=sa1202:3.6><span>坐一樹下。入晝正受 </span></div><p><div class=verse-container id=sa1202:3.7><span>我今當往爲作留難。 </span></div><p><div class=verse-container id=sa1202:3.8><span>即化作年少容貎端正。往到尸羅比丘尼前。 </span></div><p><div class=verse-container id=sa1202:4.1><span>而説偈言 </span></div><p><div class=verse-container id=sa1202:4.2><span>衆生云何生 </span></div><p><div class=verse-container id=sa1202:4.3><span>誰爲其作者 </span></div><p><div class=verse-container id=sa1202:4.4><span>衆生何處起 </span></div><p><div class=verse-container id=sa1202:4.5><span>去復至何所 </span></div><p><div class=verse-container id=sa1202:5.1><span>尸羅比丘尼作是念。 </span></div><p><div class=verse-container id=sa1202:5.2><span>此是何人欲恐怖我。 </span></div><p><div class=verse-container id=sa1202:5.3><span>爲人爲非人。爲姦狡人。 </span></div><p><div class=verse-container id=sa1202:5.4><span>作是思惟已即生知覺。 </span></div><p><div class=verse-container id=sa1202:5.5><span>此是惡魔欲作留難。 </span></div><p><div class=verse-container id=sa1202:6.1><span>即説偈言 </span></div><p><div class=verse-container id=sa1202:6.2><span>汝謂有衆生 </span></div><p><div class=verse-container id=sa1202:6.3><span>此則惡魔見 </span></div><p><div class=verse-container id=sa1202:6.4><span>唯有空陰聚 </span></div><p><div class=verse-container id=sa1202:6.5><span>無是衆生者 </span></div><p><div class=verse-container id=sa1202:6.6><span>如和合衆材 </span></div><p><div class=verse-container id=sa1202:6.7><span>世名之爲車 </span></div><p><div class=verse-container id=sa1202:6.8><span>諸陰因縁合 </span></div><p><div class=verse-container id=sa1202:6.9><span>假名爲衆生 </span></div><p><div class=verse-container id=sa1202:6.10><span>其生則苦生 </span></div><p><div class=verse-container id=sa1202:6.11><span>住亦即苦住 </span></div><p><div class=verse-container id=sa1202:6.12><span>無餘法生苦 </span></div><p><div class=verse-container id=sa1202:6.13><span>苦生苦自滅 </span></div><p><div class=verse-container id=sa1202:6.14><span>捨一切愛苦 </span></div><p><div class=verse-container id=sa1202:6.15><span>離一切闇冥 </span></div><p><div class=verse-container id=sa1202:6.16><span>已證於寂滅 </span></div><p><div class=verse-container id=sa1202:6.17><span>安住諸漏盡 </span></div><p><div class=verse-container id=sa1202:6.18><span>已知汝惡魔 </span></div><p><div class=verse-container id=sa1202:6.19><span>則自消滅去 </span></div><p><div class=verse-container id=sa1202:7.1><span>時魔波旬作是念。 </span></div><p><div class=verse-container id=sa1202:7.2><span>尸羅比丘尼已知我心。 </span></div><p><div class=verse-container id=sa1202:7.3><span>内懷憂慼即沒不現 </span></div><div class=flex-between><a href=/canon/en/lzh/sct/sutta/sa/sa1201-1300/sa1201.html>Previous</a><a href=/canon/en/lzh/sct/sutta/sa/sa1201-1300/sa1203.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>