<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/sa.html> Saṁyuktāgama (1st) </a><li><a href=/canon/en/lzh/sct/sutta/sa/sa1201-1300.html> Saṁyuktāgama 1201–1300 </a></ul></nav><main class=container><p>From:<div class=flex-between><a href=/canon/en/lzh/sct/sutta/sa/sa1201-1300/sa1206.html>Previous</a><a href=/canon/en/pli.html>Next</a></div><p><div class=verse-container id=sa1207:0.1><span>雜阿含經 </span></div><p><div class=verse-container id=sa1207:0.2><span class=big-bold>(一二〇七) </span></div><p><div class=verse-container id=sa1207:1.1><span>如是我聞。 </span></div><p><div class=verse-container id=sa1207:1.2><span>一時佛住舍衞國祇樹給孤獨園。 </span></div><p><div class=verse-container id=sa1207:2.1><span>時尸利沙遮羅比丘尼亦住舍衞國王園比丘尼衆中。 </span></div><p><div class=verse-container id=sa1207:2.2><span>晨朝著衣持鉢。入舍衞城乞食。 </span></div><p><div class=verse-container id=sa1207:2.3><span>食已還精舍。擧衣鉢洗足畢。持尼師壇著肩上。入安陀林 </span></div><p><div class=verse-container id=sa1207:2.4><span>坐一樹下。入晝正受。 </span></div><p><div class=verse-container id=sa1207:3.1><span>時魔波旬作是念。 </span></div><p><div class=verse-container id=sa1207:3.2><span>今沙門瞿曇住舍衞國祇樹給孤獨園。 </span></div><p><div class=verse-container id=sa1207:3.3><span>時尸利沙遮羅比丘尼亦住舍衞國王園比丘尼衆中。 </span></div><p><div class=verse-container id=sa1207:3.4><span>晨朝著衣持鉢入舍衞城乞食。 </span></div><p><div class=verse-container id=sa1207:3.5><span>食已還精舍。擧衣鉢洗足畢。持尼師壇著肩上。入安陀林 </span></div><p><div class=verse-container id=sa1207:3.6><span>坐一樹下。入晝正受。 </span></div><p><div class=verse-container id=sa1207:3.7><span>我當往彼爲作留難 </span></div><p><div class=verse-container id=sa1207:3.8><span>化作年少容貎端正。往到尸利沙遮羅比丘尼所。 </span></div><p><div class=verse-container id=sa1207:3.9><span>而作是言。 </span></div><p><div class=verse-container id=sa1207:3.10><span>阿姨汝樂何等諸道。 </span></div><p><div class=verse-container id=sa1207:4.1><span>比丘尼答言。 </span></div><p><div class=verse-container id=sa1207:4.2><span>我都無所樂。 </span></div><p><div class=verse-container id=sa1207:5.1><span>時魔波旬即説偈言 </span></div><p><div class=verse-container id=sa1207:5.2><span>汝何所諮受 </span></div><p><div class=verse-container id=sa1207:5.3><span>剃頭作沙門 </span></div><p><div class=verse-container id=sa1207:5.4><span>身著袈裟衣 </span></div><p><div class=verse-container id=sa1207:5.5><span>而作出家相 </span></div><p><div class=verse-container id=sa1207:5.6><span>不樂於諸道 </span></div><p><div class=verse-container id=sa1207:5.7><span>而守愚癡住 </span></div><p><div class=verse-container id=sa1207:6.1><span>時尸利沙遮羅比丘尼作是念。 </span></div><p><div class=verse-container id=sa1207:6.2><span>此何等人欲恐怖我。 </span></div><p><div class=verse-container id=sa1207:6.3><span>爲人爲非人。爲姦狡人。 </span></div><p><div class=verse-container id=sa1207:6.4><span>如是思惟已。即自知覺 </span></div><p><div class=verse-container id=sa1207:6.5><span>惡魔波旬欲作嬈亂。 </span></div><p><div class=verse-container id=sa1207:7.1><span>即説偈言 </span></div><p><div class=verse-container id=sa1207:7.2><span>此法外諸道 </span></div><p><div class=verse-container id=sa1207:7.3><span>諸見所纒縛 </span></div><p><div class=verse-container id=sa1207:7.4><span>縛於諸見已 </span></div><p><div class=verse-container id=sa1207:7.5><span>常隨魔自在 </span></div><p><div class=verse-container id=sa1207:7.6><span>若生釋種家 </span></div><p><div class=verse-container id=sa1207:7.7><span>禀無比大師 </span></div><p><div class=verse-container id=sa1207:7.8><span>能伏諸魔怨 </span></div><p><div class=verse-container id=sa1207:7.9><span>不爲彼所伏 </span></div><p><div class=verse-container id=sa1207:7.10><span>清淨一切脱 </span></div><p><div class=verse-container id=sa1207:7.11><span>道眼普觀察 </span></div><p><div class=verse-container id=sa1207:7.12><span>一切智悉知 </span></div><p><div class=verse-container id=sa1207:7.13><span>最勝離諸漏 </span></div><p><div class=verse-container id=sa1207:7.14><span>彼則我大師 </span></div><p><div class=verse-container id=sa1207:7.15><span>我唯樂彼法 </span></div><p><div class=verse-container id=sa1207:7.16><span>我入彼法已 </span></div><p><div class=verse-container id=sa1207:7.17><span>得遠離寂滅 </span></div><p><div class=verse-container id=sa1207:7.18><span>離一切愛喜 </span></div><p><div class=verse-container id=sa1207:7.19><span>捨一切闇冥 </span></div><p><div class=verse-container id=sa1207:7.20><span>寂滅以作證 </span></div><p><div class=verse-container id=sa1207:7.21><span>安住諸漏盡 </span></div><p><div class=verse-container id=sa1207:7.22><span>已知汝惡魔 </span></div><p><div class=verse-container id=sa1207:7.23><span>如是自滅去 </span></div><p><div class=verse-container id=sa1207:8.1><span>時魔波旬作是念。 </span></div><p><div class=verse-container id=sa1207:8.2><span>尸利沙遮羅比丘尼已知我心。 </span></div><p><div class=verse-container id=sa1207:8.3><span>内懷憂慼即沒不現 </span></div><div class=flex-between><a href=/canon/en/lzh/sct/sutta/sa/sa1201-1300/sa1206.html>Previous</a><a href=/canon/en/pli.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>