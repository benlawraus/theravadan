<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/sa.html> Saṁyuktāgama (1st) </a><li><a href=/canon/en/lzh/sct/sutta/sa/sa1201-1300.html> Saṁyuktāgama 1201–1300 </a></ul></nav><main class=container><p>From:<div class=flex-between><a href=/canon/en/lzh/sct/sutta/sa/sa1201-1300/sa1202.html>Previous</a><a href=/canon/en/lzh/sct/sutta/sa/sa1201-1300/sa1204.html>Next</a></div><p><div class=verse-container id=sa1203:0.1><span>雜阿含經 </span></div><p><div class=verse-container id=sa1203:0.2><span class=big-bold>(一二〇三) </span></div><p><div class=verse-container id=sa1203:1.1><span>如是我聞。 </span></div><p><div class=verse-container id=sa1203:1.2><span>一時佛住舍衞國祇樹給孤獨園。 </span></div><p><div class=verse-container id=sa1203:2.1><span>時毘羅比丘尼住舍衞國王園比丘尼衆中。 </span></div><p><div class=verse-container id=sa1203:2.2><span>晨朝著衣持鉢。入舍衞城乞食。 </span></div><p><div class=verse-container id=sa1203:2.3><span>食已還精舍。擧衣鉢洗足畢。持尼師壇著肩上。入安陀林 </span></div><p><div class=verse-container id=sa1203:2.4><span>坐一樹下。入晝正受。 </span></div><p><div class=verse-container id=sa1203:3.1><span>時魔波旬作是念。 </span></div><p><div class=verse-container id=sa1203:3.2><span>今沙門瞿曇住舍衞國祇樹給孤獨園。 </span></div><p><div class=verse-container id=sa1203:3.3><span>毘羅比丘尼住舍衞國王園比丘尼衆中。 </span></div><p><div class=verse-container id=sa1203:3.4><span>晨朝著衣持鉢。入舍衞城乞食。 </span></div><p><div class=verse-container id=sa1203:3.5><span>食已還精舍。擧衣鉢洗足畢。持尼師壇著肩上。入安陀林 </span></div><p><div class=verse-container id=sa1203:3.6><span>坐一樹下。入晝正受。 </span></div><p><div class=verse-container id=sa1203:3.7><span>我當往彼爲作留難。 </span></div><p><div class=verse-container id=sa1203:3.8><span>即化作年少容貎端正。至毘羅比丘尼所 </span></div><p><div class=verse-container id=sa1203:4.1><span>而説偈言 </span></div><p><div class=verse-container id=sa1203:4.2><span>云何作此形 </span></div><p><div class=verse-container id=sa1203:4.3><span>誰爲其作者 </span></div><p><div class=verse-container id=sa1203:4.4><span>此形何處起 </span></div><p><div class=verse-container id=sa1203:4.5><span>形去至何所 </span></div><p><div class=verse-container id=sa1203:5.1><span>毘羅比丘尼作是念。 </span></div><p><div class=verse-container id=sa1203:5.2><span>是何人來恐怖我。 </span></div><p><div class=verse-container id=sa1203:5.3><span>爲人爲非人。爲姦狡人。 </span></div><p><div class=verse-container id=sa1203:5.4><span>如是思惟。即得知覺 </span></div><p><div class=verse-container id=sa1203:5.5><span>惡魔波旬欲作嬈亂。 </span></div><p><div class=verse-container id=sa1203:6.1><span>即説偈言 </span></div><p><div class=verse-container id=sa1203:6.2><span>此形不自造 </span></div><p><div class=verse-container id=sa1203:6.3><span>亦非他所作 </span></div><p><div class=verse-container id=sa1203:6.4><span>因縁會而生 </span></div><p><div class=verse-container id=sa1203:6.5><span>縁散即磨滅 </span></div><p><div class=verse-container id=sa1203:6.6><span>如世諸種子 </span></div><p><div class=verse-container id=sa1203:6.7><span>因大地而生 </span></div><p><div class=verse-container id=sa1203:6.8><span>因地水火風 </span></div><p><div class=verse-container id=sa1203:6.9><span>陰界入亦然 </span></div><p><div class=verse-container id=sa1203:6.10><span>因縁和合生 </span></div><p><div class=verse-container id=sa1203:6.11><span>縁離則磨滅 </span></div><p><div class=verse-container id=sa1203:6.12><span>捨一切愛苦 </span></div><p><div class=verse-container id=sa1203:6.13><span>離一切闇冥 </span></div><p><div class=verse-container id=sa1203:6.14><span>已證於寂滅 </span></div><p><div class=verse-container id=sa1203:6.15><span>安住諸漏盡 </span></div><p><div class=verse-container id=sa1203:6.16><span>惡魔以知汝 </span></div><p><div class=verse-container id=sa1203:6.17><span>即自磨滅去 </span></div><p><div class=verse-container id=sa1203:7.1><span>時魔波旬作是念。 </span></div><p><div class=verse-container id=sa1203:7.2><span>毘羅比丘尼已知我心。 </span></div><p><div class=verse-container id=sa1203:7.3><span>生大憂慼即沒不現 </span></div><div class=flex-between><a href=/canon/en/lzh/sct/sutta/sa/sa1201-1300/sa1202.html>Previous</a><a href=/canon/en/lzh/sct/sutta/sa/sa1201-1300/sa1204.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>