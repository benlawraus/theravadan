<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/lzh/sct.html> lzh </a><li><a href=/canon/en/lzh/sct/sutta.html> Suttapiṭaka </a><li><a href=/canon/en/lzh/sct/sutta/ea.html> Ekottarikāgama (1st) </a><li><a href=/canon/en/lzh/sct/sutta/ea/ea0019.html> Ekottarikāgama 19 </a></ul></nav><main class=container><p>From:<div class=flex-between><a href=/canon/en/lzh/sct/sutta/ea/ea0019.html>Previous</a><a href=/canon/en/lzh/sct/sutta/lzh-minor.html>Next</a></div><p><div class=verse-container id=ea19.1:0.1><span>增壹阿含經 19 </span></div><p><div class=verse-container id=ea19.1:0.2><span class=big-bold>(一) </span></div><p><div class=verse-container id=ea19.1:1.1><span>聞如是。 </span></div><p><div class=verse-container id=ea19.1:1.2><span>一時佛在摩竭國道場樹下。 </span></div><p><div class=verse-container id=ea19.1:2.1><span>爾時世尊得道未久。便生是念。 </span></div><p><div class=verse-container id=ea19.1:2.2><span>我今甚深之法難曉難了。難可覺知 </span></div><p><div class=verse-container id=ea19.1:2.3><span>不可思惟。休息微妙 </span></div><p><div class=verse-container id=ea19.1:2.4><span>智者。所覺知能分別義理。 </span></div><p><div class=verse-container id=ea19.1:2.5><span>習之不厭即得歡喜。 </span></div><p><div class=verse-container id=ea19.1:2.6><span>設吾與人説妙法者。人不信受亦不奉行者。 </span></div><p><div class=verse-container id=ea19.1:2.7><span>唐有其勞則有所損。 </span></div><p><div class=verse-container id=ea19.1:2.8><span>我今宜可默然 </span></div><p><div class=verse-container id=ea19.1:2.9><span>何須説法。 </span></div><p><div class=verse-container id=ea19.1:3.1><span>爾時梵天在梵天上遙知如來所念。 </span></div><p><div class=verse-container id=ea19.1:3.2><span>猶如士夫屈伸臂頃。從梵天上沒不現。來至世尊所。 </span></div><p><div class=verse-container id=ea19.1:3.3><span>頭面禮足在一面住。 </span></div><p><div class=verse-container id=ea19.1:4.1><span>爾時梵天白世尊曰。 </span></div><p><div class=verse-container id=ea19.1:4.2><span>此閻浮提必當壞敗三界喪目。 </span></div><p><div class=verse-container id=ea19.1:4.3><span>如來至眞等正覺。出現於世 </span></div><p><div class=verse-container id=ea19.1:4.4><span>應演法寶。然今復不暢演法味。 </span></div><p><div class=verse-container id=ea19.1:4.5><span>唯願如來。普爲衆生廣説深法。 </span></div><p><div class=verse-container id=ea19.1:5.1><span>又此衆生根原易度。 </span></div><p><div class=verse-container id=ea19.1:5.2><span>若不聞者永失法眼。 </span></div><p><div class=verse-container id=ea19.1:5.3><span>此應爲法之遺子。 </span></div><p><div class=verse-container id=ea19.1:5.4><span>猶如優鉢蓮華拘牟頭華分陀利華。雖出於地未出水上亦未開敷。 </span></div><p><div class=verse-container id=ea19.1:5.5><span>是時彼華漸漸欲生故未出水。 </span></div><p><div class=verse-container id=ea19.1:5.6><span>或時此華以出水上。或時此華不爲水所著。 </span></div><p><div class=verse-container id=ea19.1:5.7><span>此衆生類亦復如是。 </span></div><p><div class=verse-container id=ea19.1:5.8><span>爲生老病死所見逼促諸根應熟。 </span></div><p><div class=verse-container id=ea19.1:5.9><span>然不聞法而便喪者。不亦苦哉。 </span></div><p><div class=verse-container id=ea19.1:5.10><span>今正是時。 </span></div><p><div class=verse-container id=ea19.1:5.11><span>唯願世尊。當爲説法。 </span></div><p><div class=verse-container id=ea19.1:6.1><span>爾時世尊知梵天心中所念。又慈愍一切衆生故。説此偈曰 </span></div><p><div class=verse-container id=ea19.1:7.1><span>梵天今來勸 </span></div><p><div class=verse-container id=ea19.1:7.2><span>如來開法門 </span></div><p><div class=verse-container id=ea19.1:7.3><span>聞者得篤信 </span></div><p><div class=verse-container id=ea19.1:7.4><span>分別深法要 </span></div><p><div class=verse-container id=ea19.1:7.5><span>猶在高山頂 </span></div><p><div class=verse-container id=ea19.1:7.6><span>普觀衆生類 </span></div><p><div class=verse-container id=ea19.1:7.7><span>我今有此法 </span></div><p><div class=verse-container id=ea19.1:7.8><span>昇堂現法眼 </span></div><p><div class=verse-container id=ea19.1:8.1><span>爾時梵天便作是念。 </span></div><p><div class=verse-container id=ea19.1:8.2><span>如來必爲衆生説深妙法。 </span></div><p><div class=verse-container id=ea19.1:8.3><span>歡喜踊躍不能自勝。 </span></div><p><div class=verse-container id=ea19.1:8.4><span>頭面禮足已即還天上。 </span></div><p><div class=verse-container id=ea19.1:9.1><span>爾時梵天聞佛所説。歡喜奉行 </span></div><div class=flex-between><a href=/canon/en/lzh/sct/sutta/ea/ea0019.html>Previous</a><a href=/canon/en/lzh/sct/sutta/lzh-minor.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>