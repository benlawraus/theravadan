<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0002P0001.html>Previous</a><a href=/canon/en/pli/ms/abhidhamma/ds/ds0002/ds0002P0002P0003.html>Next</a></div><p><div class=verse-container id=ds2.2.2:0.1><span>Dhammasaṅgaṇī </span></div><p><div class=verse-container id=ds2.2.2:0.2><span>2 Niddesa </span></div><p><div class=verse-container id=ds2.2.2:0.3><span>2.2 Rūpakaṇḍa </span></div><p><div class=verse-container id=ds2.2.2:0.4><span class=big-bold>2.2.2. Mātikā </span></div><p><div class=verse-container id=ds2.2.2:1.0><span>2.2.2.1. Ekaka </span></div><p><div class=verse-container id=ds2.2.2:1.1><span>Tattha katamaṁ sabbaṁ rūpaṁ? </span></div><p><div class=verse-container id=ds2.2.2:1.2><span>Cattāro ca mahābhūtā, catunnañca mahābhūtānaṁ upādāya rūpaṁ—</span></div><p><div class=verse-container id=ds2.2.2:1.3><span>idaṁ vuccati sabbaṁ rūpaṁ. </span></div><p><div class=verse-container id=ds2.2.2:1.4><span>Sabbaṁ rūpaṁ na hetu, ahetukaṁ, hetuvippayuttaṁ, sappaccayaṁ, saṅkhataṁ, rūpaṁ, lokiyaṁ, sāsavaṁ, saññojaniyaṁ, ganthaniyaṁ, oghaniyaṁ, yoganiyaṁ, nīvaraṇiyaṁ, parāmaṭṭhaṁ, upādāniyaṁ, saṅkilesikaṁ, abyākataṁ, anārammaṇaṁ, acetasikaṁ, cittavippayuttaṁ, nevavipākanavipākadhammadhammaṁ, asaṅkiliṭṭhasaṅkilesikaṁ, na savitakkasavicāraṁ, na avitakkavicāramattaṁ, avitakkaavicāraṁ, na pītisahagataṁ, na sukhasahagataṁ, na upekkhāsahagataṁ, neva dassanena na bhāvanāya pahātabbaṁ, neva dassanena na bhāvanāya pahātabbahetukaṁ, neva ācayagāmi na apacayagāmi, nevasekkhanāsekkhaṁ, parittaṁ, kāmāvacaraṁ, na rūpāvacaraṁ, na arūpāvacaraṁ, pariyāpannaṁ, no apariyāpannaṁ, aniyataṁ, aniyyānikaṁ, uppannaṁ, chahi viññāṇehi viññeyyaṁ, aniccaṁ, jarābhibhūtaṁ. </span></div><p><div class=verse-container id=ds2.2.2:1.5><span>Evaṁ ekavidhena rūpasaṅgaho. </span></div><p><div class=verse-container id=ds2.2.2:1.6><span>Ekakaṁ. </span></div><p><div class=verse-container id=ds2.2.2:2.0><span>2.2.2.2. Duka </span></div><p><div class=verse-container id=ds2.2.2:2.1><span>Duvidhena rūpasaṅgaho—</span></div><p><div class=verse-container id=ds2.2.2:3.1><span>Atthi rūpaṁ upādā, atthi rūpaṁ no upādā. </span></div><p><div class=verse-container id=ds2.2.2:4.1><span>Atthi rūpaṁ upādinnaṁ, atthi rūpaṁ anupādinnaṁ. </span></div><p><div class=verse-container id=ds2.2.2:5.1><span>Atthi rūpaṁ upādinnupādāniyaṁ, atthi rūpaṁ anupādinnupādāniyaṁ. </span></div><p><div class=verse-container id=ds2.2.2:6.1><span>Atthi rūpaṁ sanidassanaṁ, atthi rūpaṁ anidassanaṁ. </span></div><p><div class=verse-container id=ds2.2.2:7.1><span>Atthi rūpaṁ sappaṭighaṁ, atthi rūpaṁ appaṭighaṁ. </span></div><p><div class=verse-container id=ds2.2.2:8.1><span>Atthi rūpaṁ indriyaṁ, atthi rūpaṁ na indriyaṁ. </span></div><p><div class=verse-container id=ds2.2.2:9.1><span>Atthi rūpaṁ mahābhūtaṁ, atthi rūpaṁ na mahābhūtaṁ. </span></div><p><div class=verse-container id=ds2.2.2:10.1><span>Atthi rūpaṁ viññatti, atthi rūpaṁ na viññatti. </span></div><p><div class=verse-container id=ds2.2.2:11.1><span>Atthi rūpaṁ cittasamuṭṭhānaṁ, atthi rūpaṁ na cittasamuṭṭhānaṁ. </span></div><p><div class=verse-container id=ds2.2.2:12.1><span>Atthi rūpaṁ cittasahabhu, atthi rūpaṁ na cittasahabhu. </span></div><p><div class=verse-container id=ds2.2.2:13.1><span>Atthi rūpaṁ cittānuparivatti, atthi rūpaṁ na cittānuparivatti. </span></div><p><div class=verse-container id=ds2.2.2:14.1><span>Atthi rūpaṁ ajjhattikaṁ, atthi rūpaṁ bāhiraṁ. </span></div><p><div class=verse-container id=ds2.2.2:15.1><span>Atthi rūpaṁ oḷārikaṁ, atthi rūpaṁ sukhumaṁ. </span></div><p><div class=verse-container id=ds2.2.2:16.1><span>Atthi rūpaṁ dūre, atthi rūpaṁ santike. [14] </span></div><p><div class=verse-container id=ds2.2.2:16.2><span>Pakiṇṇakadukaṁ. </span></div><p><div class=verse-container id=ds2.2.2:17.1><span>Atthi rūpaṁ cakkhusamphassassa vatthu, atthi rūpaṁ cakkhusamphassassa na vatthu. </span></div><p><div class=verse-container id=ds2.2.2:17.2><span>Atthi rūpaṁ cakkhusamphassajāya vedanāya …pe… </span></div><p><div class=verse-container id=ds2.2.2:17.3><span>saññāya …pe… </span></div><p><div class=verse-container id=ds2.2.2:17.4><span>cetanāya …pe… </span></div><p><div class=verse-container id=ds2.2.2:17.5><span>cakkhuviññāṇassa vatthu, atthi rūpaṁ cakkhuviññāṇassa na vatthu. </span></div><p><div class=verse-container id=ds2.2.2:18.1><span>Atthi rūpaṁ sotasamphassassa …pe… </span></div><p><div class=verse-container id=ds2.2.2:18.2><span>ghānasamphassassa …pe… </span></div><p><div class=verse-container id=ds2.2.2:18.3><span>jivhāsamphassassa …pe… </span></div><p><div class=verse-container id=ds2.2.2:18.4><span>kāyasamphassassa vatthu, atthi rūpaṁ kāyasamphassassa na vatthu. </span></div><p><div class=verse-container id=ds2.2.2:18.5><span>Atthi rūpaṁ kāyasamphassajāya vedanāya …pe… </span></div><p><div class=verse-container id=ds2.2.2:18.6><span>saññāya …pe… </span></div><p><div class=verse-container id=ds2.2.2:18.7><span>cetanāya …pe… </span></div><p><div class=verse-container id=ds2.2.2:18.8><span>kāyaviññāṇassa vatthu, atthi rūpaṁ kāyaviññāṇassa na vatthu. [25] </span></div><p><div class=verse-container id=ds2.2.2:18.9><span>Vatthudukaṁ. </span></div><p><div class=verse-container id=ds2.2.2:19.1><span>Atthi rūpaṁ cakkhusamphassassa ārammaṇaṁ, atthi rūpaṁ cakkhusamphassassa nārammaṇaṁ. </span></div><p><div class=verse-container id=ds2.2.2:19.2><span>Atthi rūpaṁ cakkhusamphassajāya vedanāya …pe… </span></div><p><div class=verse-container id=ds2.2.2:19.3><span>saññāya …pe… </span></div><p><div class=verse-container id=ds2.2.2:19.4><span>cetanāya …pe… </span></div><p><div class=verse-container id=ds2.2.2:19.5><span>cakkhuviññāṇassa ārammaṇaṁ, atthi rūpaṁ cakkhuviññāṇassa nārammaṇaṁ. </span></div><p><div class=verse-container id=ds2.2.2:20.1><span>Atthi rūpaṁ sotasamphassassa …pe… </span></div><p><div class=verse-container id=ds2.2.2:20.2><span>ghānasamphassassa …pe… </span></div><p><div class=verse-container id=ds2.2.2:20.3><span>jivhāsamphassassa …pe… </span></div><p><div class=verse-container id=ds2.2.2:20.4><span>kāyasamphassassa ārammaṇaṁ, atthi rūpaṁ kāyasamphassassa nārammaṇaṁ. </span></div><p><div class=verse-container id=ds2.2.2:20.5><span>Atthi rūpaṁ kāyasamphassajāya vedanāya …pe… </span></div><p><div class=verse-container id=ds2.2.2:20.6><span>saññāya …pe… </span></div><p><div class=verse-container id=ds2.2.2:20.7><span>cetanāya …pe… </span></div><p><div class=verse-container id=ds2.2.2:20.8><span>kāyaviññāṇassa ārammaṇaṁ, atthi rūpaṁ kāyaviññāṇassa nārammaṇaṁ. [25] </span></div><p><div class=verse-container id=ds2.2.2:20.9><span>Ārammaṇadukaṁ. </span></div><p><div class=verse-container id=ds2.2.2:21.1><span>Atthi rūpaṁ cakkhāyatanaṁ, atthi rūpaṁ na cakkhāyatanaṁ. </span></div><p><div class=verse-container id=ds2.2.2:21.2><span>Atthi rūpaṁ sotāyatanaṁ …pe… </span></div><p><div class=verse-container id=ds2.2.2:21.3><span>ghānāyatanaṁ …pe… </span></div><p><div class=verse-container id=ds2.2.2:21.4><span>jivhāyatanaṁ …pe… </span></div><p><div class=verse-container id=ds2.2.2:21.5><span>kāyāyatanaṁ, atthi rūpaṁ na kāyāyatanaṁ. </span></div><p><div class=verse-container id=ds2.2.2:22.1><span>Atthi rūpaṁ rūpāyatanaṁ, atthi rūpaṁ na rūpāyatanaṁ. </span></div><p><div class=verse-container id=ds2.2.2:22.2><span>Atthi rūpaṁ saddāyatanaṁ …pe… </span></div><p><div class=verse-container id=ds2.2.2:22.3><span>gandhāyatanaṁ …pe… </span></div><p><div class=verse-container id=ds2.2.2:22.4><span>rasāyatanaṁ …pe… </span></div><p><div class=verse-container id=ds2.2.2:22.5><span>phoṭṭhabbāyatanaṁ, atthi rūpaṁ na phoṭṭhabbāyatanaṁ. [10] </span></div><p><div class=verse-container id=ds2.2.2:22.6><span>Āyatanadukaṁ. </span></div><p><div class=verse-container id=ds2.2.2:23.1><span>Atthi rūpaṁ cakkhudhātu, atthi rūpaṁ na cakkhudhātu. </span></div><p><div class=verse-container id=ds2.2.2:23.2><span>Atthi rūpaṁ sotadhātu …pe… </span></div><p><div class=verse-container id=ds2.2.2:23.3><span>ghānadhātu …pe… </span></div><p><div class=verse-container id=ds2.2.2:23.4><span>jivhādhātu …pe… </span></div><p><div class=verse-container id=ds2.2.2:23.5><span>kāyadhātu, atthi rūpaṁ na kāyadhātu. </span></div><p><div class=verse-container id=ds2.2.2:24.1><span>Atthi rūpaṁ rūpadhātu, atthi rūpaṁ na rūpadhātu. </span></div><p><div class=verse-container id=ds2.2.2:24.2><span>Atthi rūpaṁ saddadhātu …pe… </span></div><p><div class=verse-container id=ds2.2.2:24.3><span>gandhadhātu …pe… </span></div><p><div class=verse-container id=ds2.2.2:24.4><span>rasadhātu …pe… </span></div><p><div class=verse-container id=ds2.2.2:24.5><span>phoṭṭhabbadhātu, atthi rūpaṁ na phoṭṭhabbadhātu. [10] </span></div><p><div class=verse-container id=ds2.2.2:24.6><span>Dhātudukaṁ. </span></div><p><div class=verse-container id=ds2.2.2:25.1><span>Atthi rūpaṁ cakkhundriyaṁ, atthi rūpaṁ na cakkhundriyaṁ. </span></div><p><div class=verse-container id=ds2.2.2:25.2><span>Atthi rūpaṁ sotindriyaṁ …pe… </span></div><p><div class=verse-container id=ds2.2.2:25.3><span>ghānindriyaṁ …pe… </span></div><p><div class=verse-container id=ds2.2.2:25.4><span>jivhindriyaṁ …pe… </span></div><p><div class=verse-container id=ds2.2.2:25.5><span>kāyindriyaṁ, atthi rūpaṁ na kāyindriyaṁ. </span></div><p><div class=verse-container id=ds2.2.2:26.1><span>Atthi rūpaṁ itthindriyaṁ, atthi rūpaṁ na itthindriyaṁ. </span></div><p><div class=verse-container id=ds2.2.2:27.1><span>Atthi rūpaṁ purisindriyaṁ, atthi rūpaṁ na purisindriyaṁ. </span></div><p><div class=verse-container id=ds2.2.2:28.1><span>Atthi rūpaṁ jīvitindriyaṁ, atthi rūpaṁ na jīvitindriyaṁ. [8] </span></div><p><div class=verse-container id=ds2.2.2:28.2><span>Indriyadukaṁ. </span></div><p><div class=verse-container id=ds2.2.2:29.1><span>Atthi rūpaṁ kāyaviññatti, atthi rūpaṁ na kāyaviññatti. </span></div><p><div class=verse-container id=ds2.2.2:30.1><span>Atthi rūpaṁ vacīviññatti, atthi rūpaṁ na vacīviññatti. </span></div><p><div class=verse-container id=ds2.2.2:31.1><span>Atthi rūpaṁ ākāsadhātu, atthi rūpaṁ na ākāsadhātu. </span></div><p><div class=verse-container id=ds2.2.2:32.1><span>Atthi rūpaṁ āpodhātu, atthi rūpaṁ na āpodhātu. </span></div><p><div class=verse-container id=ds2.2.2:33.1><span>Atthi rūpaṁ rūpassa lahutā, atthi rūpaṁ rūpassa na lahutā. </span></div><p><div class=verse-container id=ds2.2.2:34.1><span>Atthi rūpaṁ rūpassa mudutā, atthi rūpaṁ rūpassa na mudutā. </span></div><p><div class=verse-container id=ds2.2.2:35.1><span>Atthi rūpaṁ rūpassa kammaññatā, atthi rūpaṁ rūpassa na kammaññatā. </span></div><p><div class=verse-container id=ds2.2.2:36.1><span>Atthi rūpaṁ rūpassa upacayo, atthi rūpaṁ rūpassa na upacayo. </span></div><p><div class=verse-container id=ds2.2.2:37.1><span>Atthi rūpaṁ rūpassa santati, atthi rūpaṁ rūpassa na santati. </span></div><p><div class=verse-container id=ds2.2.2:38.1><span>Atthi rūpaṁ rūpassa jaratā, atthi rūpaṁ rūpassa na jaratā. </span></div><p><div class=verse-container id=ds2.2.2:39.1><span>Atthi rūpaṁ rūpassa aniccatā, atthi rūpaṁ rūpassa na aniccatā. </span></div><p><div class=verse-container id=ds2.2.2:40.1><span>Atthi rūpaṁ kabaḷīkāro āhāro, atthi rūpaṁ na kabaḷīkāro āhāro. [12] </span></div><p><div class=verse-container id=ds2.2.2:40.2><span>Evaṁ duvidhena rūpasaṅgaho. </span></div><p><div class=verse-container id=ds2.2.2:40.3><span>Sukhumarūpadukaṁ. </span></div><p><div class=verse-container id=ds2.2.2:40.4><span>Dukaṁ. </span></div><p><div class=verse-container id=ds2.2.2:41.0><span>2.2.2.3. Tika </span></div><p><div class=verse-container id=ds2.2.2:41.1><span>Tividhena rūpasaṅgaho—</span></div><p><div class=verse-container id=ds2.2.2:42.1><span>Yaṁ taṁ rūpaṁ ajjhattikaṁ, taṁ upādā. </span></div><p><div class=verse-container id=ds2.2.2:42.2><span>Yaṁ taṁ rūpaṁ bāhiraṁ, taṁ atthi upādā, atthi no upādā. </span></div><p><div class=verse-container id=ds2.2.2:43.1><span>Yaṁ taṁ rūpaṁ ajjhattikaṁ, taṁ upādinnaṁ. </span></div><p><div class=verse-container id=ds2.2.2:43.2><span>Yaṁ taṁ rūpaṁ bāhiraṁ, taṁ atthi upādinnaṁ, atthi anupādinnaṁ. </span></div><p><div class=verse-container id=ds2.2.2:44.1><span>Yaṁ taṁ rūpaṁ ajjhattikaṁ, taṁ upādinnupādāniyaṁ. </span></div><p><div class=verse-container id=ds2.2.2:44.2><span>Yaṁ taṁ rūpaṁ bāhiraṁ, taṁ atthi upādinnupādāniyaṁ, atthi anupādinnupādāniyaṁ. </span></div><p><div class=verse-container id=ds2.2.2:45.1><span>Yaṁ taṁ rūpaṁ ajjhattikaṁ, taṁ anidassanaṁ. </span></div><p><div class=verse-container id=ds2.2.2:45.2><span>Yaṁ taṁ rūpaṁ bāhiraṁ, taṁ atthi sanidassanaṁ, atthi anidassanaṁ. </span></div><p><div class=verse-container id=ds2.2.2:46.1><span>Yaṁ taṁ rūpaṁ ajjhattikaṁ, taṁ sappaṭighaṁ. </span></div><p><div class=verse-container id=ds2.2.2:46.2><span>Yaṁ taṁ rūpaṁ bāhiraṁ, taṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:47.1><span>Yaṁ taṁ rūpaṁ ajjhattikaṁ, taṁ indriyaṁ. </span></div><p><div class=verse-container id=ds2.2.2:47.2><span>Yaṁ taṁ rūpaṁ bāhiraṁ, taṁ atthi indriyaṁ, atthi na indriyaṁ. </span></div><p><div class=verse-container id=ds2.2.2:48.1><span>Yaṁ taṁ rūpaṁ ajjhattikaṁ, taṁ na mahābhūtaṁ. </span></div><p><div class=verse-container id=ds2.2.2:48.2><span>Yaṁ taṁ rūpaṁ bāhiraṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:49.1><span>Yaṁ taṁ rūpaṁ ajjhattikaṁ, taṁ na viññatti. </span></div><p><div class=verse-container id=ds2.2.2:49.2><span>Yaṁ taṁ rūpaṁ bāhiraṁ, taṁ atthi viññatti, atthi na viññatti. </span></div><p><div class=verse-container id=ds2.2.2:50.1><span>Yaṁ taṁ rūpaṁ ajjhattikaṁ, taṁ na cittasamuṭṭhānaṁ. </span></div><p><div class=verse-container id=ds2.2.2:50.2><span>Yaṁ taṁ rūpaṁ bāhiraṁ, taṁ atthi cittasamuṭṭhānaṁ, atthi na cittasamuṭṭhānaṁ. </span></div><p><div class=verse-container id=ds2.2.2:51.1><span>Yaṁ taṁ rūpaṁ ajjhattikaṁ, taṁ na cittasahabhu. </span></div><p><div class=verse-container id=ds2.2.2:51.2><span>Yaṁ taṁ rūpaṁ bāhiraṁ, taṁ atthi cittasahabhu, atthi na cittasahabhu. </span></div><p><div class=verse-container id=ds2.2.2:52.1><span>Yaṁ taṁ rūpaṁ ajjhattikaṁ, taṁ na cittānuparivatti. </span></div><p><div class=verse-container id=ds2.2.2:52.2><span>Yaṁ taṁ rūpaṁ bāhiraṁ, taṁ atthi cittānuparivatti, atthi na cittānuparivatti. </span></div><p><div class=verse-container id=ds2.2.2:53.1><span>Yaṁ taṁ rūpaṁ ajjhattikaṁ, taṁ oḷārikaṁ. </span></div><p><div class=verse-container id=ds2.2.2:53.2><span>Yaṁ taṁ rūpaṁ bāhiraṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:54.1><span>Yaṁ taṁ rūpaṁ ajjhattikaṁ, taṁ santike. </span></div><p><div class=verse-container id=ds2.2.2:54.2><span>Yaṁ taṁ rūpaṁ bāhiraṁ, taṁ atthi dūre, atthi santike. [13] </span></div><p><div class=verse-container id=ds2.2.2:54.3><span>Pakiṇṇakatikaṁ. </span></div><p><div class=verse-container id=ds2.2.2:55.1><span>Yaṁ taṁ rūpaṁ bāhiraṁ, taṁ cakkhusamphassassa na vatthu. </span></div><p><div class=verse-container id=ds2.2.2:55.2><span>Yaṁ taṁ rūpaṁ ajjhattikaṁ, taṁ atthi cakkhusamphassassa vatthu, atthi cakkhusamphassassa na vatthu. </span></div><p><div class=verse-container id=ds2.2.2:56.1><span>Yaṁ taṁ rūpaṁ bāhiraṁ, taṁ cakkhusamphassajāya vedanāya …pe… </span></div><p><div class=verse-container id=ds2.2.2:56.2><span>saññāya …pe… </span></div><p><div class=verse-container id=ds2.2.2:56.3><span>cetanāya …pe… </span></div><p><div class=verse-container id=ds2.2.2:56.4><span>cakkhuviññāṇassa na vatthu. </span></div><p><div class=verse-container id=ds2.2.2:56.5><span>Yaṁ taṁ rūpaṁ ajjhattikaṁ, taṁ atthi cakkhuviññāṇassa vatthu, atthi cakkhuviññāṇassa na vatthu. </span></div><p><div class=verse-container id=ds2.2.2:57.1><span>Yaṁ taṁ rūpaṁ bāhiraṁ, taṁ sotasamphassassa …pe… </span></div><p><div class=verse-container id=ds2.2.2:57.2><span>ghānasamphassassa …pe… </span></div><p><div class=verse-container id=ds2.2.2:57.3><span>jivhāsamphassassa …pe… </span></div><p><div class=verse-container id=ds2.2.2:57.4><span>kāyasamphassassa na vatthu. </span></div><p><div class=verse-container id=ds2.2.2:57.5><span>Yaṁ taṁ rūpaṁ ajjhattikaṁ, taṁ atthi kāyasamphassassa vatthu, atthi kāyasamphassassa na vatthu. </span></div><p><div class=verse-container id=ds2.2.2:57.6><span>Yaṁ taṁ rūpaṁ bāhiraṁ, taṁ kāyasamphassajāya vedanāya …pe… </span></div><p><div class=verse-container id=ds2.2.2:57.7><span>saññāya …pe… </span></div><p><div class=verse-container id=ds2.2.2:57.8><span>cetanāya …pe… </span></div><p><div class=verse-container id=ds2.2.2:57.9><span>kāyaviññāṇassa na vatthu. </span></div><p><div class=verse-container id=ds2.2.2:57.10><span>Yaṁ taṁ rūpaṁ ajjhattikaṁ, taṁ atthi kāyaviññāṇassa vatthu, atthi kāyaviññāṇassa na vatthu. [25] </span></div><p><div class=verse-container id=ds2.2.2:57.11><span>Vatthutikaṁ. </span></div><p><div class=verse-container id=ds2.2.2:58.1><span>Yaṁ taṁ rūpaṁ ajjhattikaṁ, taṁ cakkhusamphassassa nārammaṇaṁ. </span></div><p><div class=verse-container id=ds2.2.2:58.2><span>Yaṁ taṁ rūpaṁ bāhiraṁ, taṁ atthi cakkhusamphassassa ārammaṇaṁ, atthi cakkhusamphassassa nārammaṇaṁ. </span></div><p><div class=verse-container id=ds2.2.2:58.3><span>Yaṁ taṁ rūpaṁ ajjhattikaṁ, taṁ cakkhusamphassajāya vedanāya …pe… </span></div><p><div class=verse-container id=ds2.2.2:58.4><span>saññāya …pe… </span></div><p><div class=verse-container id=ds2.2.2:58.5><span>cetanāya …pe… </span></div><p><div class=verse-container id=ds2.2.2:58.6><span>cakkhuviññāṇassa nārammaṇaṁ. </span></div><p><div class=verse-container id=ds2.2.2:58.7><span>Yaṁ taṁ rūpaṁ bāhiraṁ, taṁ atthi cakkhuviññāṇassa ārammaṇaṁ, atthi cakkhuviññāṇassa nārammaṇaṁ. </span></div><p><div class=verse-container id=ds2.2.2:59.1><span>Yaṁ taṁ rūpaṁ ajjhattikaṁ, taṁ sotasamphassassa …pe… </span></div><p><div class=verse-container id=ds2.2.2:59.2><span>ghānasamphassassa …pe… </span></div><p><div class=verse-container id=ds2.2.2:59.3><span>jivhāsamphassassa …pe… </span></div><p><div class=verse-container id=ds2.2.2:59.4><span>kāyasamphassassa nārammaṇaṁ. </span></div><p><div class=verse-container id=ds2.2.2:59.5><span>Yaṁ taṁ rūpaṁ bāhiraṁ, taṁ atthi kāyasamphassassa ārammaṇaṁ, atthi kāyasamphassassa nārammaṇaṁ. </span></div><p><div class=verse-container id=ds2.2.2:59.6><span>Yaṁ taṁ rūpaṁ ajjhattikaṁ, taṁ kāyasamphassajāya vedanāya …pe… </span></div><p><div class=verse-container id=ds2.2.2:59.7><span>saññāya …pe… </span></div><p><div class=verse-container id=ds2.2.2:59.8><span>cetanāya …pe… </span></div><p><div class=verse-container id=ds2.2.2:59.9><span>kāyaviññāṇassa nārammaṇaṁ. </span></div><p><div class=verse-container id=ds2.2.2:59.10><span>Yaṁ taṁ rūpaṁ bāhiraṁ, taṁ atthi kāyaviññāṇassa ārammaṇaṁ, atthi kāyaviññāṇassa nārammaṇaṁ. [25] </span></div><p><div class=verse-container id=ds2.2.2:59.11><span>Ārammaṇatikaṁ. </span></div><p><div class=verse-container id=ds2.2.2:60.1><span>Yaṁ taṁ rūpaṁ bāhiraṁ, taṁ na cakkhāyatanaṁ. </span></div><p><div class=verse-container id=ds2.2.2:60.2><span>Yaṁ taṁ rūpaṁ ajjhattikaṁ, taṁ atthi cakkhāyatanaṁ, atthi na cakkhāyatanaṁ. </span></div><p><div class=verse-container id=ds2.2.2:60.3><span>Yaṁ taṁ rūpaṁ bāhiraṁ, taṁ na sotāyatanaṁ …pe… </span></div><p><div class=verse-container id=ds2.2.2:60.4><span>na ghānāyatanaṁ …pe… </span></div><p><div class=verse-container id=ds2.2.2:60.5><span>na jivhāyatanaṁ …pe… </span></div><p><div class=verse-container id=ds2.2.2:60.6><span>na kāyāyatanaṁ. </span></div><p><div class=verse-container id=ds2.2.2:60.7><span>Yaṁ taṁ rūpaṁ ajjhattikaṁ, taṁ atthi kāyāyatanaṁ, atthi na kāyāyatanaṁ. </span></div><p><div class=verse-container id=ds2.2.2:61.1><span>Yaṁ taṁ rūpaṁ ajjhattikaṁ, taṁ na rūpāyatanaṁ. </span></div><p><div class=verse-container id=ds2.2.2:61.2><span>Yaṁ taṁ rūpaṁ bāhiraṁ, taṁ atthi rūpāyatanaṁ, atthi na rūpāyatanaṁ. </span></div><p><div class=verse-container id=ds2.2.2:61.3><span>Yaṁ taṁ rūpaṁ ajjhattikaṁ, taṁ na saddāyatanaṁ …pe… </span></div><p><div class=verse-container id=ds2.2.2:61.4><span>na gandhāyatanaṁ …pe… </span></div><p><div class=verse-container id=ds2.2.2:61.5><span>na rasāyatanaṁ …pe… </span></div><p><div class=verse-container id=ds2.2.2:61.6><span>na phoṭṭhabbāyatanaṁ. </span></div><p><div class=verse-container id=ds2.2.2:61.7><span>Yaṁ taṁ rūpaṁ bāhiraṁ, taṁ atthi phoṭṭhabbāyatanaṁ, atthi na phoṭṭhabbāyatanaṁ. [10] </span></div><p><div class=verse-container id=ds2.2.2:61.8><span>Āyatanatikaṁ. </span></div><p><div class=verse-container id=ds2.2.2:62.1><span>Yaṁ taṁ rūpaṁ bāhiraṁ, taṁ na cakkhudhātu. </span></div><p><div class=verse-container id=ds2.2.2:62.2><span>Yaṁ taṁ rūpaṁ ajjhattikaṁ, taṁ atthi cakkhudhātu, atthi na cakkhudhātu. </span></div><p><div class=verse-container id=ds2.2.2:62.3><span>Yaṁ taṁ rūpaṁ bāhiraṁ, taṁ na sotadhātu …pe… </span></div><p><div class=verse-container id=ds2.2.2:62.4><span>na ghānadhātu …pe… </span></div><p><div class=verse-container id=ds2.2.2:62.5><span>na jivhādhātu …pe… </span></div><p><div class=verse-container id=ds2.2.2:62.6><span>na kāyadhātu. </span></div><p><div class=verse-container id=ds2.2.2:62.7><span>Yaṁ taṁ rūpaṁ ajjhattikaṁ, taṁ atthi kāyadhātu, atthi na kāyadhātu. </span></div><p><div class=verse-container id=ds2.2.2:63.1><span>Yaṁ taṁ rūpaṁ ajjhattikaṁ, taṁ na rūpadhātu. </span></div><p><div class=verse-container id=ds2.2.2:63.2><span>Yaṁ taṁ rūpaṁ bāhiraṁ, taṁ atthi rūpadhātu, atthi na rūpadhātu. </span></div><p><div class=verse-container id=ds2.2.2:63.3><span>Yaṁ taṁ rūpaṁ ajjhattikaṁ, taṁ na saddadhātu …pe… </span></div><p><div class=verse-container id=ds2.2.2:63.4><span>na gandhadhātu …pe… </span></div><p><div class=verse-container id=ds2.2.2:63.5><span>na rasadhātu …pe… </span></div><p><div class=verse-container id=ds2.2.2:63.6><span>na phoṭṭhabbadhātu. </span></div><p><div class=verse-container id=ds2.2.2:63.7><span>Yaṁ taṁ rūpaṁ bāhiraṁ, taṁ atthi phoṭṭhabbadhātu, atthi na phoṭṭhabbadhātu. [10] </span></div><p><div class=verse-container id=ds2.2.2:63.8><span>Dhātutikaṁ. </span></div><p><div class=verse-container id=ds2.2.2:64.1><span>Yaṁ taṁ rūpaṁ bāhiraṁ, taṁ na cakkhundriyaṁ. </span></div><p><div class=verse-container id=ds2.2.2:64.2><span>Yaṁ taṁ rūpaṁ ajjhattikaṁ, taṁ atthi cakkhundriyaṁ, atthi na cakkhundriyaṁ. </span></div><p><div class=verse-container id=ds2.2.2:64.3><span>Yaṁ taṁ rūpaṁ bāhiraṁ, taṁ na sotindriyaṁ …pe… </span></div><p><div class=verse-container id=ds2.2.2:64.4><span>na ghānindriyaṁ …pe… </span></div><p><div class=verse-container id=ds2.2.2:64.5><span>na jivhindriyaṁ …pe… </span></div><p><div class=verse-container id=ds2.2.2:64.6><span>na kāyindriyaṁ. </span></div><p><div class=verse-container id=ds2.2.2:64.7><span>Yaṁ taṁ rūpaṁ ajjhattikaṁ, taṁ atthi kāyindriyaṁ, atthi na kāyindriyaṁ. </span></div><p><div class=verse-container id=ds2.2.2:65.1><span>Yaṁ taṁ rūpaṁ ajjhattikaṁ, taṁ na itthindriyaṁ. </span></div><p><div class=verse-container id=ds2.2.2:65.2><span>Yaṁ taṁ rūpaṁ bāhiraṁ, taṁ atthi itthindriyaṁ, atthi na itthindriyaṁ. </span></div><p><div class=verse-container id=ds2.2.2:66.1><span>Yaṁ taṁ rūpaṁ ajjhattikaṁ, taṁ na purisindriyaṁ. </span></div><p><div class=verse-container id=ds2.2.2:66.2><span>Yaṁ taṁ rūpaṁ bāhiraṁ, taṁ atthi purisindriyaṁ, atthi na purisindriyaṁ. </span></div><p><div class=verse-container id=ds2.2.2:67.1><span>Yaṁ taṁ rūpaṁ ajjhattikaṁ, taṁ na jīvitindriyaṁ. </span></div><p><div class=verse-container id=ds2.2.2:67.2><span>Yaṁ taṁ rūpaṁ bāhiraṁ, taṁ atthi jīvitindriyaṁ, atthi na jīvitindriyaṁ. [8] </span></div><p><div class=verse-container id=ds2.2.2:67.3><span>Indriyatikaṁ. </span></div><p><div class=verse-container id=ds2.2.2:68.1><span>Yaṁ taṁ rūpaṁ ajjhattikaṁ, taṁ na kāyaviññatti. </span></div><p><div class=verse-container id=ds2.2.2:68.2><span>Yaṁ taṁ rūpaṁ bāhiraṁ, taṁ atthi kāyaviññatti, atthi na kāyaviññatti. </span></div><p><div class=verse-container id=ds2.2.2:69.1><span>Yaṁ taṁ rūpaṁ ajjhattikaṁ, taṁ na vacīviññatti. </span></div><p><div class=verse-container id=ds2.2.2:69.2><span>Yaṁ taṁ rūpaṁ bāhiraṁ, taṁ atthi vacīviññatti, atthi na vacīviññatti. </span></div><p><div class=verse-container id=ds2.2.2:70.1><span>Yaṁ taṁ rūpaṁ ajjhattikaṁ, taṁ na ākāsadhātu. </span></div><p><div class=verse-container id=ds2.2.2:70.2><span>Yaṁ taṁ rūpaṁ bāhiraṁ, taṁ atthi ākāsadhātu, atthi na ākāsadhātu. </span></div><p><div class=verse-container id=ds2.2.2:71.1><span>Yaṁ taṁ rūpaṁ ajjhattikaṁ, taṁ na āpodhātu. </span></div><p><div class=verse-container id=ds2.2.2:71.2><span>Yaṁ taṁ rūpaṁ bāhiraṁ, taṁ atthi āpodhātu, atthi na āpodhātu. </span></div><p><div class=verse-container id=ds2.2.2:72.1><span>Yaṁ taṁ rūpaṁ ajjhattikaṁ, taṁ rūpassa na lahutā. </span></div><p><div class=verse-container id=ds2.2.2:72.2><span>Yaṁ taṁ rūpaṁ bāhiraṁ, taṁ atthi rūpassa lahutā, atthi rūpassa na lahutā. </span></div><p><div class=verse-container id=ds2.2.2:73.1><span>Yaṁ taṁ rūpaṁ ajjhattikaṁ, taṁ rūpassa na mudutā. </span></div><p><div class=verse-container id=ds2.2.2:73.2><span>Yaṁ taṁ rūpaṁ bāhiraṁ, taṁ atthi rūpassa mudutā, atthi rūpassa na mudutā. </span></div><p><div class=verse-container id=ds2.2.2:74.1><span>Yaṁ taṁ rūpaṁ ajjhattikaṁ, taṁ rūpassa na kammaññatā. </span></div><p><div class=verse-container id=ds2.2.2:74.2><span>Yaṁ taṁ rūpaṁ bāhiraṁ, taṁ atthi rūpassa kammaññatā, atthi rūpassa na kammaññatā. </span></div><p><div class=verse-container id=ds2.2.2:75.1><span>Yaṁ taṁ rūpaṁ ajjhattikaṁ, taṁ rūpassa na upacayo. </span></div><p><div class=verse-container id=ds2.2.2:75.2><span>Yaṁ taṁ rūpaṁ bāhiraṁ, taṁ atthi rūpassa upacayo, atthi rūpassa na upacayo. </span></div><p><div class=verse-container id=ds2.2.2:76.1><span>Yaṁ taṁ rūpaṁ ajjhattikaṁ, taṁ rūpassa na santati. </span></div><p><div class=verse-container id=ds2.2.2:76.2><span>Yaṁ taṁ rūpaṁ bāhiraṁ, taṁ atthi rūpassa santati, atthi rūpassa na santati. </span></div><p><div class=verse-container id=ds2.2.2:77.1><span>Yaṁ taṁ rūpaṁ ajjhattikaṁ, taṁ rūpassa na jaratā. </span></div><p><div class=verse-container id=ds2.2.2:77.2><span>Yaṁ taṁ rūpaṁ bāhiraṁ, taṁ atthi rūpassa jaratā, atthi rūpassa na jaratā. </span></div><p><div class=verse-container id=ds2.2.2:78.1><span>Yaṁ taṁ rūpaṁ ajjhattikaṁ, taṁ rūpassa na aniccatā. </span></div><p><div class=verse-container id=ds2.2.2:78.2><span>Yaṁ taṁ rūpaṁ bāhiraṁ, taṁ atthi rūpassa aniccatā, atthi rūpassa na aniccatā. </span></div><p><div class=verse-container id=ds2.2.2:79.1><span>Yaṁ taṁ rūpaṁ ajjhattikaṁ, taṁ na kabaḷīkāro āhāro. </span></div><p><div class=verse-container id=ds2.2.2:79.2><span>Yaṁ taṁ rūpaṁ bāhiraṁ, taṁ atthi kabaḷīkāro āhāro, atthi na kabaḷīkāro āhāro. [12] </span></div><p><div class=verse-container id=ds2.2.2:79.3><span>Evaṁ tividhena rūpasaṅgaho. </span></div><p><div class=verse-container id=ds2.2.2:79.4><span>Sukhumarūpatikaṁ. </span></div><p><div class=verse-container id=ds2.2.2:79.5><span>Tikaṁ. </span></div><p><div class=verse-container id=ds2.2.2:80.0><span>2.2.2.4. Catukka </span></div><p><div class=verse-container id=ds2.2.2:80.1><span>Catubbidhena rūpasaṅgaho—</span></div><p><div class=verse-container id=ds2.2.2:81.1><span>Yaṁ taṁ rūpaṁ upādā, taṁ atthi upādinnaṁ, atthi anupādinnaṁ. </span></div><p><div class=verse-container id=ds2.2.2:81.2><span>Yaṁ taṁ rūpaṁ no upādā, taṁ atthi upādinnaṁ, atthi anupādinnaṁ. </span></div><p><div class=verse-container id=ds2.2.2:82.1><span>Yaṁ taṁ rūpaṁ upādā, taṁ atthi upādinnupādāniyaṁ, atthi anupādinnupādāniyaṁ. </span></div><p><div class=verse-container id=ds2.2.2:82.2><span>Yaṁ taṁ rūpaṁ no upādā, taṁ atthi upādinnupādāniyaṁ, atthi anupādinnupādāniyaṁ. </span></div><p><div class=verse-container id=ds2.2.2:83.1><span>Yaṁ taṁ rūpaṁ upādā, taṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:83.2><span>Yaṁ taṁ rūpaṁ no upādā, taṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:84.1><span>Yaṁ taṁ rūpaṁ upādā, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:84.2><span>Yaṁ taṁ rūpaṁ no upādā, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:85.1><span>Yaṁ taṁ rūpaṁ upādā, taṁ atthi dūre, atthi santike. </span></div><p><div class=verse-container id=ds2.2.2:85.2><span>Yaṁ taṁ rūpaṁ no upādā, taṁ atthi dūre, atthi santike. </span></div><p><div class=verse-container id=ds2.2.2:86.1><span>Yaṁ taṁ rūpaṁ upādinnaṁ, taṁ atthi sanidassanaṁ, atthi anidassanaṁ. </span></div><p><div class=verse-container id=ds2.2.2:86.2><span>Yaṁ taṁ rūpaṁ anupādinnaṁ, taṁ atthi sanidassanaṁ, atthi anidassanaṁ. </span></div><p><div class=verse-container id=ds2.2.2:87.1><span>Yaṁ taṁ rūpaṁ upādinnaṁ, taṁ atthi sappaṭighaṁ atthi appaṭighaṁ. </span></div><p><div class=verse-container id=ds2.2.2:87.2><span>Yaṁ taṁ rūpaṁ anupādinnaṁ, taṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:88.1><span>Yaṁ taṁ rūpaṁ upādinnaṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:88.2><span>Yaṁ taṁ rūpaṁ anupādinnaṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:89.1><span>Yaṁ taṁ rūpaṁ upādinnaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:89.2><span>Yaṁ taṁ rūpaṁ anupādinnaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:90.1><span>Yaṁ taṁ rūpaṁ upādinnaṁ, taṁ atthi dūre, atthi santike. </span></div><p><div class=verse-container id=ds2.2.2:90.2><span>Yaṁ taṁ rūpaṁ anupādinnaṁ, taṁ atthi dūre, atthi santike. </span></div><p><div class=verse-container id=ds2.2.2:91.1><span>Yaṁ taṁ rūpaṁ upādinnupādāniyaṁ, taṁ atthi sanidassanaṁ, atthi anidassanaṁ. </span></div><p><div class=verse-container id=ds2.2.2:91.2><span>Yaṁ taṁ rūpaṁ anupādinnupādāniyaṁ, taṁ atthi sanidassanaṁ, atthi anidassanaṁ. </span></div><p><div class=verse-container id=ds2.2.2:92.1><span>Yaṁ taṁ rūpaṁ upādinnupādāniyaṁ, taṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:92.2><span>Yaṁ taṁ rūpaṁ anupādinnupādāniyaṁ, taṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:93.1><span>Yaṁ taṁ rūpaṁ upādinnupādāniyaṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:93.2><span>Yaṁ taṁ rūpaṁ anupādinnupādāniyaṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:94.1><span>Yaṁ taṁ rūpaṁ upādinnupādāniyaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:94.2><span>Yaṁ taṁ rūpaṁ anupādinnupādāniyaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:95.1><span>Yaṁ taṁ rūpaṁ upādinnupādāniyaṁ, taṁ atthi dūre, atthi santike. </span></div><p><div class=verse-container id=ds2.2.2:95.2><span>Yaṁ taṁ rūpaṁ anupādinnupādāniyaṁ, taṁ atthi dūre, atthi santike. </span></div><p><div class=verse-container id=ds2.2.2:96.1><span>Yaṁ taṁ rūpaṁ sappaṭighaṁ, taṁ atthi indriyaṁ, atthi na indriyaṁ. </span></div><p><div class=verse-container id=ds2.2.2:96.2><span>Yaṁ taṁ rūpaṁ appaṭighaṁ, taṁ atthi indriyaṁ, atthi na indriyaṁ. </span></div><p><div class=verse-container id=ds2.2.2:97.1><span>Yaṁ taṁ rūpaṁ sappaṭighaṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:97.2><span>Yaṁ taṁ rūpaṁ appaṭighaṁ, taṁ atthi mahābhūtaṁ, atthi na mahābhūtaṁ. </span></div><p><div class=verse-container id=ds2.2.2:98.1><span>Yaṁ taṁ rūpaṁ indriyaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:98.2><span>Yaṁ taṁ rūpaṁ na indriyaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:99.1><span>Yaṁ taṁ rūpaṁ indriyaṁ, taṁ atthi dūre, atthi santike. </span></div><p><div class=verse-container id=ds2.2.2:99.2><span>Yaṁ taṁ rūpaṁ na indriyaṁ, taṁ atthi dūre, atthi santike. </span></div><p><div class=verse-container id=ds2.2.2:100.1><span>Yaṁ taṁ rūpaṁ mahābhūtaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:100.2><span>Yaṁ taṁ rūpaṁ na mahābhūtaṁ, taṁ atthi oḷārikaṁ, atthi sukhumaṁ. </span></div><p><div class=verse-container id=ds2.2.2:101.1><span>Yaṁ taṁ rūpaṁ mahābhūtaṁ, taṁ atthi dūre, atthi santike. </span></div><p><div class=verse-container id=ds2.2.2:101.2><span>Yaṁ taṁ rūpaṁ na mahābhūtaṁ, taṁ atthi dūre, atthi santike. [22] </span></div><p><div class=verse-container id=ds2.2.2:101.3><span>Diṭṭhaṁ sutaṁ mutaṁ viññātaṁ rūpaṁ. </span></div><p><div class=verse-container id=ds2.2.2:101.4><span>Evaṁ catubbidhena rūpasaṅgaho. </span></div><p><div class=verse-container id=ds2.2.2:101.5><span>Catukkaṁ. </span></div><p><div class=verse-container id=ds2.2.2:102.0><span>2.2.2.5. Pañcaka </span></div><p><div class=verse-container id=ds2.2.2:102.1><span>Pañcavidhena rūpasaṅgaho—</span></div><p><div class=verse-container id=ds2.2.2:103.1><span>Pathavīdhātu, āpodhātu, tejodhātu, vāyodhātu, yañca rūpaṁ upādā. </span></div><p><div class=verse-container id=ds2.2.2:103.2><span>Evaṁ pañcavidhena rūpasaṅgaho. </span></div><p><div class=verse-container id=ds2.2.2:103.3><span>Pañcakaṁ. </span></div><p><div class=verse-container id=ds2.2.2:104.0><span>2.2.2.6. Chakka </span></div><p><div class=verse-container id=ds2.2.2:104.1><span>Chabbidhena rūpasaṅgaho—</span></div><p><div class=verse-container id=ds2.2.2:105.1><span>Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, manoviññeyyaṁ rūpaṁ. </span></div><p><div class=verse-container id=ds2.2.2:105.2><span>Evaṁ chabbidhena rūpasaṅgaho. </span></div><p><div class=verse-container id=ds2.2.2:105.3><span>Chakkaṁ. </span></div><p><div class=verse-container id=ds2.2.2:106.0><span>2.2.2.7. Sattaka </span></div><p><div class=verse-container id=ds2.2.2:106.1><span>Sattavidhena rūpasaṅgaho—</span></div><p><div class=verse-container id=ds2.2.2:107.1><span>Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, manodhātuviññeyyaṁ rūpaṁ, manoviññāṇadhātuviññeyyaṁ rūpaṁ. </span></div><p><div class=verse-container id=ds2.2.2:107.2><span>Evaṁ sattavidhena rūpasaṅgaho. </span></div><p><div class=verse-container id=ds2.2.2:107.3><span>Sattakaṁ. </span></div><p><div class=verse-container id=ds2.2.2:108.0><span>2.2.2.8. Aṭṭhaka </span></div><p><div class=verse-container id=ds2.2.2:108.1><span>Aṭṭhavidhena rūpasaṅgaho—</span></div><p><div class=verse-container id=ds2.2.2:109.1><span>Cakkhuviññeyyaṁ rūpaṁ, sotaviññeyyaṁ rūpaṁ, ghānaviññeyyaṁ rūpaṁ, jivhāviññeyyaṁ rūpaṁ, kāyaviññeyyaṁ rūpaṁ, atthi sukhasamphassaṁ, atthi dukkhasamphassaṁ, manodhātuviññeyyaṁ rūpaṁ, manoviññāṇadhātuviññeyyaṁ rūpaṁ. </span></div><p><div class=verse-container id=ds2.2.2:109.2><span>Evaṁ aṭṭhavidhena rūpasaṅgaho. </span></div><p><div class=verse-container id=ds2.2.2:109.3><span>Aṭṭhakaṁ. </span></div><p><div class=verse-container id=ds2.2.2:110.0><span>2.2.2.9. Navaka </span></div><p><div class=verse-container id=ds2.2.2:110.1><span>Navavidhena rūpasaṅgaho—</span></div><p><div class=verse-container id=ds2.2.2:111.1><span>Cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, itthindriyaṁ, purisindriyaṁ, jīvitindriyaṁ, yañca rūpaṁ na indriyaṁ. </span></div><p><div class=verse-container id=ds2.2.2:111.2><span>Evaṁ navavidhena rūpasaṅgaho. </span></div><p><div class=verse-container id=ds2.2.2:111.3><span>Navakaṁ. </span></div><p><div class=verse-container id=ds2.2.2:112.0><span>2.2.2.10. Dasaka </span></div><p><div class=verse-container id=ds2.2.2:112.1><span>Dasavidhena rūpasaṅgaho—</span></div><p><div class=verse-container id=ds2.2.2:113.1><span>Cakkhundriyaṁ, sotindriyaṁ, ghānindriyaṁ, jivhindriyaṁ kāyindriyaṁ, itthindriyaṁ, purisindriyaṁ, jīvitindriyaṁ, na indriyaṁ rūpaṁ atthi sappaṭighaṁ, atthi appaṭighaṁ. </span></div><p><div class=verse-container id=ds2.2.2:113.2><span>Evaṁ dasavidhena rūpasaṅgaho. </span></div><p><div class=verse-container id=ds2.2.2:113.3><span>Dasakaṁ. </span></div><p><div class=verse-container id=ds2.2.2:114.0><span>2.2.2.11. Ekādasaka </span></div><p><div class=verse-container id=ds2.2.2:114.1><span>Ekādasavidhena rūpasaṅgaho—</span></div><p><div class=verse-container id=ds2.2.2:115.1><span>Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, rūpāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ, yañca rūpaṁ anidassanaappaṭighaṁ dhammāyatanapariyāpannaṁ. </span></div><p><div class=verse-container id=ds2.2.2:115.2><span>Evaṁ ekādasavidhena rūpasaṅgaho. </span></div><p><div class=verse-container id=ds2.2.2:115.3><span>Ekādasakaṁ. </span></div><p><div class=verse-container id=ds2.2.2:115.4><span>Mātikā. </span></div><div class=flex-between><a href=/canon/en/pli/ms/abhidhamma/ds/ds0002/ds0002P0002P0001.html>Previous</a><a href=/canon/en/pli/ms/abhidhamma/ds/ds0002/ds0002P0002P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>