<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0004P0001.html>Previous</a><a href=/canon/en/pli/ms/abhidhamma/dt.html>Next</a></div><p id=ds2.4.2:0.1><span class=root>Dhammasaṅgaṇī </span><br><p id=ds2.4.2:0.2><span class=root>2 Niddesa </span><br><p id=ds2.4.2:0.3><span class=root>2.4 Aṭṭhakathākaṇḍa </span><br><p id=ds2.4.2:0.4><span class="root big-bold">2.4.2. Dukaatthuddhāra </span><br><p id=ds2.4.2:1.0.1><span class=root>2.4.2.1. Hetugocchaka </span><br><p id=ds2.4.2:1.0.2><span class=root>2.4.2.1.1. Hetuduka </span><br><p id=ds2.4.2:1.1><span class=root>Katame dhammā hetū? </span><br><p id=ds2.4.2:1.2><span class=root>Tayo kusalahetū, tayo akusalahetū, tayo abyākatahetū. </span><br><p id=ds2.4.2:1.3><span class=root>Alobho kusalahetu, adoso kusalahetu, catūsu bhūmīsu kusalesu uppajjanti. </span><br><p id=ds2.4.2:1.4><span class=root>Amoho kusalahetu, kāmāvacarakusalato cattāro ñāṇavippayutte cittuppāde ṭhapetvā, catūsu bhūmīsu kusalesu uppajjati. </span><br><p id=ds2.4.2:2.1><span class=root>Lobho aṭṭhasu lobhasahagatesu cittuppādesu uppajjati. </span><br><p id=ds2.4.2:2.2><span class=root>Doso dvīsu domanassasahagatesu cittuppādesu uppajjati. </span><br><p id=ds2.4.2:2.3><span class=root>Moho sabbākusalesu uppajjati. </span><br><p id=ds2.4.2:3.1><span class=root>Alobho vipākahetu adoso vipākahetu, kāmāvacarassa vipākato ahetuke cittuppāde ṭhapetvā, catūsu bhūmīsu vipākesu uppajjanti. </span><br><p id=ds2.4.2:3.2><span class=root>Amoho vipākahetu, kāmāvacarassa vipākato ahetuke cittuppāde ṭhapetvā, cattāro ñāṇavippayutte cittuppāde ṭhapetvā, catūsu bhūmīsu vipākesu uppajjati. </span><br><p id=ds2.4.2:4.1><span class=root>Alobho kiriyahetu adoso kiriyahetu, kāmāvacarakiriyato ahetuke cittuppāde ṭhapetvā, tīsu bhūmīsu kiriyesu uppajjanti. </span><br><p id=ds2.4.2:4.2><span class=root>Amoho kiriyahetu, kāmāvacarakiriyato ahetuke cittuppāde ṭhapetvā, cattāro ñāṇavippayutte cittuppāde ṭhapetvā, tīsu bhūmīsu kiriyesu uppajjati—</span><br><p id=ds2.4.2:4.3><span class=root>ime dhammā hetū. </span><br><p id=ds2.4.2:5.1><span class=root>Katame dhammā na hetū? </span><br><p id=ds2.4.2:5.2><span class=root>Ṭhapetvā hetū, catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:5.3><span class=root>ime dhammā na hetū. </span><br><p id=ds2.4.2:6.0><span class=root>2.4.2.1.2. Sahetukaduka </span><br><p id=ds2.4.2:6.1><span class=root>Katame dhammā sahetukā? </span><br><p id=ds2.4.2:6.2><span class=root>Vicikicchāsahagataṁ uddhaccasahagataṁ mohaṁ ṭhapetvā avasesaṁ akusalaṁ, catūsu bhūmīsu kusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ—</span><br><p id=ds2.4.2:6.3><span class=root>ime dhammā sahetukā. </span><br><p id=ds2.4.2:7.1><span class=root>Katame dhammā ahetukā? </span><br><p id=ds2.4.2:7.2><span class=root>Vicikicchāsahagato moho, uddhaccasahagato moho, dvepañcaviññāṇāni, tisso ca manodhātuyo, pañca ca ahetukamanoviññāṇadhātuyo, rūpañca, nibbānañca—</span><br><p id=ds2.4.2:7.3><span class=root>ime dhammā ahetukā. </span><br><p id=ds2.4.2:8.0><span class=root>2.4.2.1.3. Hetusampayuttaduka </span><br><p id=ds2.4.2:8.1><span class=root>Katame dhammā hetusampayuttā? </span><br><p id=ds2.4.2:8.2><span class=root>Vicikicchāsahagataṁ uddhaccasahagataṁ mohaṁ ṭhapetvā avasesaṁ akusalaṁ, catūsu bhūmīsu kusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ—</span><br><p id=ds2.4.2:8.3><span class=root>ime dhammā hetusampayuttā. </span><br><p id=ds2.4.2:9.1><span class=root>Katame dhammā hetuvippayuttā? </span><br><p id=ds2.4.2:9.2><span class=root>Vicikicchāsahagato moho, uddhaccasahagato moho, dvepañcaviññāṇāni tisso ca manodhātuyo pañca ca ahetukamanoviññāṇadhātuyo, rūpañca, nibbānañca—</span><br><p id=ds2.4.2:9.3><span class=root>ime dhammā hetuvippayuttā. </span><br><p id=ds2.4.2:10.0><span class=root>2.4.2.1.4. Hetusahetukaduka </span><br><p id=ds2.4.2:10.1><span class=root>Katame dhammā hetū ceva sahetukā ca? </span><br><p id=ds2.4.2:10.2><span class=root>Yattha dve tayo hetū ekato uppajjanti—</span><br><p id=ds2.4.2:10.3><span class=root>ime dhammā hetū ceva sahetukā ca. </span><br><p id=ds2.4.2:11.1><span class=root>Katame dhammā sahetukā ceva na ca hetū? </span><br><p id=ds2.4.2:11.2><span class=root>Catūsu bhūmīsu kusalaṁ, akusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ, etthuppanne hetū ṭhapetvā—</span><br><p id=ds2.4.2:11.3><span class=root>ime dhammā sahetukā ceva na ca hetū. </span><br><p id=ds2.4.2:11.4><span class=root>Ahetukā dhammā na vattabbā—</span><br><p id=ds2.4.2:11.5><span class=root>hetū ceva sahetukā cātipi, sahetukā ceva na ca hetūtipi. </span><br><p id=ds2.4.2:12.0><span class=root>2.4.2.1.5. Hetuhetusampayuttaduka </span><br><p id=ds2.4.2:12.1><span class=root>Katame dhammā hetū ceva hetusampayuttā ca? </span><br><p id=ds2.4.2:12.2><span class=root>Yattha dve tayo hetū ekato uppajjanti—</span><br><p id=ds2.4.2:12.3><span class=root>ime dhammā hetū ceva hetusampayuttā ca. </span><br><p id=ds2.4.2:13.1><span class=root>Katame dhammā hetusampayuttā ceva na ca hetū? </span><br><p id=ds2.4.2:13.2><span class=root>Catūsu bhūmīsu kusalaṁ, akusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ, etthuppanne hetū ṭhapetvā—</span><br><p id=ds2.4.2:13.3><span class=root>ime dhammā hetusampayuttā ceva na ca hetū. </span><br><p id=ds2.4.2:13.4><span class=root>Hetuvippayuttā dhammā na vattabbā—</span><br><p id=ds2.4.2:13.5><span class=root>hetū ceva hetusampayuttā cātipi, hetusampayuttā ceva na ca hetūtipi. </span><br><p id=ds2.4.2:14.0><span class=root>2.4.2.1.6. Nahetusahetukaduka </span><br><p id=ds2.4.2:14.1><span class=root>Katame dhammā na hetū sahetukā? </span><br><p id=ds2.4.2:14.2><span class=root>Catūsu bhūmīsu kusalaṁ, akusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ, etthuppanne hetū ṭhapetvā—</span><br><p id=ds2.4.2:14.3><span class=root>ime dhammā na hetū sahetukā. </span><br><p id=ds2.4.2:15.1><span class=root>Katame dhammā na hetū ahetukā? </span><br><p id=ds2.4.2:15.2><span class=root>Dvepañcaviññāṇāni, tisso ca manodhātuyo, pañca ca ahetukamanoviññāṇadhātuyo, rūpañca, nibbānañca—</span><br><p id=ds2.4.2:15.3><span class=root>ime dhammā na hetū ahetukā. </span><br><p id=ds2.4.2:15.4><span class=root>Hetū dhammā na vattabbā—</span><br><p id=ds2.4.2:15.5><span class=root>na hetū sahetukātipi, na hetū ahetukātipi. </span><br><p id=ds2.4.2:16.0.1><span class=root>2.4.2.2. Cūḷantaraduka </span><br><p id=ds2.4.2:16.0.2><span class=root>2.4.2.2.1. Sappaccayaduka </span><br><p id=ds2.4.2:16.1><span class=root>Katame dhammā sappaccayā? </span><br><p id=ds2.4.2:16.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:16.3><span class=root>ime dhammā sappaccayā. </span><br><p id=ds2.4.2:17.1><span class=root>Katame dhammā appaccayā? </span><br><p id=ds2.4.2:17.2><span class=root>Nibbānaṁ—</span><br><p id=ds2.4.2:17.3><span class=root>ime dhammā appaccayā. </span><br><p id=ds2.4.2:18.0><span class=root>2.4.2.2.2. Saṅkhataduka </span><br><p id=ds2.4.2:18.1><span class=root>Katame dhammā saṅkhatā? </span><br><p id=ds2.4.2:18.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:18.3><span class=root>ime dhammā saṅkhatā. </span><br><p id=ds2.4.2:19.1><span class=root>Katame dhammā asaṅkhatā? </span><br><p id=ds2.4.2:19.2><span class=root>Nibbānaṁ—</span><br><p id=ds2.4.2:19.3><span class=root>ime dhammā asaṅkhatā. </span><br><p id=ds2.4.2:20.0><span class=root>2.4.2.2.3. Sanidassanaduka </span><br><p id=ds2.4.2:20.1><span class=root>Katame dhammā sanidassanā? </span><br><p id=ds2.4.2:20.2><span class=root>Rūpāyatanaṁ—</span><br><p id=ds2.4.2:20.3><span class=root>ime dhammā sanidassanā. </span><br><p id=ds2.4.2:21.1><span class=root>Katame dhammā anidassanā? </span><br><p id=ds2.4.2:21.2><span class=root>Cakkhāyatanaṁ …pe… phoṭṭhabbāyatanaṁ, catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, yañca rūpaṁ anidassanaṁ appaṭighaṁ dhammāyatanapariyāpannaṁ, nibbānañca—</span><br><p id=ds2.4.2:21.3><span class=root>ime dhammā anidassanā. </span><br><p id=ds2.4.2:22.0><span class=root>2.4.2.2.4. Sappaṭighaduka </span><br><p id=ds2.4.2:22.1><span class=root>Katame dhammā sappaṭighā? </span><br><p id=ds2.4.2:22.2><span class=root>Cakkhāyatanaṁ …pe… phoṭṭhabbāyatanaṁ—</span><br><p id=ds2.4.2:22.3><span class=root>ime dhammā sappaṭighā. </span><br><p id=ds2.4.2:23.1><span class=root>Katame dhammā appaṭighā? </span><br><p id=ds2.4.2:23.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, yañca rūpaṁ anidassanaṁ appaṭighaṁ dhammāyatanapariyāpannaṁ, nibbānañca—</span><br><p id=ds2.4.2:23.3><span class=root>ime dhammā appaṭighā. </span><br><p id=ds2.4.2:24.0><span class=root>2.4.2.2.5. Rūpīduka </span><br><p id=ds2.4.2:24.1><span class=root>Katame dhammā rūpino? </span><br><p id=ds2.4.2:24.2><span class=root>Cattāro ca mahābhūtā, catunnañca mahābhūtānaṁ upādāya rūpaṁ—</span><br><p id=ds2.4.2:24.3><span class=root>ime dhammā rūpino. </span><br><p id=ds2.4.2:25.1><span class=root>Katame dhammā arūpino? </span><br><p id=ds2.4.2:25.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, nibbānañca—</span><br><p id=ds2.4.2:25.3><span class=root>ime dhammā arūpino. </span><br><p id=ds2.4.2:26.0><span class=root>2.4.2.2.6. Lokiyaduka </span><br><p id=ds2.4.2:26.1><span class=root>Katame dhammā lokiyā? </span><br><p id=ds2.4.2:26.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:26.3><span class=root>ime dhammā lokiyā. </span><br><p id=ds2.4.2:27.1><span class=root>Katame dhammā lokuttarā? </span><br><p id=ds2.4.2:27.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:27.3><span class=root>ime dhammā lokuttarā. </span><br><p id=ds2.4.2:28.0><span class=root>2.4.2.2.7. Kenaciviññeyyaduka </span><br><p id=ds2.4.2:28.1><span class=root>Sabbe dhammā kenaci viññeyyā, kenaci na viññeyyā. </span><br><p id=ds2.4.2:29.0.1><span class=root>2.4.2.3. Āsavagocchaka </span><br><p id=ds2.4.2:29.0.2><span class=root>2.4.2.3.1. Āsavaduka </span><br><p id=ds2.4.2:29.1><span class=root>Katame dhammā āsavā? </span><br><p id=ds2.4.2:29.2><span class=root>Cattāro āsavā—</span><br><p id=ds2.4.2:29.3><span class=root>kāmāsavo, bhavāsavo, diṭṭhāsavo, avijjāsavo. </span><br><p id=ds2.4.2:29.4><span class=root>Kāmāsavo aṭṭhasu lobhasahagatesu cittuppādesu uppajjati bhavāsavo catūsu diṭṭhigatavippayuttalobhasahagatesu cittuppādesu uppajjati diṭṭhāsavo catūsu diṭṭhigatasampayuttesu cittuppādesu uppajjati. </span><br><p id=ds2.4.2:29.5><span class=root>Avijjāsavo sabbākusalesu uppajjati—</span><br><p id=ds2.4.2:29.6><span class=root>ime dhammā āsavā. </span><br><p id=ds2.4.2:30.1><span class=root>Katame dhammā no āsavā? </span><br><p id=ds2.4.2:30.2><span class=root>Ṭhapetvā āsave avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:30.3><span class=root>ime dhammā no āsavā. </span><br><p id=ds2.4.2:31.0><span class=root>2.4.2.3.2. Sāsavaduka </span><br><p id=ds2.4.2:31.1><span class=root>Katame dhammā sāsavā? </span><br><p id=ds2.4.2:31.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:31.3><span class=root>ime dhammā sāsavā. </span><br><p id=ds2.4.2:32.1><span class=root>Katame dhammā anāsavā? </span><br><p id=ds2.4.2:32.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:32.3><span class=root>ime dhammā anāsavā. </span><br><p id=ds2.4.2:33.0><span class=root>2.4.2.3.3. Āsavasampayuttaduka </span><br><p id=ds2.4.2:33.1><span class=root>Katame dhammā āsavasampayuttā? </span><br><p id=ds2.4.2:33.2><span class=root>Dve domanassasahagatacittuppādā etthuppannaṁ mohaṁ ṭhapetvā, vicikicchāsahagataṁ uddhaccasahagataṁ mohaṁ ṭhapetvā, avasesaṁ akusalaṁ—</span><br><p id=ds2.4.2:33.3><span class=root>ime dhammā āsavasampayuttā. </span><br><p id=ds2.4.2:34.1><span class=root>Katame dhammā āsavavippayuttā? </span><br><p id=ds2.4.2:34.2><span class=root>Dvīsu domanassasahagatesu cittuppādesu uppanno moho, vicikicchāsahagato moho, uddhaccasahagato moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:34.3><span class=root>ime dhammā āsavavippayuttā. </span><br><p id=ds2.4.2:35.0><span class=root>2.4.2.3.4. Āsavasāsavaduka </span><br><p id=ds2.4.2:35.1><span class=root>Katame dhammā āsavā ceva sāsavā ca? </span><br><p id=ds2.4.2:35.2><span class=root>Teva āsavā āsavā ceva sāsavā ca. </span><br><p id=ds2.4.2:36.1><span class=root>Katame dhammā sāsavā ceva no ca āsavā? </span><br><p id=ds2.4.2:36.2><span class=root>Ṭhapetvā āsave, avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:36.3><span class=root>ime dhammā sāsavā ceva no ca āsavā. </span><br><p id=ds2.4.2:36.4><span class=root>Anāsavā dhammā na vattabbā—</span><br><p id=ds2.4.2:36.5><span class=root>āsavā ceva sāsavā cātipi, sāsavā ceva no ca āsavātipi. </span><br><p id=ds2.4.2:37.0><span class=root>2.4.2.3.5. Āsavaāsavasampayuttaduka </span><br><p id=ds2.4.2:37.1><span class=root>Katame dhammā āsavā ceva āsavasampayuttā ca? </span><br><p id=ds2.4.2:37.2><span class=root>Yattha dve tayo āsavā ekato uppajjanti—</span><br><p id=ds2.4.2:37.3><span class=root>ime dhammā āsavā ceva āsavasampayuttā ca. </span><br><p id=ds2.4.2:38.1><span class=root>Katame dhammā āsavasampayuttā ceva no ca āsavā? </span><br><p id=ds2.4.2:38.2><span class=root>Ṭhapetvā āsave, avasesaṁ akusalaṁ—</span><br><p id=ds2.4.2:38.3><span class=root>ime dhammā āsavasampayuttā ceva no ca āsavā. </span><br><p id=ds2.4.2:38.4><span class=root>Āsavavippayuttā dhammā na vattabbā—</span><br><p id=ds2.4.2:38.5><span class=root>āsavā ceva āsavasampayuttā cātipi, āsavasampayuttā ceva no ca āsavātipi. </span><br><p id=ds2.4.2:39.0><span class=root>2.4.2.3.6. Āsavavippayuttasāsavaduka </span><br><p id=ds2.4.2:39.1><span class=root>Katame dhammā āsavavippayuttā sāsavā? </span><br><p id=ds2.4.2:39.2><span class=root>Dvīsu domanassasahagatesu cittuppādesu uppanno moho, vicikicchāsahagato moho, uddhaccasahagato moho, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:39.3><span class=root>ime dhammā āsavavippayuttā sāsavā. </span><br><p id=ds2.4.2:40.1><span class=root>Katame dhammā āsavavippayuttā anāsavā? </span><br><p id=ds2.4.2:40.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:40.3><span class=root>ime dhammā āsavavippayuttā anāsavā. </span><br><p id=ds2.4.2:40.4><span class=root>Āsavasampayuttā dhammā na vattabbā—</span><br><p id=ds2.4.2:40.5><span class=root>āsavavippayuttā sāsavātipi, āsavavippayuttā anāsavātipi. </span><br><p id=ds2.4.2:41.0.1><span class=root>2.4.2.4. Saññojanagocchaka </span><br><p id=ds2.4.2:41.0.2><span class=root>2.4.2.4.1. Saññojanaduka </span><br><p id=ds2.4.2:41.1><span class=root>Katame dhammā saññojanā? </span><br><p id=ds2.4.2:41.2><span class=root>Dasa saññojanāni—</span><br><p id=ds2.4.2:41.3><span class=root>kāmarāgasaññojanaṁ, paṭighasaññojanaṁ, mānasaññojanaṁ, diṭṭhisaññojanaṁ, vicikicchāsaññojanaṁ, sīlabbataparāmāsasaññojanaṁ, bhavarāgasaññojanaṁ, issāsaññojanaṁ, macchariyasaññojanaṁ, avijjāsaññojanaṁ. </span><br><p id=ds2.4.2:41.4><span class=root>Kāmarāgasaññojanaṁ aṭṭhasu lobhasahagatesu cittuppādesu uppajjati. </span><br><p id=ds2.4.2:41.5><span class=root>Paṭighasaññojanaṁ dvīsu domanassasahagatesu cittuppādesu uppajjati. </span><br><p id=ds2.4.2:41.6><span class=root>Mānasaññojanaṁ catūsu diṭṭhigatavippayuttalobhasahagatesu cittuppādesu uppajjati. </span><br><p id=ds2.4.2:41.7><span class=root>Diṭṭhisaññojanaṁ catūsu diṭṭhigatasampayuttesu cittuppādesu uppajjati. </span><br><p id=ds2.4.2:41.8><span class=root>Vicikicchāsaññojanaṁ vicikicchāsahagatesu cittuppādesu uppajjati. </span><br><p id=ds2.4.2:41.9><span class=root>Sīlabbataparāmāsasaññojanaṁ catūsu diṭṭhigatasampayuttesu cittuppādesu uppajjati. </span><br><p id=ds2.4.2:41.10><span class=root>Bhavarāgasaññojanaṁ catūsu diṭṭhigatavippayuttalobhasahagatesu cittuppādesu uppajjati. </span><br><p id=ds2.4.2:41.11><span class=root>Issāsaññojanañca macchariyasaññojanañca dvīsu domanassasahagatesu cittuppādesu uppajjanti. </span><br><p id=ds2.4.2:41.12><span class=root>Avijjāsaññojanaṁ sabbākusalesu uppajjati—</span><br><p id=ds2.4.2:41.13><span class=root>ime dhammā saññojanā. </span><br><p id=ds2.4.2:42.1><span class=root>Katame dhammā no saññojanā. </span><br><p id=ds2.4.2:42.2><span class=root>Ṭhapetvā saññojane avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:42.3><span class=root>ime dhammā no saññojanā. </span><br><p id=ds2.4.2:43.0><span class=root>2.4.2.4.2. Saññojaniyaduka </span><br><p id=ds2.4.2:43.1><span class=root>Katame dhammā saññojaniyā? </span><br><p id=ds2.4.2:43.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:43.3><span class=root>ime dhammā saññojaniyā. </span><br><p id=ds2.4.2:44.1><span class=root>Katame dhammā asaññojaniyā? </span><br><p id=ds2.4.2:44.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:44.3><span class=root>ime dhammā asaññojaniyā. </span><br><p id=ds2.4.2:45.0><span class=root>2.4.2.4.3. Saññojanasampayuttaduka </span><br><p id=ds2.4.2:45.1><span class=root>Katame dhammā saññojanasampayuttā? </span><br><p id=ds2.4.2:45.2><span class=root>Uddhaccasahagataṁ mohaṁ ṭhapetvā avasesaṁ akusalaṁ—</span><br><p id=ds2.4.2:45.3><span class=root>ime dhammā saññojanasampayuttā. </span><br><p id=ds2.4.2:46.1><span class=root>Katame dhammā saññojanavippayuttā? </span><br><p id=ds2.4.2:46.2><span class=root>Uddhaccasahagato moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:46.3><span class=root>ime dhammā saññojanavippayuttā. </span><br><p id=ds2.4.2:47.0><span class=root>2.4.2.4.4. Saññojanasaññojaniyaduka </span><br><p id=ds2.4.2:47.1><span class=root>Katame dhammā saññojanā ceva saññojaniyā ca? </span><br><p id=ds2.4.2:47.2><span class=root>Tāneva saññojanāni saññojanā ceva saññojaniyā ca. </span><br><p id=ds2.4.2:48.1><span class=root>Katame dhammā saññojaniyā ceva no ca saññojanā? </span><br><p id=ds2.4.2:48.2><span class=root>Ṭhapetvā saññojane avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:48.3><span class=root>ime dhammā saññojaniyā ceva no ca saññojanā. </span><br><p id=ds2.4.2:48.4><span class=root>Asaññojaniyā dhammā na vattabbā—</span><br><p id=ds2.4.2:48.5><span class=root>saññojanā ceva saññojaniyā cātipi, saññojaniyā ceva no ca saññojanātipi. </span><br><p id=ds2.4.2:49.0><span class=root>2.4.2.4.5. Saññojanasaññojanasampayuttaduka </span><br><p id=ds2.4.2:49.1><span class=root>Katame dhammā saññojanā ceva saññojanasampayuttā ca? </span><br><p id=ds2.4.2:49.2><span class=root>Yattha dve tīṇi saññojanāni ekato uppajjanti—</span><br><p id=ds2.4.2:49.3><span class=root>ime dhammā saññojanā ceva saññojanasampayuttā ca. </span><br><p id=ds2.4.2:50.1><span class=root>Katame dhammā saññojanasampayuttā ceva no ca saññojanā? </span><br><p id=ds2.4.2:50.2><span class=root>Ṭhapetvā saññojane, avasesaṁ akusalaṁ—</span><br><p id=ds2.4.2:50.3><span class=root>ime dhammā saññojanasampayuttā ceva no ca saññojanā. </span><br><p id=ds2.4.2:50.4><span class=root>Saññojanavippayuttā dhammā na vattabbā—</span><br><p id=ds2.4.2:50.5><span class=root>saññojanā ceva saññojanasampayuttā cātipi, saññojanasampayuttā ceva no ca saññojanātipi. </span><br><p id=ds2.4.2:51.0><span class=root>2.4.2.4.6. Saññojanavippayuttasaññojaniyaduka </span><br><p id=ds2.4.2:51.1><span class=root>Katame dhammā saññojanavippayuttā saññojaniyā? </span><br><p id=ds2.4.2:51.2><span class=root>Uddhaccasahagato moho, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:51.3><span class=root>ime dhammā saññojanavippayuttā saññojaniyā. </span><br><p id=ds2.4.2:52.1><span class=root>Katame dhammā saññojanavippayuttā asaññojaniyā? </span><br><p id=ds2.4.2:52.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:52.3><span class=root>ime dhammā saññojanavippayuttā asaññojaniyā. </span><br><p id=ds2.4.2:52.4><span class=root>Saññojanasampayuttā dhammā na vattabbā—</span><br><p id=ds2.4.2:52.5><span class=root>saññojanavippayuttā saññojaniyātipi, saññojanavippayuttā asaññojaniyātipi. </span><br><p id=ds2.4.2:53.0.1><span class=root>2.4.2.5. Ganthagocchaka </span><br><p id=ds2.4.2:53.0.2><span class=root>2.4.2.5.1. Ganthaduka </span><br><p id=ds2.4.2:53.1><span class=root>Katame dhammā ganthā? </span><br><p id=ds2.4.2:53.2><span class=root>Cattāro ganthā—</span><br><p id=ds2.4.2:53.3><span class=root>abhijjhākāyagantho, byāpādo kāyagantho, sīlabbataparāmāso kāyagantho, idaṁsaccābhiniveso kāyagantho. </span><br><p id=ds2.4.2:53.4><span class=root>Abhijjhākāyagantho aṭṭhasu lobhasahagatesu cittuppādesu uppajjati. </span><br><p id=ds2.4.2:53.5><span class=root>Byāpādo kāyagantho dvīsu domanassasahagatesu cittuppādesu uppajjati. </span><br><p id=ds2.4.2:53.6><span class=root>Sīlabbataparāmāso kāyagantho ca idaṁsaccābhiniveso kāyagantho ca catūsu diṭṭhigatasampayuttesu cittuppādesu uppajjanti—</span><br><p id=ds2.4.2:53.7><span class=root>ime dhammā ganthā. </span><br><p id=ds2.4.2:54.1><span class=root>Katame dhammā no ganthā? </span><br><p id=ds2.4.2:54.2><span class=root>Ṭhapetvā ganthe, avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:54.3><span class=root>ime dhammā no ganthā. </span><br><p id=ds2.4.2:55.0><span class=root>2.4.2.5.2. Ganthaniyaduka </span><br><p id=ds2.4.2:55.1><span class=root>Katame dhammā ganthaniyā? </span><br><p id=ds2.4.2:55.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:55.3><span class=root>ime dhammā ganthaniyā. </span><br><p id=ds2.4.2:56.1><span class=root>Katame dhammā aganthaniyā? </span><br><p id=ds2.4.2:56.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:56.3><span class=root>ime dhammā aganthaniyā. </span><br><p id=ds2.4.2:57.0><span class=root>2.4.2.5.3. Ganthasampayuttaduka </span><br><p id=ds2.4.2:57.1><span class=root>Katame dhammā ganthasampayuttā? </span><br><p id=ds2.4.2:57.2><span class=root>Cattāro diṭṭhigatasampayuttacittuppādā, cattāro diṭṭhigatavippayuttalobhasahagatacittuppādā, etthuppannaṁ lobhaṁ ṭhapetvā, dve domanassasahagatacittuppādā, etthuppannaṁ paṭighaṁ ṭhapetvā—</span><br><p id=ds2.4.2:57.3><span class=root>ime dhammā ganthasampayuttā. </span><br><p id=ds2.4.2:58.1><span class=root>Katame dhammā ganthavippayuttā? </span><br><p id=ds2.4.2:58.2><span class=root>Catūsu diṭṭhigatavippayuttalobhasahagatesu cittuppādesu uppanno lobho, dvīsu domanassasahagatesu cittuppādesu uppannaṁ paṭighaṁ, vicikicchāsahagato cittuppādo, uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:58.3><span class=root>ime dhammā ganthavippayuttā. </span><br><p id=ds2.4.2:59.0><span class=root>2.4.2.5.4. Ganthaganthaniyaduka </span><br><p id=ds2.4.2:59.1><span class=root>Katame dhammā ganthā ceva ganthaniyā ca? </span><br><p id=ds2.4.2:59.2><span class=root>Teva ganthā ganthā ceva ganthaniyā ca. </span><br><p id=ds2.4.2:60.1><span class=root>Katame dhammā ganthaniyā ceva no ca ganthā? </span><br><p id=ds2.4.2:60.2><span class=root>Ṭhapetvā ganthe avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:60.3><span class=root>ime dhammā ganthaniyā ceva no ca ganthā. </span><br><p id=ds2.4.2:60.4><span class=root>Aganthaniyā dhammā na vattabbā—</span><br><p id=ds2.4.2:60.5><span class=root>ganthā ceva ganthaniyā cātipi, ganthaniyā ceva no ca ganthātipi. </span><br><p id=ds2.4.2:61.0><span class=root>2.4.2.5.5. Ganthaganthasampayuttaduka </span><br><p id=ds2.4.2:61.1><span class=root>Katame dhammā ganthā ceva ganthasampayuttā ca? </span><br><p id=ds2.4.2:61.2><span class=root>Yattha diṭṭhi ca lobho ca ekato uppajjanti—</span><br><p id=ds2.4.2:61.3><span class=root>ime dhammā ganthā ceva ganthasampayuttā ca. </span><br><p id=ds2.4.2:62.1><span class=root>Katame dhammā ganthasampayuttā ceva no ca ganthā? </span><br><p id=ds2.4.2:62.2><span class=root>Aṭṭha lobhasahagatacittuppādā dve domanassasahagatacittuppādā, etthuppanne ganthe ṭhapetvā—</span><br><p id=ds2.4.2:62.3><span class=root>ime dhammā ganthasampayuttā ceva no ca ganthā. </span><br><p id=ds2.4.2:62.4><span class=root>Ganthavippayuttā dhammā na vattabbā—</span><br><p id=ds2.4.2:62.5><span class=root>ganthā ceva ganthasampayuttā cātipi, ganthasampayuttā ceva no ca ganthātipi. </span><br><p id=ds2.4.2:63.0><span class=root>2.4.2.5.6. Ganthavippayuttaganthaniyaduka </span><br><p id=ds2.4.2:63.1><span class=root>Katame dhammā ganthavippayuttā ganthaniyā? </span><br><p id=ds2.4.2:63.2><span class=root>Catūsu diṭṭhigatavippayuttalobhasahagatesu cittuppādesu uppanno lobho, dvīsu domanassasahagatesu cittuppādesu uppannaṁ paṭighaṁ, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:63.3><span class=root>ime dhammā ganthavippayuttā ganthaniyā. </span><br><p id=ds2.4.2:64.1><span class=root>Katame dhammā ganthavippayuttā aganthaniyā? </span><br><p id=ds2.4.2:64.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:64.3><span class=root>ime dhammā ganthavippayuttā aganthaniyā. </span><br><p id=ds2.4.2:64.4><span class=root>Ganthasampayuttā dhammā na vattabbā—</span><br><p id=ds2.4.2:64.5><span class=root>ganthavippayuttā ganthaniyātipi, ganthavippayuttā aganthaniyātipi. </span><br><p id=ds2.4.2:65.0><span class=root>2.4.2.6. Oghagocchaka </span><br><p id=ds2.4.2:65.1><span class=root>Katame dhammā oghā …pe…. </span><br><p id=ds2.4.2:66.0><span class=root>2.4.2.7. Yogagocchaka </span><br><p id=ds2.4.2:66.1><span class=root>Katame dhammā yogā …pe…. </span><br><p id=ds2.4.2:67.0.1><span class=root>2.4.2.8. Nīvaraṇagocchaka </span><br><p id=ds2.4.2:67.0.2><span class=root>2.4.2.8.1. Nīvaraṇaduka </span><br><p id=ds2.4.2:67.1><span class=root>Katame dhammā nīvaraṇā? </span><br><p id=ds2.4.2:67.2><span class=root>Cha nīvaraṇā—</span><br><p id=ds2.4.2:67.3><span class=root>kāmacchandanīvaraṇaṁ, byāpādanīvaraṇaṁ, thinamiddhanīvaraṇaṁ, uddhaccakukkuccanīvaraṇaṁ, vicikicchānīvaraṇaṁ, avijjānīvaraṇaṁ. </span><br><p id=ds2.4.2:67.4><span class=root>Kāmacchandanīvaraṇaṁ aṭṭhasu lobhasahagatesu cittuppādesu uppajjati, byāpādanīvaraṇaṁ dvīsu domanassasahagatesu cittuppādesu uppajjati, thinamiddhanīvaraṇaṁ sasaṅkhārikesu akusalesu uppajjati, uddhaccanīvaraṇaṁ uddhaccasahagatesu cittuppādesu uppajjati, kukkuccanīvaraṇaṁ dvīsu domanassasahagatesu cittuppādesu uppajjati, vicikicchānīvaraṇaṁ vicikicchāsahagatesu cittuppādesu uppajjati, avijjānīvaraṇaṁ sabbākusalesu uppajjati—</span><br><p id=ds2.4.2:67.5><span class=root>ime dhammā nīvaraṇā. </span><br><p id=ds2.4.2:68.1><span class=root>Katame dhammā no nīvaraṇā? </span><br><p id=ds2.4.2:68.2><span class=root>Ṭhapetvā nīvaraṇe avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:68.3><span class=root>ime dhammā no nīvaraṇā. </span><br><p id=ds2.4.2:69.0><span class=root>2.4.2.8.2. Nīvaraṇiyaduka </span><br><p id=ds2.4.2:69.1><span class=root>Katame dhammā nīvaraṇiyā? </span><br><p id=ds2.4.2:69.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:69.3><span class=root>ime dhammā nīvaraṇiyā. </span><br><p id=ds2.4.2:70.1><span class=root>Katame dhammā anīvaraṇiyā? </span><br><p id=ds2.4.2:70.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:70.3><span class=root>ime dhammā anīvaraṇiyā. </span><br><p id=ds2.4.2:71.0><span class=root>2.4.2.8.3. Nīvaraṇasampayuttaduka </span><br><p id=ds2.4.2:71.1><span class=root>Katame dhammā nīvaraṇasampayuttā? </span><br><p id=ds2.4.2:71.2><span class=root>Dvādasa akusalacittuppādā—</span><br><p id=ds2.4.2:71.3><span class=root>ime dhammā nīvaraṇasampayuttā. </span><br><p id=ds2.4.2:72.1><span class=root>Katame dhammā nīvaraṇavippayuttā? </span><br><p id=ds2.4.2:72.2><span class=root>Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:72.3><span class=root>ime dhammā nīvaraṇavippayuttā. </span><br><p id=ds2.4.2:73.0><span class=root>2.4.2.8.4. Nīvaraṇanīvaraṇiyaduka </span><br><p id=ds2.4.2:73.1><span class=root>Katame dhammā nīvaraṇā ceva nīvaraṇiyā ca? </span><br><p id=ds2.4.2:73.2><span class=root>Tāneva nīvaraṇāni nīvaraṇā ceva nīvaraṇiyā ca. </span><br><p id=ds2.4.2:74.1><span class=root>Katame dhammā nīvaraṇiyā ceva no ca nīvaraṇā? </span><br><p id=ds2.4.2:74.2><span class=root>Ṭhapetvā nīvaraṇe, avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:74.3><span class=root>ime dhammā nīvaraṇiyā ceva no ca nīvaraṇā. </span><br><p id=ds2.4.2:74.4><span class=root>Anīvaraṇiyā dhammā na vattabbā—</span><br><p id=ds2.4.2:74.5><span class=root>nīvaraṇā ceva nīvaraṇiyā cātipi, nīvaraṇiyā ceva no ca nīvaraṇātipi. </span><br><p id=ds2.4.2:75.0><span class=root>2.4.2.8.5. Nīvaraṇanīvaraṇasampayuttaduka </span><br><p id=ds2.4.2:75.1><span class=root>Katame dhammā nīvaraṇā ceva nīvaraṇasampayuttā ca? </span><br><p id=ds2.4.2:75.2><span class=root>Yattha dve tīṇi nīvaraṇāni ekato uppajjanti—</span><br><p id=ds2.4.2:75.3><span class=root>ime dhammā nīvaraṇā ceva nīvaraṇasampayuttā ca. </span><br><p id=ds2.4.2:76.1><span class=root>Katame dhammā nīvaraṇasampayuttā ceva no ca nīvaraṇā? </span><br><p id=ds2.4.2:76.2><span class=root>Ṭhapetvā nīvaraṇe, avasesaṁ akusalaṁ—</span><br><p id=ds2.4.2:76.3><span class=root>ime dhammā nīvaraṇasampayuttā ceva no ca nīvaraṇā. </span><br><p id=ds2.4.2:76.4><span class=root>Nīvaraṇavippayuttā dhammā na vattabbā—</span><br><p id=ds2.4.2:76.5><span class=root>nīvaraṇā ceva nīvaraṇasampayuttā cātipi, nīvaraṇasampayuttā ceva no ca nīvaraṇātipi. </span><br><p id=ds2.4.2:77.0><span class=root>2.4.2.8.6. Nīvaraṇavippayuttanīvaraṇiyaduka </span><br><p id=ds2.4.2:77.1><span class=root>Katame dhammā nīvaraṇavippayuttā nīvaraṇiyā? </span><br><p id=ds2.4.2:77.2><span class=root>Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:77.3><span class=root>ime dhammā nīvaraṇavippayuttā nīvaraṇiyā. </span><br><p id=ds2.4.2:78.1><span class=root>Katame dhammā nīvaraṇavippayuttā anīvaraṇiyā? </span><br><p id=ds2.4.2:78.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:78.3><span class=root>ime dhammā nīvaraṇavippayuttā anīvaraṇiyā. </span><br><p id=ds2.4.2:78.4><span class=root>Nīvaraṇasampayuttā dhammā na vattabbā—</span><br><p id=ds2.4.2:78.5><span class=root>nīvaraṇavippayuttā nīvaraṇiyātipi, nīvaraṇavippayuttā anīvaraṇiyātipi. </span><br><p id=ds2.4.2:79.0.1><span class=root>2.4.2.9. Parāmāsagocchaka </span><br><p id=ds2.4.2:79.0.2><span class=root>2.4.2.9.1. Parāmāsaduka </span><br><p id=ds2.4.2:79.1><span class=root>Katame dhammā parāmāsā? </span><br><p id=ds2.4.2:79.2><span class=root>Diṭṭhiparāmāso catūsu diṭṭhigatasampayuttesu cittuppādesu uppajjati—</span><br><p id=ds2.4.2:79.3><span class=root>ime dhammā parāmāsā. </span><br><p id=ds2.4.2:80.1><span class=root>Katame dhammā no parāmāsā? </span><br><p id=ds2.4.2:80.2><span class=root>Ṭhapetvā parāmāsaṁ avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:80.3><span class=root>ime dhammā no parāmāsā. </span><br><p id=ds2.4.2:81.0><span class=root>2.4.2.9.2. Parāmaṭṭhaduka </span><br><p id=ds2.4.2:81.1><span class=root>Katame dhammā parāmaṭṭhā? </span><br><p id=ds2.4.2:81.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:81.3><span class=root>ime dhammā parāmaṭṭhā. </span><br><p id=ds2.4.2:82.1><span class=root>Katame dhammā aparāmaṭṭhā? </span><br><p id=ds2.4.2:82.2><span class=root>Cattāro maggā apariyāpannā, cattāri ca sāmaññaphalāni nibbānañca—</span><br><p id=ds2.4.2:82.3><span class=root>ime dhammā aparāmaṭṭhā. </span><br><p id=ds2.4.2:83.0><span class=root>2.4.2.9.3. Parāmāsasampayuttaduka </span><br><p id=ds2.4.2:83.1><span class=root>Katame dhammā parāmāsasampayuttā? </span><br><p id=ds2.4.2:83.2><span class=root>Cattāro diṭṭhigatasampayuttacittuppādā, etthuppannaṁ parāmāsaṁ ṭhapetvā—</span><br><p id=ds2.4.2:83.3><span class=root>ime dhammā parāmāsasampayuttā. </span><br><p id=ds2.4.2:84.1><span class=root>Katame dhammā parāmāsavippayuttā? </span><br><p id=ds2.4.2:84.2><span class=root>Cattāro diṭṭhigatavippayuttalobhasahagatacittuppādā, dve domanassasahagatacittuppādā, vicikicchāsahagato cittuppādo, uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:84.3><span class=root>ime dhammā parāmāsavippayuttā. </span><br><p id=ds2.4.2:84.4><span class=root>Parāmāso na vattabbo—</span><br><p id=ds2.4.2:84.5><span class=root>parāmāsasampayuttotipi, parāmāsavippayuttotipi. </span><br><p id=ds2.4.2:85.0><span class=root>2.4.2.9.4. Parāmāsaparāmaṭṭhaduka </span><br><p id=ds2.4.2:85.1><span class=root>Katame dhammā parāmāsā ceva parāmaṭṭhā ca? </span><br><p id=ds2.4.2:85.2><span class=root>So eva parāmāso parāmāso ceva parāmaṭṭho ca. </span><br><p id=ds2.4.2:86.1><span class=root>Katame dhammā parāmaṭṭhā ceva no ca parāmāsā? </span><br><p id=ds2.4.2:86.2><span class=root>Ṭhapetvā parāmāsaṁ avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:86.3><span class=root>ime dhammā parāmaṭṭhā ceva no ca parāmāsā. </span><br><p id=ds2.4.2:86.4><span class=root>Aparāmaṭṭhā dhammā na vattabbā—</span><br><p id=ds2.4.2:86.5><span class=root>parāmāsā ceva parāmaṭṭhā cātipi, parāmaṭṭhā ceva no ca parāmāsātipi. </span><br><p id=ds2.4.2:87.0><span class=root>2.4.2.9.5. Parāmāsavippayuttaparāmaṭṭhaduka </span><br><p id=ds2.4.2:87.1><span class=root>Katame dhammā parāmāsavippayuttā parāmaṭṭhā? </span><br><p id=ds2.4.2:87.2><span class=root>Cattāro diṭṭhigatavippayuttalobhasahagatacittuppādā, dve domanassasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:87.3><span class=root>ime dhammā parāmāsavippayuttā parāmaṭṭhā. </span><br><p id=ds2.4.2:88.1><span class=root>Katame dhammā parāmāsavippayuttā aparāmaṭṭhā? </span><br><p id=ds2.4.2:88.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:88.3><span class=root>ime dhammā parāmāsavippayuttā aparāmaṭṭhā. </span><br><p id=ds2.4.2:88.4><span class=root>Parāmāsā ca parāmāsasampayuttā ca dhammā na vattabbā—</span><br><p id=ds2.4.2:88.5><span class=root>parāmāsavippayuttā parāmaṭṭhātipi, parāmāsavippayuttā aparāmaṭṭhātipi. </span><br><p id=ds2.4.2:89.0.1><span class=root>2.4.2.10. Mahantaraduka </span><br><p id=ds2.4.2:89.0.2><span class=root>2.4.2.10.1. Sārammaṇaduka </span><br><p id=ds2.4.2:89.1><span class=root>Katame dhammā sārammaṇā? </span><br><p id=ds2.4.2:89.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ—</span><br><p id=ds2.4.2:89.3><span class=root>ime dhammā sārammaṇā. </span><br><p id=ds2.4.2:90.1><span class=root>Katame dhammā anārammaṇā? </span><br><p id=ds2.4.2:90.2><span class=root>Rūpañca, nibbānañca—</span><br><p id=ds2.4.2:90.3><span class=root>ime dhammā anārammaṇā. </span><br><p id=ds2.4.2:91.0><span class=root>2.4.2.10.2. Cittaduka </span><br><p id=ds2.4.2:91.1><span class=root>Katame dhammā cittā? </span><br><p id=ds2.4.2:91.2><span class=root>Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—</span><br><p id=ds2.4.2:91.3><span class=root>ime dhammā cittā. </span><br><p id=ds2.4.2:92.1><span class=root>Katame dhammā no cittā? </span><br><p id=ds2.4.2:92.2><span class=root>Vedanākkhandho, saññākkhandho, saṅkhārakkhandho, rūpañca, nibbānañca—</span><br><p id=ds2.4.2:92.3><span class=root>ime dhammā no cittā. </span><br><p id=ds2.4.2:93.0><span class=root>2.4.2.10.3. Cetasikaduka </span><br><p id=ds2.4.2:93.1><span class=root>Katame dhammā cetasikā? </span><br><p id=ds2.4.2:93.2><span class=root>Vedanākkhandho, saññākkhandho, saṅkhārakkhandho—</span><br><p id=ds2.4.2:93.3><span class=root>ime dhammā cetasikā. </span><br><p id=ds2.4.2:94.1><span class=root>Katame dhammā acetasikā? </span><br><p id=ds2.4.2:94.2><span class=root>Cittañca, rūpañca, nibbānañca—</span><br><p id=ds2.4.2:94.3><span class=root>ime dhammā acetasikā. </span><br><p id=ds2.4.2:95.0><span class=root>2.4.2.10.4. Cittasampayuttaduka </span><br><p id=ds2.4.2:95.1><span class=root>Katame dhammā cittasampayuttā? </span><br><p id=ds2.4.2:95.2><span class=root>Vedanākkhandho, saññākkhandho, saṅkhārakkhandho—</span><br><p id=ds2.4.2:95.3><span class=root>ime dhammā cittasampayuttā. </span><br><p id=ds2.4.2:96.1><span class=root>Katame dhammā cittavippayuttā? </span><br><p id=ds2.4.2:96.2><span class=root>Rūpañca, nibbānañca—</span><br><p id=ds2.4.2:96.3><span class=root>ime dhammā cittavippayuttā. </span><br><p id=ds2.4.2:96.4><span class=root>Cittaṁ na vattabbaṁ—</span><br><p id=ds2.4.2:96.5><span class=root>cittena sampayuttantipi, cittena vippayuttantipi. </span><br><p id=ds2.4.2:97.0><span class=root>2.4.2.10.5. Cittasaṁsaṭṭhaduka </span><br><p id=ds2.4.2:97.1><span class=root>Katame dhammā cittasaṁsaṭṭhā? </span><br><p id=ds2.4.2:97.2><span class=root>Vedanākkhandho, saññākkhandho, saṅkhārakkhandho—</span><br><p id=ds2.4.2:97.3><span class=root>ime dhammā cittasaṁsaṭṭhā. </span><br><p id=ds2.4.2:98.1><span class=root>Katame dhammā cittavisaṁsaṭṭhā? </span><br><p id=ds2.4.2:98.2><span class=root>Rūpañca, nibbānañca—</span><br><p id=ds2.4.2:98.3><span class=root>ime dhammā cittavisaṁsaṭṭhā. </span><br><p id=ds2.4.2:98.4><span class=root>Cittaṁ na vattabbaṁ—</span><br><p id=ds2.4.2:98.5><span class=root>cittena saṁsaṭṭhantipi, cittena visaṁsaṭṭhantipi. </span><br><p id=ds2.4.2:99.0><span class=root>2.4.2.10.6. Cittasamuṭṭhānaduka </span><br><p id=ds2.4.2:99.1><span class=root>Katame dhammā cittasamuṭṭhānā? </span><br><p id=ds2.4.2:99.2><span class=root>Vedanākkhandho, saññākkhandho, saṅkhārakkhandho, kāyaviññatti, vacīviññatti, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—</span><br><p id=ds2.4.2:99.3><span class=root>rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—</span><br><p id=ds2.4.2:99.4><span class=root>ime dhammā cittasamuṭṭhānā. </span><br><p id=ds2.4.2:100.1><span class=root>Katame dhammā no cittasamuṭṭhānā? </span><br><p id=ds2.4.2:100.2><span class=root>Cittañca, avasesañca rūpaṁ, nibbānañca—</span><br><p id=ds2.4.2:100.3><span class=root>ime dhammā no cittasamuṭṭhānā. </span><br><p id=ds2.4.2:101.0><span class=root>2.4.2.10.7. Cittasahabhūduka </span><br><p id=ds2.4.2:101.1><span class=root>Katame dhammā cittasahabhuno? </span><br><p id=ds2.4.2:101.2><span class=root>Vedanākkhandho, saññākkhandho, saṅkhārakkhandho, kāyaviññatti, vacīviññatti—</span><br><p id=ds2.4.2:101.3><span class=root>ime dhammā cittasahabhuno. </span><br><p id=ds2.4.2:102.1><span class=root>Katame dhammā no cittasahabhuno? </span><br><p id=ds2.4.2:102.2><span class=root>Cittañca, avasesañca rūpaṁ, nibbānañca—</span><br><p id=ds2.4.2:102.3><span class=root>ime dhammā no cittasahabhuno. </span><br><p id=ds2.4.2:103.0><span class=root>2.4.2.10.8. Cittānuparivattiduka </span><br><p id=ds2.4.2:103.1><span class=root>Katame dhammā cittānuparivattino? </span><br><p id=ds2.4.2:103.2><span class=root>Vedanākkhandho, saññākkhandho, saṅkhārakkhandho, kāyaviññatti, vacīviññatti—</span><br><p id=ds2.4.2:103.3><span class=root>ime dhammā cittānuparivattino. </span><br><p id=ds2.4.2:104.1><span class=root>Katame dhammā no cittānuparivattino? </span><br><p id=ds2.4.2:104.2><span class=root>Cittañca, avasesañca rūpaṁ, nibbānañca—</span><br><p id=ds2.4.2:104.3><span class=root>ime dhammā no cittānuparivattino. </span><br><p id=ds2.4.2:105.0><span class=root>2.4.2.10.9. Cittasaṁsaṭṭhasamuṭṭhānaduka </span><br><p id=ds2.4.2:105.1><span class=root>Katame dhammā cittasaṁsaṭṭhasamuṭṭhānā? </span><br><p id=ds2.4.2:105.2><span class=root>Vedanākkhandho, saññākkhandho, saṅkhārakkhandho—</span><br><p id=ds2.4.2:105.3><span class=root>ime dhammā cittasaṁsaṭṭhasamuṭṭhānā. </span><br><p id=ds2.4.2:106.1><span class=root>Katame dhammā no cittasaṁsaṭṭhasamuṭṭhānā? </span><br><p id=ds2.4.2:106.2><span class=root>Cittañca, rūpañca, nibbānañca—</span><br><p id=ds2.4.2:106.3><span class=root>ime dhammā no cittasaṁsaṭṭhasamuṭṭhānā. </span><br><p id=ds2.4.2:107.0><span class=root>2.4.2.10.10. Cittasaṁsaṭṭhasamuṭṭhānasahabhūduka </span><br><p id=ds2.4.2:107.1><span class=root>Katame dhammā cittasaṁsaṭṭhasamuṭṭhānasahabhuno? </span><br><p id=ds2.4.2:107.2><span class=root>Vedanākkhandho, saññākkhandho, saṅkhārakkhandho—</span><br><p id=ds2.4.2:107.3><span class=root>ime dhammā cittasaṁsaṭṭhasamuṭṭhānasahabhuno. </span><br><p id=ds2.4.2:108.1><span class=root>Katame dhammā no cittasaṁsaṭṭhasamuṭṭhānasahabhuno? </span><br><p id=ds2.4.2:108.2><span class=root>Cittañca, rūpañca, nibbānañca—</span><br><p id=ds2.4.2:108.3><span class=root>ime dhammā no cittasaṁsaṭṭhasamuṭṭhānasahabhuno. </span><br><p id=ds2.4.2:109.0><span class=root>2.4.2.10.11. Cittasaṁsaṭṭhasamuṭṭhānānuparivattiduka </span><br><p id=ds2.4.2:109.1><span class=root>Katame dhammā cittasaṁsaṭṭhasamuṭṭhānānuparivattino? </span><br><p id=ds2.4.2:109.2><span class=root>Vedanākkhandho, saññākkhandho, saṅkhārakkhandho—</span><br><p id=ds2.4.2:109.3><span class=root>ime dhammā cittasaṁsaṭṭhasamuṭṭhānānuparivattino. </span><br><p id=ds2.4.2:110.1><span class=root>Katame dhammā no cittasaṁsaṭṭhasamuṭṭhānānuparivattino? </span><br><p id=ds2.4.2:110.2><span class=root>Cittañca, rūpañca, nibbānañca—</span><br><p id=ds2.4.2:110.3><span class=root>ime dhammā no cittasaṁsaṭṭhasamuṭṭhānānuparivattino. </span><br><p id=ds2.4.2:111.0><span class=root>2.4.2.10.12. Ajjhattikaduka </span><br><p id=ds2.4.2:111.1><span class=root>Katame dhammā ajjhattikā? </span><br><p id=ds2.4.2:111.2><span class=root>Cakkhāyatanaṁ …pe… manāyatanaṁ—</span><br><p id=ds2.4.2:111.3><span class=root>ime dhammā ajjhattikā. </span><br><p id=ds2.4.2:112.1><span class=root>Katame dhammā bāhirā? </span><br><p id=ds2.4.2:112.2><span class=root>Rūpāyatanaṁ …pe… dhammāyatanaṁ—</span><br><p id=ds2.4.2:112.3><span class=root>ime dhammā bāhirā. </span><br><p id=ds2.4.2:113.0><span class=root>2.4.2.10.13. Upādāduka </span><br><p id=ds2.4.2:113.1><span class=root>Katame dhammā upādā? </span><br><p id=ds2.4.2:113.2><span class=root>Cakkhāyatanaṁ …pe… kabaḷīkāro āhāro—</span><br><p id=ds2.4.2:113.3><span class=root>ime dhammā upādā. </span><br><p id=ds2.4.2:114.1><span class=root>Katame dhammā no upādā? </span><br><p id=ds2.4.2:114.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, cattāro ca mahābhūtā, nibbānañca—</span><br><p id=ds2.4.2:114.3><span class=root>ime dhammā no upādā. </span><br><p id=ds2.4.2:115.0><span class=root>2.4.2.10.14. Upādinnaduka </span><br><p id=ds2.4.2:115.1><span class=root>Katame dhammā upādinnā? </span><br><p id=ds2.4.2:115.2><span class=root>Tīsu bhūmīsu vipāko, yañca rūpaṁ kammassa katattā—</span><br><p id=ds2.4.2:115.3><span class=root>ime dhammā upādinnā. </span><br><p id=ds2.4.2:116.1><span class=root>Katame dhammā anupādinnā? </span><br><p id=ds2.4.2:116.2><span class=root>Tīsu bhūmīsu kusalaṁ, akusalaṁ, tīsu bhūmīsu kiriyābyākataṁ, yañca rūpaṁ na kammassa katattā, cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:116.3><span class=root>ime dhammā anupādinnā. </span><br><p id=ds2.4.2:117.0.1><span class=root>2.4.2.11. Upādānagocchaka </span><br><p id=ds2.4.2:117.0.2><span class=root>2.4.2.11.1. Upādānaduka </span><br><p id=ds2.4.2:117.1><span class=root>Katame dhammā upādānā? </span><br><p id=ds2.4.2:117.2><span class=root>Cattāri upādānāni—</span><br><p id=ds2.4.2:117.3><span class=root>kāmupādānaṁ, diṭṭhupādānaṁ, sīlabbatupādānaṁ, attavādupādānaṁ. </span><br><p id=ds2.4.2:117.4><span class=root>Kāmupādānaṁ aṭṭhasu lobhasahagatesu cittuppādesu uppajjati. </span><br><p id=ds2.4.2:117.5><span class=root>Diṭṭhupādānañca sīlabbatupādānañca attavādupādānañca catūsu diṭṭhigatasampayuttesu cittuppādesu uppajjanti—</span><br><p id=ds2.4.2:117.6><span class=root>ime dhammā upādānā. </span><br><p id=ds2.4.2:118.1><span class=root>Katame dhammā no upādānā? </span><br><p id=ds2.4.2:118.2><span class=root>Ṭhapetvā upādāne avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:118.3><span class=root>ime dhammā no upādānā. </span><br><p id=ds2.4.2:119.0><span class=root>2.4.2.11.2. Upādāniyaduka </span><br><p id=ds2.4.2:119.1><span class=root>Katame dhammā upādāniyā? </span><br><p id=ds2.4.2:119.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:119.3><span class=root>ime dhammā upādāniyā. </span><br><p id=ds2.4.2:120.1><span class=root>Katame dhammā anupādāniyā? </span><br><p id=ds2.4.2:120.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:120.3><span class=root>ime dhammā anupādāniyā. </span><br><p id=ds2.4.2:121.0><span class=root>2.4.2.11.3. Upādānasampayuttaduka </span><br><p id=ds2.4.2:121.1><span class=root>Katame dhammā upādānasampayuttā? </span><br><p id=ds2.4.2:121.2><span class=root>Cattāro diṭṭhigatasampayuttalobhasahagatacittuppādā, cattāro diṭṭhigatavippayuttalobhasahagatacittuppādā, etthuppannaṁ lobhaṁ ṭhapetvā—</span><br><p id=ds2.4.2:121.3><span class=root>ime dhammā upādānasampayuttā. </span><br><p id=ds2.4.2:122.1><span class=root>Katame dhammā upādānavippayuttā? </span><br><p id=ds2.4.2:122.2><span class=root>Catūsu diṭṭhigatavippayuttalobhasahagatesu cittuppādesu uppanno lobho, dve domanassasahagatacittuppādā, vicikicchāsahagato cittuppādo, uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:122.3><span class=root>ime dhammā upādānavippayuttā. </span><br><p id=ds2.4.2:123.0><span class=root>2.4.2.11.4. Upādānaupādāniyaduka </span><br><p id=ds2.4.2:123.1><span class=root>Katame dhammā upādānā ceva upādāniyā ca? </span><br><p id=ds2.4.2:123.2><span class=root>Tāneva upādānāni upādānā ceva upādāniyā ca. </span><br><p id=ds2.4.2:124.1><span class=root>Katame dhammā upādāniyā ceva no ca upādānā? </span><br><p id=ds2.4.2:124.2><span class=root>Ṭhapetvā upādāne avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:124.3><span class=root>ime dhammā upādāniyā ceva no ca upādānā. </span><br><p id=ds2.4.2:124.4><span class=root>Anupādāniyā dhammā na vattabbā—</span><br><p id=ds2.4.2:124.5><span class=root>upādānā ceva upādāniyā cātipi, upādāniyā ceva no ca upādānātipi. </span><br><p id=ds2.4.2:125.0><span class=root>2.4.2.11.5. Upādānaupādānasampayuttaduka </span><br><p id=ds2.4.2:125.1><span class=root>Katame dhammā upādānā ceva upādānasampayuttā ca? </span><br><p id=ds2.4.2:125.2><span class=root>Yattha diṭṭhi ca lobho ca ekato uppajjanti—</span><br><p id=ds2.4.2:125.3><span class=root>ime dhammā upādānā ceva upādānasampayuttā ca. </span><br><p id=ds2.4.2:126.1><span class=root>Katame dhammā upādānasampayuttā ceva no ca upādānā? </span><br><p id=ds2.4.2:126.2><span class=root>Aṭṭha lobhasahagatacittuppādā, etthuppanne upādāne ṭhapetvā—</span><br><p id=ds2.4.2:126.3><span class=root>ime dhammā upādānasampayuttā ceva no ca upādānā. </span><br><p id=ds2.4.2:126.4><span class=root>Upādānavippayuttā dhammā na vattabbā—</span><br><p id=ds2.4.2:126.5><span class=root>upādānā ceva upādānasampayuttā cātipi, upādānasampayuttā ceva no ca upādānātipi. </span><br><p id=ds2.4.2:127.0><span class=root>2.4.2.11.6. Upādānavippayuttaupādāniyaduka </span><br><p id=ds2.4.2:127.1><span class=root>Katame dhammā upādānavippayuttā upādāniyā? </span><br><p id=ds2.4.2:127.2><span class=root>Catūsu diṭṭhigatavippayuttalobhasahagatesu cittuppādesu uppanno lobho, dve domanassasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:127.3><span class=root>ime dhammā upādānavippayuttā upādāniyā. </span><br><p id=ds2.4.2:128.1><span class=root>Katame dhammā upādānavippayuttā anupādāniyā? </span><br><p id=ds2.4.2:128.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:128.3><span class=root>ime dhammā upādānavippayuttā anupādāniyā. </span><br><p id=ds2.4.2:128.4><span class=root>Upādānasampayuttā dhammā na vattabbā—</span><br><p id=ds2.4.2:128.5><span class=root>upādānavippayuttā upādāniyātipi, upādānavippayuttā anupādāniyātipi. </span><br><p id=ds2.4.2:129.0.1><span class=root>2.3.2.12. Kilesagocchaka </span><br><p id=ds2.4.2:129.0.2><span class=root>2.4.2.12.1. Kilesaduka </span><br><p id=ds2.4.2:129.1><span class=root>Katame dhammā kilesā? </span><br><p id=ds2.4.2:129.2><span class=root>Dasa kilesavatthūni—</span><br><p id=ds2.4.2:129.3><span class=root>lobho, doso, moho, māno, diṭṭhi, vicikicchā, thinaṁ, uddhaccaṁ, ahirikaṁ, anottappaṁ. </span><br><p id=ds2.4.2:129.4><span class=root>Lobho aṭṭhasu lobhasahagatesu cittuppādesu uppajjati. </span><br><p id=ds2.4.2:129.5><span class=root>Doso dvīsu domanassasahagatesu cittuppādesu uppajjati. </span><br><p id=ds2.4.2:129.6><span class=root>Moho sabbākusalesu uppajjati. </span><br><p id=ds2.4.2:129.7><span class=root>Māno catūsu diṭṭhigatavippayuttalobhasahagatesu cittuppādesu uppajjati. </span><br><p id=ds2.4.2:129.8><span class=root>Diṭṭhi catūsu diṭṭhigatasampayuttesu cittuppādesu uppajjati. </span><br><p id=ds2.4.2:129.9><span class=root>Vicikicchā vicikicchāsahagatesu cittuppādesu uppajjati. </span><br><p id=ds2.4.2:129.10><span class=root>Thinaṁ sasaṅkhārikesu akusalesu uppajjati. </span><br><p id=ds2.4.2:129.11><span class=root>Uddhaccañca ahirikañca anottappañca sabbākusalesu uppajjanti—</span><br><p id=ds2.4.2:129.12><span class=root>ime dhammā kilesā. </span><br><p id=ds2.4.2:130.1><span class=root>Katame dhammā no kilesā? </span><br><p id=ds2.4.2:130.2><span class=root>Ṭhapetvā kilese avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:130.3><span class=root>ime dhammā no kilesā. </span><br><p id=ds2.4.2:131.0><span class=root>2.4.2.12.2. Saṅkilesikaduka </span><br><p id=ds2.4.2:131.1><span class=root>Katame dhammā saṅkilesikā? </span><br><p id=ds2.4.2:131.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ sabbañca rūpaṁ—</span><br><p id=ds2.4.2:131.3><span class=root>ime dhammā saṅkilesikā. </span><br><p id=ds2.4.2:132.1><span class=root>Katame dhammā asaṅkilesikā? </span><br><p id=ds2.4.2:132.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:132.3><span class=root>ime dhammā asaṅkilesikā. </span><br><p id=ds2.4.2:133.0><span class=root>2.4.2.12.3. Saṅkiliṭṭhaduka </span><br><p id=ds2.4.2:133.1><span class=root>Katame dhammā saṅkiliṭṭhā? </span><br><p id=ds2.4.2:133.2><span class=root>Dvādasa akusalacittuppādā—</span><br><p id=ds2.4.2:133.3><span class=root>ime dhammā saṅkiliṭṭhā. </span><br><p id=ds2.4.2:134.1><span class=root>Katame dhammā asaṅkiliṭṭhā? </span><br><p id=ds2.4.2:134.2><span class=root>Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:134.3><span class=root>ime dhammā asaṅkiliṭṭhā. </span><br><p id=ds2.4.2:135.0><span class=root>2.4.2.12.4. Kilesasampayuttaduka </span><br><p id=ds2.4.2:135.1><span class=root>Katame dhammā kilesasampayuttā? </span><br><p id=ds2.4.2:135.2><span class=root>Dvādasa akusalacittuppādā—</span><br><p id=ds2.4.2:135.3><span class=root>ime dhammā kilesasampayuttā. </span><br><p id=ds2.4.2:136.1><span class=root>Katame dhammā kilesavippayuttā? </span><br><p id=ds2.4.2:136.2><span class=root>Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:136.3><span class=root>ime dhammā kilesavippayuttā. </span><br><p id=ds2.4.2:137.0><span class=root>2.4.2.12.5. Kilesasaṅkilesikaduka </span><br><p id=ds2.4.2:137.1><span class=root>Katame dhammā kilesā ceva saṅkilesikā ca? </span><br><p id=ds2.4.2:137.2><span class=root>Teva kilesā kilesā ceva saṅkilesikā ca. </span><br><p id=ds2.4.2:138.1><span class=root>Katame dhammā saṅkilesikā ceva no ca kilesā? </span><br><p id=ds2.4.2:138.2><span class=root>Ṭhapetvā kilese avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:138.3><span class=root>ime dhammā saṅkilesikā ceva no ca kilesā. </span><br><p id=ds2.4.2:138.4><span class=root>Asaṅkilesikā dhammā na vattabbā—</span><br><p id=ds2.4.2:138.5><span class=root>kilesā ceva saṅkilesikā cātipi, saṅkilesikā ceva no ca kilesātipi. </span><br><p id=ds2.4.2:139.0><span class=root>2.4.2.12.6. Kilesasaṅkiliṭṭhaduka </span><br><p id=ds2.4.2:139.1><span class=root>Katame dhammā kilesā ceva saṅkiliṭṭhā ca? </span><br><p id=ds2.4.2:139.2><span class=root>Teva kilesā kilesā ceva saṅkiliṭṭhā ca. </span><br><p id=ds2.4.2:140.1><span class=root>Katame dhammā saṅkiliṭṭhā ceva no ca kilesā? </span><br><p id=ds2.4.2:140.2><span class=root>Ṭhapetvā kilese avasesaṁ akusalaṁ—</span><br><p id=ds2.4.2:140.3><span class=root>ime dhammā saṅkiliṭṭhā ceva no ca kilesā. </span><br><p id=ds2.4.2:140.4><span class=root>Asaṅkiliṭṭhā dhammā na vattabbā—</span><br><p id=ds2.4.2:140.5><span class=root>kilesā ceva saṅkiliṭṭhā cātipi, saṅkiliṭṭhā ceva no ca kilesātipi. </span><br><p id=ds2.4.2:141.0><span class=root>2.4.2.12.7. Kilesakilesasampayuttaduka </span><br><p id=ds2.4.2:141.1><span class=root>Katame dhammā kilesā ceva kilesasampayuttā ca? </span><br><p id=ds2.4.2:141.2><span class=root>Yattha dve tayo kilesā ekato uppajjanti—</span><br><p id=ds2.4.2:141.3><span class=root>ime dhammā kilesā ceva kilesasampayuttā ca. </span><br><p id=ds2.4.2:142.1><span class=root>Katame dhammā kilesasampayuttā ceva no ca kilesā? </span><br><p id=ds2.4.2:142.2><span class=root>Ṭhapetvā kilese avasesaṁ akusalaṁ—</span><br><p id=ds2.4.2:142.3><span class=root>ime dhammā kilesasampayuttā ceva no ca kilesā. </span><br><p id=ds2.4.2:142.4><span class=root>Kilesavippayuttā dhammā na vattabbā—</span><br><p id=ds2.4.2:142.5><span class=root>kilesā ceva kilesasampayuttā cātipi, kilesasampayuttā ceva no ca kilesātipi. </span><br><p id=ds2.4.2:143.0><span class=root>2.4.2.12.8. Kilesavippayuttasaṅkilesikaduka </span><br><p id=ds2.4.2:143.1><span class=root>Katame dhammā kilesavippayuttā saṅkilesikā? </span><br><p id=ds2.4.2:143.2><span class=root>Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:143.3><span class=root>ime dhammā kilesavippayuttā saṅkilesikā. </span><br><p id=ds2.4.2:144.1><span class=root>Katame dhammā kilesavippayuttā asaṅkilesikā? </span><br><p id=ds2.4.2:144.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:144.3><span class=root>ime dhammā kilesavippayuttā asaṅkilesikā. </span><br><p id=ds2.4.2:144.4><span class=root>Kilesasampayuttā dhammā na vattabbā—</span><br><p id=ds2.4.2:144.5><span class=root>kilesavippayuttā saṅkilesikātipi, kilesavippayuttā asaṅkilesikātipi. </span><br><p id=ds2.4.2:145.0.1><span class=root>2.4.2.13. Piṭṭhiduka </span><br><p id=ds2.4.2:145.0.2><span class=root>2.4.2.13.1. Dassanenapahātabbaduka </span><br><p id=ds2.4.2:145.1><span class=root>Katame dhammā dassanena pahātabbā? </span><br><p id=ds2.4.2:145.2><span class=root>Cattāro diṭṭhigatasampayuttacittuppādā, vicikicchāsahagato cittuppādo—</span><br><p id=ds2.4.2:145.3><span class=root>ime dhammā dassanena pahātabbā. </span><br><p id=ds2.4.2:145.4><span class=root>Cattāro diṭṭhigatavippayuttalobhasahagatacittuppādā, dve domanassasahagatacittuppādā—</span><br><p id=ds2.4.2:145.5><span class=root>ime dhammā siyā dassanena pahātabbā, siyā na dassanena pahātabbā. </span><br><p id=ds2.4.2:146.1><span class=root>Katame dhammā na dassanena pahātabbā? </span><br><p id=ds2.4.2:146.2><span class=root>Uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:146.3><span class=root>ime dhammā na dassanena pahātabbā. </span><br><p id=ds2.4.2:147.0><span class=root>2.4.2.13.2. Bhāvanāyapahātabbaduka </span><br><p id=ds2.4.2:147.1><span class=root>Katame dhammā bhāvanāya pahātabbā? </span><br><p id=ds2.4.2:147.2><span class=root>Uddhaccasahagato cittuppādo—</span><br><p id=ds2.4.2:147.3><span class=root>ime dhammā bhāvanāya pahātabbā. </span><br><p id=ds2.4.2:147.4><span class=root>Cattāro diṭṭhigatavippayuttalobhasahagatacittuppādā, dve domanassasahagatacittuppādā—</span><br><p id=ds2.4.2:147.5><span class=root>ime dhammā siyā bhāvanāya pahātabbā, siyā na bhāvanāya pahātabbā. </span><br><p id=ds2.4.2:148.1><span class=root>Katame dhammā na bhāvanāya pahātabbā? </span><br><p id=ds2.4.2:148.2><span class=root>Cattāro diṭṭhigatasampayuttacittuppādā, vicikicchāsahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:148.3><span class=root>ime dhammā na bhāvanāya pahātabbā. </span><br><p id=ds2.4.2:149.0><span class=root>2.4.2.13.3. Dassanenapahātabbahetukaduka </span><br><p id=ds2.4.2:149.1><span class=root>Katame dhammā dassanena pahātabbahetukā? </span><br><p id=ds2.4.2:149.2><span class=root>Cattāro diṭṭhigatasampayuttacittuppādā, vicikicchāsahagato cittuppādo, etthuppannaṁ mohaṁ ṭhapetvā—</span><br><p id=ds2.4.2:149.3><span class=root>ime dhammā dassanena pahātabbahetukā. </span><br><p id=ds2.4.2:149.4><span class=root>Cattāro diṭṭhigatavippayuttalobhasahagatacittuppādā, dve domanassasahagatacittuppādā—</span><br><p id=ds2.4.2:149.5><span class=root>ime dhammā siyā dassanena pahātabbahetukā, siyā na dassanena pahātabbahetukā. </span><br><p id=ds2.4.2:150.1><span class=root>Katame dhammā na dassanena pahātabbahetukā? </span><br><p id=ds2.4.2:150.2><span class=root>Vicikicchāsahagato moho, uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:150.3><span class=root>ime dhammā na dassanena pahātabbahetukā. </span><br><p id=ds2.4.2:151.0><span class=root>2.4.2.13.4. Bhāvanāyapahātabbahetukaduka </span><br><p id=ds2.4.2:151.1><span class=root>Katame dhammā bhāvanāya pahātabbahetukā? </span><br><p id=ds2.4.2:151.2><span class=root>Uddhaccasahagato cittuppādo, etthuppannaṁ mohaṁ ṭhapetvā—</span><br><p id=ds2.4.2:151.3><span class=root>ime dhammā bhāvanāya pahātabbahetukā. </span><br><p id=ds2.4.2:151.4><span class=root>Cattāro diṭṭhigatavippayuttalobhasahagatacittuppādā, dve domanassasahagatacittuppādā—</span><br><p id=ds2.4.2:151.5><span class=root>ime dhammā siyā bhāvanāya pahātabbahetukā, siyā na bhāvanāya pahātabbahetukā. </span><br><p id=ds2.4.2:152.1><span class=root>Katame dhammā na bhāvanāya pahātabbahetukā? </span><br><p id=ds2.4.2:152.2><span class=root>Cattāro diṭṭhigatasampayuttacittuppādā, vicikicchāsahagato cittuppādo, uddhaccasahagato moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:152.3><span class=root>ime dhammā na bhāvanāya pahātabbahetukā. </span><br><p id=ds2.4.2:153.0><span class=root>2.4.2.13.5. Savitakkaduka </span><br><p id=ds2.4.2:153.1><span class=root>Katame dhammā savitakkā? </span><br><p id=ds2.4.2:153.2><span class=root>Kāmāvacarakusalaṁ, akusalaṁ, kāmāvacarakusalassa vipākato ekādasa cittuppādā, akusalassa vipākato dve, kiriyato ekādasa, rūpāvacaraṁ paṭhamaṁ jhānaṁ kusalato ca vipākato ca kiriyato ca lokuttaraṁ paṭhamaṁ jhānaṁ kusalato ca vipākato ca, etthuppannaṁ vitakkaṁ ṭhapetvā—</span><br><p id=ds2.4.2:153.3><span class=root>ime dhammā savitakkā. </span><br><p id=ds2.4.2:154.1><span class=root>Katame dhammā avitakkā? </span><br><p id=ds2.4.2:154.2><span class=root>Dvepañcaviññāṇāni, rūpāvacaratikacatukkajjhānā kusalato ca vipākato ca kiriyato ca, cattāro arūpāvacarā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, vitakko ca, rūpañca, nibbānañca—</span><br><p id=ds2.4.2:154.3><span class=root>ime dhammā avitakkā. </span><br><p id=ds2.4.2:155.0><span class=root>2.4.2.13.6. Savicāraduka </span><br><p id=ds2.4.2:155.1><span class=root>Katame dhammā savicārā? </span><br><p id=ds2.4.2:155.2><span class=root>Kāmāvacarakusalaṁ, akusalaṁ, kāmāvacarakusalassa vipākato ekādasa cittuppādā, akusalassa vipākato dve kiriyato ekādasa, rūpāvacaraekakadukajjhānā kusalato ca vipākato ca kiriyato ca, lokuttaraekakadukajjhānā kusalato ca vipākato ca, etthuppannaṁ vicāraṁ ṭhapetvā—</span><br><p id=ds2.4.2:155.3><span class=root>ime dhammā savicārā. </span><br><p id=ds2.4.2:156.1><span class=root>Katame dhammā avicārā? </span><br><p id=ds2.4.2:156.2><span class=root>Dvepañcaviññāṇāni, rūpāvacaratikatikajjhānā kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaratikatikajjhānā kusalato ca vipākato ca, vicāro ca, rūpañca, nibbānañca—</span><br><p id=ds2.4.2:156.3><span class=root>ime dhammā avicārā. </span><br><p id=ds2.4.2:157.0><span class=root>2.4.2.13.7. Sappītikaduka </span><br><p id=ds2.4.2:157.1><span class=root>Katame dhammā sappītikā? </span><br><p id=ds2.4.2:157.2><span class=root>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato pañca, kiriyato pañca, rūpāvacaradukatikajjhānā kusalato ca vipākato ca kiriyato ca, lokuttaradukatikajjhānā kusalato ca vipākato ca, etthuppannaṁ pītiṁ ṭhapetvā—</span><br><p id=ds2.4.2:157.3><span class=root>ime dhammā sappītikā. </span><br><p id=ds2.4.2:158.1><span class=root>Katame dhammā appītikā? </span><br><p id=ds2.4.2:158.2><span class=root>Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa vipākato ekādasa, akusalassa vipākato satta, kiriyato cha, rūpāvacaradukadukajjhānā kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaradukadukajjhānā kusalato ca vipākato ca pīti ca, rūpañca, nibbānañca—</span><br><p id=ds2.4.2:158.3><span class=root>ime dhammā appītikā. </span><br><p id=ds2.4.2:159.0><span class=root>2.4.2.13.8. Pītisahagataduka </span><br><p id=ds2.4.2:159.1><span class=root>Katame dhammā pītisahagatā? </span><br><p id=ds2.4.2:159.2><span class=root>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato pañca, kiriyato pañca, rūpāvacaradukatikajjhānā kusalato ca vipākato ca kiriyato ca, lokuttaradukatikajjhānā kusalato ca vipākato ca, etthuppannaṁ pītiṁ ṭhapetvā—</span><br><p id=ds2.4.2:159.3><span class=root>ime dhammā pītisahagatā. </span><br><p id=ds2.4.2:160.1><span class=root>Katame dhammā na pītisahagatā? </span><br><p id=ds2.4.2:160.2><span class=root>Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa vipākato ekādasa, akusalassa vipākato satta, kiriyato cha, rūpāvacaradukadukajjhānā kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaradukadukajjhānā kusalato ca vipākato ca, pīti ca, rūpañca, nibbānañca—</span><br><p id=ds2.4.2:160.3><span class=root>ime dhammā na pītisahagatā. </span><br><p id=ds2.4.2:161.0><span class=root>2.4.2.13.9. Sukhasahagataduka </span><br><p id=ds2.4.2:161.1><span class=root>Katame dhammā sukhasahagatā? </span><br><p id=ds2.4.2:161.2><span class=root>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato cha, kiriyato pañca, rūpāvacaratikacatukkajjhānā kusalato ca vipākato ca kiriyato ca lokuttaratikacatukkajjhānā kusalato ca vipākato ca, etthuppannaṁ sukhaṁ ṭhapetvā—</span><br><p id=ds2.4.2:161.3><span class=root>ime dhammā sukhasahagatā. </span><br><p id=ds2.4.2:162.1><span class=root>Katame dhammā na sukhasahagatā? </span><br><p id=ds2.4.2:162.2><span class=root>Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa vipākato dasa, akusalassa vipākato satta, kiriyato cha, rūpāvacaraṁ catutthaṁ jhānaṁ kusalato ca vipākato ca kiriyato ca, cattāro āruppā kusalato ca vipākato ca kiriyato ca lokuttaraṁ catutthaṁ jhānaṁ kusalato ca vipākato ca, sukhañca, rūpañca, nibbānañca—</span><br><p id=ds2.4.2:162.3><span class=root>ime dhammā na sukhasahagatā. </span><br><p id=ds2.4.2:163.0><span class=root>2.4.2.13.10. Upekkhāsahagataduka </span><br><p id=ds2.4.2:163.1><span class=root>Katame dhammā upekkhāsahagatā? </span><br><p id=ds2.4.2:163.2><span class=root>Kāmāvacarakusalato cattāro upekkhāsahagatacittuppādā, akusalato cha, kāmāvacarakusalassa vipākato dasa, akusalassa vipākato cha, kiriyato cha, rūpāvacaraṁ catutthaṁ jhānaṁ kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaraṁ catutthaṁ jhānaṁ kusalato ca vipākato ca, etthuppannaṁ upekkhaṁ ṭhapetvā—</span><br><p id=ds2.4.2:163.3><span class=root>ime dhammā upekkhāsahagatā. </span><br><p id=ds2.4.2:164.1><span class=root>Katame dhammā na upekkhāsahagatā? </span><br><p id=ds2.4.2:164.2><span class=root>Kāmāvacarakusalato cattāro somanassasahagatacittuppādā, akusalato cha, kāmāvacarakusalassa vipākato cha, akusalassa vipākato eko, kiriyato pañca, rūpāvacaratikacatukkajjhānā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, upekkhā ca, rūpañca, nibbānañca—</span><br><p id=ds2.4.2:164.3><span class=root>ime dhammā na upekkhāsahagatā. </span><br><p id=ds2.4.2:165.0><span class=root>2.4.2.13.11. Kāmāvacaraduka </span><br><p id=ds2.4.2:165.1><span class=root>Katame dhammā kāmāvacarā? </span><br><p id=ds2.4.2:165.2><span class=root>Kāmāvacarakusalaṁ, akusalaṁ, sabbo kāmāvacarassa vipāko, kāmāvacarakiriyābyākataṁ, sabbañca rūpaṁ—</span><br><p id=ds2.4.2:165.3><span class=root>ime dhammā kāmāvacarā. </span><br><p id=ds2.4.2:166.1><span class=root>Katame dhammā na kāmāvacarā? </span><br><p id=ds2.4.2:166.2><span class=root>Rūpāvacarā, arūpāvacarā, apariyāpannā—</span><br><p id=ds2.4.2:166.3><span class=root>ime dhammā na kāmāvacarā. </span><br><p id=ds2.4.2:167.0><span class=root>2.4.2.13.12. Rūpāvacaraduka </span><br><p id=ds2.4.2:167.1><span class=root>Katame dhammā rūpāvacarā? </span><br><p id=ds2.4.2:167.2><span class=root>Rūpāvacaracatukkapañcakajjhānā kusalato ca vipākato ca kiriyato ca—</span><br><p id=ds2.4.2:167.3><span class=root>ime dhammā rūpāvacarā. </span><br><p id=ds2.4.2:168.1><span class=root>Katame dhammā na rūpāvacarā? </span><br><p id=ds2.4.2:168.2><span class=root>Kāmāvacarā, arūpāvacarā, apariyāpannā—</span><br><p id=ds2.4.2:168.3><span class=root>ime dhammā na rūpāvacarā. </span><br><p id=ds2.4.2:169.0><span class=root>2.4.2.13.13. Arūpāvacaraduka </span><br><p id=ds2.4.2:169.1><span class=root>Katame dhammā arūpāvacarā? </span><br><p id=ds2.4.2:169.2><span class=root>Cattāro āruppā kusalato ca vipākato ca kiriyato ca—</span><br><p id=ds2.4.2:169.3><span class=root>ime dhammā arūpāvacarā. </span><br><p id=ds2.4.2:170.1><span class=root>Katame dhammā na arūpāvacarā? </span><br><p id=ds2.4.2:170.2><span class=root>Kāmāvacarā, rūpāvacarā, apariyāpannā—</span><br><p id=ds2.4.2:170.3><span class=root>ime dhammā na arūpāvacarā. </span><br><p id=ds2.4.2:171.0><span class=root>2.4.2.13.14. Pariyāpannaduka </span><br><p id=ds2.4.2:171.1><span class=root>Katame dhammā pariyāpannā? </span><br><p id=ds2.4.2:171.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:171.3><span class=root>ime dhammā pariyāpannā. </span><br><p id=ds2.4.2:172.1><span class=root>Katame dhammā apariyāpannā? </span><br><p id=ds2.4.2:172.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:172.3><span class=root>ime dhammā apariyāpannā. </span><br><p id=ds2.4.2:173.0><span class=root>2.4.2.13.15. Niyyānikaduka </span><br><p id=ds2.4.2:173.1><span class=root>Katame dhammā niyyānikā? </span><br><p id=ds2.4.2:173.2><span class=root>Cattāro maggā apariyāpannā—</span><br><p id=ds2.4.2:173.3><span class=root>ime dhammā niyyānikā. </span><br><p id=ds2.4.2:174.1><span class=root>Katame dhammā aniyyānikā? </span><br><p id=ds2.4.2:174.2><span class=root>Tīsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:174.3><span class=root>ime dhammā aniyyānikā. </span><br><p id=ds2.4.2:175.0><span class=root>2.4.2.13.16. Niyataduka </span><br><p id=ds2.4.2:175.1><span class=root>Katame dhammā niyatā? </span><br><p id=ds2.4.2:175.2><span class=root>Cattāro diṭṭhigatasampayuttacittuppādā, dve domanassasahagatacittuppādā—</span><br><p id=ds2.4.2:175.3><span class=root>ime dhammā siyā niyatā siyā aniyatā. </span><br><p id=ds2.4.2:175.4><span class=root>Cattāro maggā apariyāpannā—</span><br><p id=ds2.4.2:175.5><span class=root>ime dhammā niyatā. </span><br><p id=ds2.4.2:176.1><span class=root>Katame dhammā aniyatā? </span><br><p id=ds2.4.2:176.2><span class=root>Cattāro diṭṭhigatavippayuttalobhasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:176.3><span class=root>ime dhammā aniyatā. </span><br><p id=ds2.4.2:177.0><span class=root>2.4.2.13.17. Sauttaraduka </span><br><p id=ds2.4.2:177.1><span class=root>Katame dhammā sauttarā? </span><br><p id=ds2.4.2:177.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.2:177.3><span class=root>ime dhammā sauttarā. </span><br><p id=ds2.4.2:178.1><span class=root>Katame dhammā anuttarā? </span><br><p id=ds2.4.2:178.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.2:178.3><span class=root>ime dhammā anuttarā. </span><br><p id=ds2.4.2:179.0><span class=root>2.4.2.13.18. Saraṇaduka </span><br><p id=ds2.4.2:179.1><span class=root>Katame dhammā saraṇā? </span><br><p id=ds2.4.2:179.2><span class=root>Dvādasa akusalacittuppādā—</span><br><p id=ds2.4.2:179.3><span class=root>ime dhammā saraṇā. </span><br><p id=ds2.4.2:180.1><span class=root>Katame dhammā araṇā? </span><br><p id=ds2.4.2:180.2><span class=root>Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.2:180.3><span class=root>ime dhammā araṇā. </span><br><p id=ds2.4.2:180.4><span class=root>Atthuddhāro niṭṭhito. </span><br><p id=ds2.4.2:180.5><span class=root>Dhammasaṅgaṇīpakaraṇaṁ niṭṭhitaṁ. </span><br></main><footer class="container footer"><small><a href=/about>Contact info</a></small></footer>