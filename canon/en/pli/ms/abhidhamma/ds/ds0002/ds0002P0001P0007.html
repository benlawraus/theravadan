<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0001P0006.html>Previous</a><a href=/canon/en/pli/ms/abhidhamma/ds/ds0002/ds0002P0001P0008.html>Next</a></div><p><div class=verse-container id=ds2.1.7:0.1><span>Dhammasaṅgaṇī </span></div><p><div class=verse-container id=ds2.1.7:0.2><span>2 Niddesa </span></div><p><div class=verse-container id=ds2.1.7:0.3><span>2.1 Cittuppādakaṇḍa </span></div><p><div class=verse-container id=ds2.1.7:0.4><span class=big-bold>2.1.7. Abyākatavipāka </span></div><p><div class=verse-container id=ds2.1.7:1.0><span>2.1.7.1. Kusalavipākapañcaviññāṇa </span></div><p><div class=verse-container id=ds2.1.7:1.1><span>Katame dhammā abyākatā? </span></div><p><div class=verse-container id=ds2.1.7:1.2><span>Yasmiṁ samaye kāmāvacarassa kusalassa kammassa katattā upacitattā vipākaṁ cakkhuviññāṇaṁ uppannaṁ hoti upekkhāsahagataṁ rūpārammaṇaṁ, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, upekkhā hoti, cittassekaggatā hoti, manindriyaṁ hoti, upekkhindriyaṁ hoti, jīvitindriyaṁ hoti; </span></div><p><div class=verse-container id=ds2.1.7:1.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:1.4><span>ime dhammā abyākatā. </span></div><p><div class=verse-container id=ds2.1.7:2.1><span>Katamo tasmiṁ samaye phasso hoti? </span></div><p><div class=verse-container id=ds2.1.7:2.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.7:2.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.7:3.1><span>Katamā tasmiṁ samaye vedanā hoti? </span></div><p><div class=verse-container id=ds2.1.7:3.2><span>Yaṁ tasmiṁ samaye tajjācakkhuviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:3.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.7:4.1><span>Katamā tasmiṁ samaye saññā hoti? </span></div><p><div class=verse-container id=ds2.1.7:4.2><span>Yā tasmiṁ samaye tajjācakkhuviññāṇadhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.7:4.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.7:5.1><span>Katamā tasmiṁ samaye cetanā hoti? </span></div><p><div class=verse-container id=ds2.1.7:5.2><span>Yā tasmiṁ samaye tajjācakkhuviññāṇadhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.7:5.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.7:6.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.7:6.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjācakkhuviññāṇadhātu—</span></div><p><div class=verse-container id=ds2.1.7:6.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.7:7.1><span>Katamā tasmiṁ samaye upekkhā hoti? </span></div><p><div class=verse-container id=ds2.1.7:7.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:7.3><span>ayaṁ tasmiṁ samaye upekkhā hoti. </span></div><p><div class=verse-container id=ds2.1.7:8.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.7:8.2><span>Yā tasmiṁ samaye cittassa ṭhiti—</span></div><p><div class=verse-container id=ds2.1.7:8.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.7:9.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.7:9.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjācakkhuviññāṇadhātu—</span></div><p><div class=verse-container id=ds2.1.7:9.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.7:10.1><span>Katamaṁ tasmiṁ samaye upekkhindriyaṁ hoti? </span></div><p><div class=verse-container id=ds2.1.7:10.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:10.3><span>idaṁ tasmiṁ samaye upekkhindriyaṁ hoti. </span></div><p><div class=verse-container id=ds2.1.7:11.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.7:11.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.7:11.3><span>idaṁ tasmiṁ samaye jīvitindriyaṁ hoti; </span></div><p><div class=verse-container id=ds2.1.7:11.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:11.5><span>ime dhammā abyākatā. </span></div><p><div class=verse-container id=ds2.1.7:12.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, tīṇindriyāni honti, eko phasso hoti …pe… ekā cakkhuviññāṇadhātu hoti, ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.7:12.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:12.3><span>ime dhammā abyākatā …pe…. </span></div><p><div class=verse-container id=ds2.1.7:13.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.7:13.2><span>Phasso cetanā cittassekaggatā jīvitindriyaṁ; </span></div><p><div class=verse-container id=ds2.1.7:13.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.7:13.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.7:13.5><span>ime dhammā abyākatā. </span></div><p><div class=verse-container id=ds2.1.7:14.1><span>Katame dhammā abyākatā? </span></div><p><div class=verse-container id=ds2.1.7:14.2><span>Yasmiṁ samaye kāmāvacarassa kusalassa kammassa katattā upacitattā vipākaṁ sotaviññāṇaṁ uppannaṁ hoti upekkhāsahagataṁ saddārammaṇaṁ …pe… </span></div><p><div class=verse-container id=ds2.1.7:14.3><span>ghānaviññāṇaṁ uppannaṁ hoti upekkhāsahagataṁ gandhārammaṇaṁ …pe… </span></div><p><div class=verse-container id=ds2.1.7:14.4><span>jivhāviññāṇaṁ uppannaṁ hoti upekkhāsahagataṁ rasārammaṇaṁ …pe… </span></div><p><div class=verse-container id=ds2.1.7:14.5><span>kāyaviññāṇaṁ uppannaṁ hoti sukhasahagataṁ phoṭṭhabbārammaṇaṁ, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, sukhaṁ hoti, cittassekaggatā hoti, manindriyaṁ hoti, sukhindriyaṁ hoti, jīvitindriyaṁ hoti; </span></div><p><div class=verse-container id=ds2.1.7:14.6><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:14.7><span>ime dhammā abyākatā. </span></div><p><div class=verse-container id=ds2.1.7:15.1><span>Katamo tasmiṁ samaye phasso hoti? </span></div><p><div class=verse-container id=ds2.1.7:15.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.7:15.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.7:16.1><span>Katamā tasmiṁ samaye vedanā hoti? </span></div><p><div class=verse-container id=ds2.1.7:16.2><span>Yaṁ tasmiṁ samaye tajjākāyaviññāṇadhātusamphassajaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span></div><p><div class=verse-container id=ds2.1.7:16.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.7:17.1><span>Katamā tasmiṁ samaye saññā hoti? </span></div><p><div class=verse-container id=ds2.1.7:17.2><span>Yā tasmiṁ samaye tajjākāyaviññāṇadhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.7:17.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.7:18.1><span>Katamā tasmiṁ samaye cetanā hoti? </span></div><p><div class=verse-container id=ds2.1.7:18.2><span>Yā tasmiṁ samaye tajjākāyaviññāṇadhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.7:18.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.7:19.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.7:19.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjākāyaviññāṇadhātu—</span></div><p><div class=verse-container id=ds2.1.7:19.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.7:20.1><span>Katamaṁ tasmiṁ samaye sukhaṁ hoti? </span></div><p><div class=verse-container id=ds2.1.7:20.2><span>Yaṁ tasmiṁ samaye kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span></div><p><div class=verse-container id=ds2.1.7:20.3><span>idaṁ tasmiṁ samaye sukhaṁ hoti. </span></div><p><div class=verse-container id=ds2.1.7:21.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.7:21.2><span>Yā tasmiṁ samaye cittassa ṭhiti—</span></div><p><div class=verse-container id=ds2.1.7:21.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.7:22.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.7:22.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjākāyaviññāṇadhātu—</span></div><p><div class=verse-container id=ds2.1.7:22.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.7:23.1><span>Katamaṁ tasmiṁ samaye sukhindriyaṁ hoti? </span></div><p><div class=verse-container id=ds2.1.7:23.2><span>Yaṁ tasmiṁ samaye kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span></div><p><div class=verse-container id=ds2.1.7:23.3><span>idaṁ tasmiṁ samaye sukhindriyaṁ hoti. </span></div><p><div class=verse-container id=ds2.1.7:24.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.7:24.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.7:24.3><span>idaṁ tasmiṁ samaye jīvitindriyaṁ hoti; </span></div><p><div class=verse-container id=ds2.1.7:24.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:24.5><span>ime dhammā abyākatā. </span></div><p><div class=verse-container id=ds2.1.7:25.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, tīṇindriyāni honti, eko phasso hoti …pe… ekā kāyaviññāṇadhātu hoti, ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.7:25.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:25.3><span>ime dhammā abyākatā …pe…. </span></div><p><div class=verse-container id=ds2.1.7:26.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.7:26.2><span>Phasso cetanā cittassekaggatā jīvitindriyaṁ; </span></div><p><div class=verse-container id=ds2.1.7:26.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.7:26.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.7:26.5><span>ime dhammā abyākatā. </span></div><p><div class=verse-container id=ds2.1.7:26.6><span>Kusalavipākāni pañcaviññāṇāni. </span></div><p><div class=verse-container id=ds2.1.7:27.0><span>2.1.7.2. Kusalavipākamanodhātu </span></div><p><div class=verse-container id=ds2.1.7:27.1><span>Katame dhammā abyākatā? </span></div><p><div class=verse-container id=ds2.1.7:27.2><span>Yasmiṁ samaye kāmāvacarassa kusalassa kammassa katattā upacitattā vipākā manodhātu uppannā hoti upekkhāsahagatā rūpārammaṇā vā …pe… </span></div><p><div class=verse-container id=ds2.1.7:27.3><span>phoṭṭhabbārammaṇā vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, manindriyaṁ hoti, upekkhindriyaṁ hoti, jīvitindriyaṁ hoti; </span></div><p><div class=verse-container id=ds2.1.7:27.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:27.5><span>ime dhammā abyākatā. </span></div><p><div class=verse-container id=ds2.1.7:28.1><span>Katamo tasmiṁ samaye phasso hoti? </span></div><p><div class=verse-container id=ds2.1.7:28.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.7:28.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.7:29.1><span>Katamā tasmiṁ samaye vedanā hoti? </span></div><p><div class=verse-container id=ds2.1.7:29.2><span>Yaṁ tasmiṁ samaye tajjāmanodhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:29.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.7:30.1><span>Katamā tasmiṁ samaye saññā hoti? </span></div><p><div class=verse-container id=ds2.1.7:30.2><span>Yā tasmiṁ samaye tajjāmanodhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.7:30.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.7:31.1><span>Katamā tasmiṁ samaye cetanā hoti? </span></div><p><div class=verse-container id=ds2.1.7:31.2><span>Yā tasmiṁ samaye tajjāmanodhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.7:31.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.7:32.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.7:32.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu—</span></div><p><div class=verse-container id=ds2.1.7:32.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.7:33.1><span>Katamo tasmiṁ samaye vitakko hoti? </span></div><p><div class=verse-container id=ds2.1.7:33.2><span>Yo tasmiṁ samaye takko vitakko saṅkappo appanā byappanā cetaso abhiniropanā—</span></div><p><div class=verse-container id=ds2.1.7:33.3><span>ayaṁ tasmiṁ samaye vitakko hoti. </span></div><p><div class=verse-container id=ds2.1.7:34.1><span>Katamo tasmiṁ samaye vicāro hoti? </span></div><p><div class=verse-container id=ds2.1.7:34.2><span>Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span></div><p><div class=verse-container id=ds2.1.7:34.3><span>ayaṁ tasmiṁ samaye vicāro hoti. </span></div><p><div class=verse-container id=ds2.1.7:35.1><span>Katamā tasmiṁ samaye upekkhā hoti? </span></div><p><div class=verse-container id=ds2.1.7:35.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:35.3><span>ayaṁ tasmiṁ samaye upekkhā hoti. </span></div><p><div class=verse-container id=ds2.1.7:36.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.7:36.2><span>Yā tasmiṁ samaye cittassa ṭhiti—</span></div><p><div class=verse-container id=ds2.1.7:36.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.7:37.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.7:37.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu—</span></div><p><div class=verse-container id=ds2.1.7:37.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.7:38.1><span>Katamaṁ tasmiṁ samaye upekkhindriyaṁ hoti? </span></div><p><div class=verse-container id=ds2.1.7:38.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:38.3><span>idaṁ tasmiṁ samaye upekkhindriyaṁ hoti. </span></div><p><div class=verse-container id=ds2.1.7:39.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.7:39.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.7:39.3><span>idaṁ tasmiṁ samaye jīvitindriyaṁ hoti; </span></div><p><div class=verse-container id=ds2.1.7:39.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:39.5><span>ime dhammā abyākatā. </span></div><p><div class=verse-container id=ds2.1.7:40.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, tīṇindriyāni honti, eko phasso hoti …pe… ekā manodhātu hoti, ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.7:40.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:40.3><span>ime dhammā abyākatā …pe…. </span></div><p><div class=verse-container id=ds2.1.7:41.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.7:41.2><span>Phasso cetanā vitakko vicāro cittassekaggatā jīvitindriyaṁ; </span></div><p><div class=verse-container id=ds2.1.7:41.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.7:41.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.7:41.5><span>ime dhammā abyākatā. </span></div><p><div class=verse-container id=ds2.1.7:41.6><span>Kusalavipākā manodhātu. </span></div><p><div class=verse-container id=ds2.1.7:42.0><span>2.1.7.3. Kusalavipākamanoviññāṇadhātusomanassasahagata </span></div><p><div class=verse-container id=ds2.1.7:42.1><span>Katame dhammā abyākatā? </span></div><p><div class=verse-container id=ds2.1.7:42.2><span>Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā rūpārammaṇā vā …pe… </span></div><p><div class=verse-container id=ds2.1.7:42.3><span>dhammārammaṇā vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā hoti, manindriyaṁ hoti, somanassindriyaṁ hoti, jīvitindriyaṁ hoti; </span></div><p><div class=verse-container id=ds2.1.7:42.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:42.5><span>ime dhammā abyākatā. </span></div><p><div class=verse-container id=ds2.1.7:43.1><span>Katamo tasmiṁ samaye phasso hoti? </span></div><p><div class=verse-container id=ds2.1.7:43.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.7:43.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.7:44.1><span>Katamā tasmiṁ samaye vedanā hoti? </span></div><p><div class=verse-container id=ds2.1.7:44.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.7:44.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.7:45.1><span>Katamā tasmiṁ samaye saññā hoti? </span></div><p><div class=verse-container id=ds2.1.7:45.2><span>Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.7:45.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.7:46.1><span>Katamā tasmiṁ samaye cetanā hoti. </span></div><p><div class=verse-container id=ds2.1.7:46.2><span>Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.7:46.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.7:47.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.7:47.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.7:47.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.7:48.1><span>Katamo tasmiṁ samaye vitakko hoti? </span></div><p><div class=verse-container id=ds2.1.7:48.2><span>Yo tasmiṁ samaye takko vitakko saṅkappo appanā byappanā cetaso abhiniropanā—</span></div><p><div class=verse-container id=ds2.1.7:48.3><span>ayaṁ tasmiṁ samaye vitakko hoti. </span></div><p><div class=verse-container id=ds2.1.7:49.1><span>Katamo tasmiṁ samaye vicāro hoti? </span></div><p><div class=verse-container id=ds2.1.7:49.2><span>Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span></div><p><div class=verse-container id=ds2.1.7:49.3><span>ayaṁ tasmiṁ samaye vicāro hoti. </span></div><p><div class=verse-container id=ds2.1.7:50.1><span>Katamā tasmiṁ samaye pīti hoti? </span></div><p><div class=verse-container id=ds2.1.7:50.2><span>Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span></div><p><div class=verse-container id=ds2.1.7:50.3><span>ayaṁ tasmiṁ samaye pīti hoti. </span></div><p><div class=verse-container id=ds2.1.7:51.1><span>Katamaṁ tasmiṁ samaye sukhaṁ hoti? </span></div><p><div class=verse-container id=ds2.1.7:51.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.7:51.3><span>idaṁ tasmiṁ samaye sukhaṁ hoti. </span></div><p><div class=verse-container id=ds2.1.7:52.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.7:52.2><span>Yā tasmiṁ samaye cittassa ṭhiti—</span></div><p><div class=verse-container id=ds2.1.7:52.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.7:53.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.7:53.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.7:53.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.7:54.1><span>Katamaṁ tasmiṁ samaye somanassindriyaṁ hoti? </span></div><p><div class=verse-container id=ds2.1.7:54.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.7:54.3><span>idaṁ tasmiṁ samaye somanassindriyaṁ hoti. </span></div><p><div class=verse-container id=ds2.1.7:55.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.7:55.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.7:55.3><span>idaṁ tasmiṁ samaye jīvitindriyaṁ hoti; </span></div><p><div class=verse-container id=ds2.1.7:55.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:55.5><span>ime dhammā abyākatā. </span></div><p><div class=verse-container id=ds2.1.7:56.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, tīṇindriyāni honti, eko phasso hoti …pe… ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.7:56.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:56.3><span>ime dhammā abyākatā …pe…. </span></div><p><div class=verse-container id=ds2.1.7:57.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.7:57.2><span>Phasso cetanā vitakko vicāro pīti cittassekaggatā jīvitindriyaṁ; </span></div><p><div class=verse-container id=ds2.1.7:57.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.7:57.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.7:57.5><span>ime dhammā abyākatā. </span></div><p><div class=verse-container id=ds2.1.7:57.6><span>Kusalavipākā manoviññāṇadhātu somanassasahagatā. </span></div><p><div class=verse-container id=ds2.1.7:58.0><span>2.1.7.4. Kusalavipākamanoviññāṇadhātuupekkhāsahagata </span></div><p><div class=verse-container id=ds2.1.7:58.1><span>Katame dhammā abyākatā? </span></div><p><div class=verse-container id=ds2.1.7:58.2><span>Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti upekkhāsahagatā rūpārammaṇā vā …pe… </span></div><p><div class=verse-container id=ds2.1.7:58.3><span>dhammārammaṇā vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, manindriyaṁ hoti, upekkhindriyaṁ hoti, jīvitindriyaṁ hoti; </span></div><p><div class=verse-container id=ds2.1.7:58.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:58.5><span>ime dhammā abyākatā. </span></div><p><div class=verse-container id=ds2.1.7:59.1><span>Katamo tasmiṁ samaye phasso hoti? </span></div><p><div class=verse-container id=ds2.1.7:59.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.7:59.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.7:60.1><span>Katamā tasmiṁ samaye vedanā hoti? </span></div><p><div class=verse-container id=ds2.1.7:60.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:60.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.7:61.1><span>Katamā tasmiṁ samaye saññā hoti? </span></div><p><div class=verse-container id=ds2.1.7:61.2><span>Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.7:61.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.7:62.1><span>Katamā tasmiṁ samaye cetanā hoti? </span></div><p><div class=verse-container id=ds2.1.7:62.2><span>Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.7:62.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.7:63.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.7:63.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.7:63.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.7:64.1><span>Katamo tasmiṁ samaye vitakko hoti? </span></div><p><div class=verse-container id=ds2.1.7:64.2><span>Yo tasmiṁ samaye takko vitakko saṅkappo appanā byappanā cetaso abhiniropanā—</span></div><p><div class=verse-container id=ds2.1.7:64.3><span>ayaṁ tasmiṁ samaye vitakko hoti. </span></div><p><div class=verse-container id=ds2.1.7:65.1><span>Katamo tasmiṁ samaye vicāro hoti? </span></div><p><div class=verse-container id=ds2.1.7:65.2><span>Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span></div><p><div class=verse-container id=ds2.1.7:65.3><span>ayaṁ tasmiṁ samaye vicāro hoti. </span></div><p><div class=verse-container id=ds2.1.7:66.1><span>Katamā tasmiṁ samaye upekkhā hoti? </span></div><p><div class=verse-container id=ds2.1.7:66.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:66.3><span>ayaṁ tasmiṁ samaye upekkhā hoti. </span></div><p><div class=verse-container id=ds2.1.7:67.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.7:67.2><span>Yā tasmiṁ samaye cittassa ṭhiti—</span></div><p><div class=verse-container id=ds2.1.7:67.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.7:68.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.7:68.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.7:68.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.7:69.1><span>Katamaṁ tasmiṁ samaye upekkhindriyaṁ hoti? </span></div><p><div class=verse-container id=ds2.1.7:69.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.7:69.3><span>idaṁ tasmiṁ samaye upekkhindriyaṁ hoti. </span></div><p><div class=verse-container id=ds2.1.7:70.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.7:70.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.7:70.3><span>idaṁ tasmiṁ samaye jīvitindriyaṁ hoti; </span></div><p><div class=verse-container id=ds2.1.7:70.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:70.5><span>ime dhammā abyākatā. </span></div><p><div class=verse-container id=ds2.1.7:71.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, tīṇindriyāni honti, eko phasso hoti …pe… ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.7:71.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.7:71.3><span>ime dhammā abyākatā …pe…. </span></div><p><div class=verse-container id=ds2.1.7:72.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.7:72.2><span>Phasso cetanā vitakko vicāro cittassekaggatā jīvitindriyaṁ; </span></div><p><div class=verse-container id=ds2.1.7:72.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.7:72.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.7:72.5><span>ime dhammā abyākatā. </span></div><p><div class=verse-container id=ds2.1.7:72.6><span>Kusalavipākā upekkhāsahagatā manoviññāṇadhātu. </span></div><p><div class=verse-container id=ds2.1.7:73.0><span>2.1.7.5. Aṭṭhamahāvipāka </span></div><p><div class=verse-container id=ds2.1.7:73.1><span>Katame dhammā abyākatā? </span></div><p><div class=verse-container id=ds2.1.7:73.2><span>Yasmiṁ samaye kāmāvacarassa kusalassa kammassa katattā upacitattā vipākā manoviññāṇadhātu uppannā hoti somanassasahagatā ñāṇasampayuttā …pe… </span></div><p><div class=verse-container id=ds2.1.7:73.3><span>somanassasahagatā ñāṇasampayuttā sasaṅkhārena …pe… </span></div><p><div class=verse-container id=ds2.1.7:73.4><span>somanassasahagatā ñāṇavippayuttā …pe… </span></div><p><div class=verse-container id=ds2.1.7:73.5><span>somanassasahagatā ñāṇavippayuttā sasaṅkhārena …pe… </span></div><p><div class=verse-container id=ds2.1.7:73.6><span>upekkhāsahagatā ñāṇasampayuttā …pe… </span></div><p><div class=verse-container id=ds2.1.7:73.7><span>upekkhāsahagatā ñāṇasampayuttā sasaṅkhārena …pe… </span></div><p><div class=verse-container id=ds2.1.7:73.8><span>upekkhāsahagatā ñāṇavippayuttā …pe… </span></div><p><div class=verse-container id=ds2.1.7:73.9><span>upekkhāsahagatā ñāṇavippayuttā sasaṅkhārena rūpārammaṇā vā …pe… </span></div><p><div class=verse-container id=ds2.1.7:73.10><span>dhammārammaṇā vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:73.11><span>ime dhammā abyākatā …pe… </span></div><p><div class=verse-container id=ds2.1.7:73.12><span>alobho abyākatamūlaṁ …pe… </span></div><p><div class=verse-container id=ds2.1.7:73.13><span>adoso abyākatamūlaṁ …pe… </span></div><p><div class=verse-container id=ds2.1.7:73.14><span>ime dhammā abyākatā. </span></div><p><div class=verse-container id=ds2.1.7:73.15><span>Aṭṭhamahāvipākā. </span></div><p><div class=verse-container id=ds2.1.7:74.0><span>2.1.7.6. Rūpāvacaravipāka </span></div><p><div class=verse-container id=ds2.1.7:74.1><span>Katame dhammā abyākatā? </span></div><p><div class=verse-container id=ds2.1.7:74.2><span>Yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:74.3><span>ime dhammā kusalā. </span></div><p><div class=verse-container id=ds2.1.7:74.4><span>Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:74.5><span>ime dhammā abyākatā. </span></div><p><div class=verse-container id=ds2.1.7:75.1><span>Katame dhammā abyākatā? </span></div><p><div class=verse-container id=ds2.1.7:75.2><span>Yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=ds2.1.7:75.3><span>tatiyaṁ jhānaṁ …pe… </span></div><p><div class=verse-container id=ds2.1.7:75.4><span>catutthaṁ jhānaṁ …pe… </span></div><p><div class=verse-container id=ds2.1.7:75.5><span>paṭhamaṁ jhānaṁ …pe… </span></div><p><div class=verse-container id=ds2.1.7:75.6><span>pañcamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:75.7><span>ime dhammā kusalā. </span></div><p><div class=verse-container id=ds2.1.7:75.8><span>Tasseva rūpāvacarassa kusalassa kammassa katattā upacitattā vipākaṁ sukhassa ca pahānā …pe… pañcamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:75.9><span>ime dhammā abyākatā. </span></div><p><div class=verse-container id=ds2.1.7:75.10><span>Rūpāvacaravipākā. </span></div><p><div class=verse-container id=ds2.1.7:76.0><span>2.1.7.7. Arūpāvacaravipāka </span></div><p><div class=verse-container id=ds2.1.7:76.1><span>Katame dhammā abyākatā? </span></div><p><div class=verse-container id=ds2.1.7:76.2><span>Yasmiṁ samaye arūpūpapattiyā maggaṁ bhāveti sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ākāsānañcāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:76.3><span>ime dhammā kusalā. </span></div><p><div class=verse-container id=ds2.1.7:76.4><span>Tasseva arūpāvacarassa kusalassa kammassa katattā upacitattā vipākaṁ sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ākāsānañcāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:76.5><span>ime dhammā abyākatā. </span></div><p><div class=verse-container id=ds2.1.7:77.1><span>Katame dhammā abyākatā? </span></div><p><div class=verse-container id=ds2.1.7:77.2><span>Yasmiṁ samaye arūpūpapattiyā maggaṁ bhāveti sabbaso ākāsānañcāyatanaṁ samatikkamma viññāṇañcāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:77.3><span>ime dhammā kusalā. </span></div><p><div class=verse-container id=ds2.1.7:77.4><span>Tasseva arūpāvacarassa kusalassa kammassa katattā upacitattā vipākaṁ sabbaso ākāsānañcāyatanaṁ samatikkamma viññāṇañcāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:77.5><span>ime dhammā abyākatā. </span></div><p><div class=verse-container id=ds2.1.7:78.1><span>Katame dhammā abyākatā? </span></div><p><div class=verse-container id=ds2.1.7:78.2><span>Yasmiṁ samaye arūpūpapattiyā maggaṁ bhāveti sabbaso viññāṇañcāyatanaṁ samatikkamma ākiñcaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:78.3><span>ime dhammā kusalā. </span></div><p><div class=verse-container id=ds2.1.7:78.4><span>Tasseva arūpāvacarassa kusalassa kammassa katattā upacitattā vipākaṁ sabbaso viññāṇañcāyatanaṁ samatikkamma ākiñcaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:78.5><span>ime dhammā abyākatā. </span></div><p><div class=verse-container id=ds2.1.7:79.1><span>Katame dhammā abyākatā? </span></div><p><div class=verse-container id=ds2.1.7:79.2><span>Yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:79.3><span>ime dhammā kusalā. </span></div><p><div class=verse-container id=ds2.1.7:79.4><span>Tasseva arūpāvacarassa kusalassa kammassa katattā upacitattā vipākaṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.7:79.5><span>ime dhammā abyākatā. </span></div><p><div class=verse-container id=ds2.1.7:79.6><span>Arūpāvacaravipākā. </span></div><div class=flex-between><a href=/canon/en/pli/ms/abhidhamma/ds/ds0002/ds0002P0001P0006.html>Previous</a><a href=/canon/en/pli/ms/abhidhamma/ds/ds0002/ds0002P0001P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>