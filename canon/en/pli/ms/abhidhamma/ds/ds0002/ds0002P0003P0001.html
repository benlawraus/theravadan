<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0002P0003.html>Previous</a><a href=/canon/en/pli/ms/abhidhamma/ds/ds0002/ds0002P0003P0002.html>Next</a></div><p><div class=verse-container id=ds2.3.1:0.1><span>Dhammasaṅgaṇī </span></div><p><div class=verse-container id=ds2.3.1:0.2><span>2 Niddesa </span></div><p><div class=verse-container id=ds2.3.1:0.3><span>2.3 Nikkhepakaṇḍa </span></div><p><div class=verse-container id=ds2.3.1:0.4><span class=big-bold>2.3.1. Tikanikkhepa </span></div><p><div class=verse-container id=ds2.3.1:1.0><span>2.3.1.1. Kusalattika </span></div><p><div class=verse-container id=ds2.3.1:1.1><span>Katame dhammā kusalā? </span></div><p><div class=verse-container id=ds2.3.1:1.2><span>Tīṇi kusalamūlāni—</span></div><p><div class=verse-container id=ds2.3.1:1.3><span>alobho, adoso, amoho; </span></div><p><div class=verse-container id=ds2.3.1:1.4><span>taṁsampayutto vedanākkhandho, saññākkhandho, saṅkhārakkhandho, viññāṇakkhandho; </span></div><p><div class=verse-container id=ds2.3.1:1.5><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:1.6><span>ime dhammā kusalā. </span></div><p><div class=verse-container id=ds2.3.1:2.1><span>Katame dhammā akusalā? </span></div><p><div class=verse-container id=ds2.3.1:2.2><span>Tīṇi akusalamūlāni—</span></div><p><div class=verse-container id=ds2.3.1:2.3><span>lobho, doso, moho; </span></div><p><div class=verse-container id=ds2.3.1:2.4><span>tadekaṭṭhā ca kilesā; </span></div><p><div class=verse-container id=ds2.3.1:2.5><span>taṁsampayutto vedanākkhandho, saññākkhandho, saṅkhārakkhandho, viññāṇakkhandho; </span></div><p><div class=verse-container id=ds2.3.1:2.6><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:2.7><span>ime dhammā akusalā. </span></div><p><div class=verse-container id=ds2.3.1:3.1><span>Katame dhammā abyākatā? </span></div><p><div class=verse-container id=ds2.3.1:3.2><span>Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:3.3><span>vedanākkhandho, saññākkhandho, saṅkhārakkhandho, viññāṇakkhandho; </span></div><p><div class=verse-container id=ds2.3.1:3.4><span>ye ca dhammā kiriyā neva kusalā nākusalā na ca kammavipākā; </span></div><p><div class=verse-container id=ds2.3.1:3.5><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:3.6><span>ime dhammā abyākatā. </span></div><p><div class=verse-container id=ds2.3.1:4.0><span>2.3.1.2. Vedanāttika </span></div><p><div class=verse-container id=ds2.3.1:4.1><span>Katame dhammā sukhāya vedanāya sampayuttā? </span></div><p><div class=verse-container id=ds2.3.1:4.2><span>Sukhabhūmiyaṁ kāmāvacare, rūpāvacare, apariyāpanne, sukhaṁ vedanaṁ ṭhapetvā; </span></div><p><div class=verse-container id=ds2.3.1:4.3><span>taṁsampayutto saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.3.1:4.4><span>ime dhammā sukhāya vedanāya sampayuttā. </span></div><p><div class=verse-container id=ds2.3.1:5.1><span>Katame dhammā dukkhāya vedanāya sampayuttā? </span></div><p><div class=verse-container id=ds2.3.1:5.2><span>Dukkhabhūmiyaṁ kāmāvacare, dukkhaṁ vedanaṁ ṭhapetvā; </span></div><p><div class=verse-container id=ds2.3.1:5.3><span>taṁsampayutto saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.3.1:5.4><span>ime dhammā dukkhāya vedanāya sampayuttā. </span></div><p><div class=verse-container id=ds2.3.1:6.1><span>Katame dhammā adukkhamasukhāya vedanāya sampayuttā? </span></div><p><div class=verse-container id=ds2.3.1:6.2><span>Adukkhamasukhabhūmiyaṁ kāmāvacare, rūpāvacare, arūpāvacare, apariyāpanne, adukkhamasukhaṁ vedanaṁ ṭhapetvā; </span></div><p><div class=verse-container id=ds2.3.1:6.3><span>taṁsampayutto saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.3.1:6.4><span>ime dhammā adukkhamasukhāya vedanāya sampayuttā. </span></div><p><div class=verse-container id=ds2.3.1:7.0><span>2.3.1.3. Vipākattika </span></div><p><div class=verse-container id=ds2.3.1:7.1><span>Katame dhammā vipākā? </span></div><p><div class=verse-container id=ds2.3.1:7.2><span>Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:7.3><span>vedanākkhandho …pe… viññāṇakkhandho—</span></div><p><div class=verse-container id=ds2.3.1:7.4><span>ime dhammā vipākā. </span></div><p><div class=verse-container id=ds2.3.1:8.1><span>Katame dhammā vipākadhammadhammā? </span></div><p><div class=verse-container id=ds2.3.1:8.2><span>Kusalākusalā dhammā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:8.3><span>vedanākkhandho …pe… viññāṇakkhandho—</span></div><p><div class=verse-container id=ds2.3.1:8.4><span>ime dhammā vipākadhammadhammā. </span></div><p><div class=verse-container id=ds2.3.1:9.1><span>Katame dhammā nevavipākanavipākadhammadhammā? </span></div><p><div class=verse-container id=ds2.3.1:9.2><span>Ye ca dhammā kiriyā neva kusalā nākusalā na ca kammavipākā, sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:9.3><span>ime dhammā nevavipākanavipākadhammadhammā. </span></div><p><div class=verse-container id=ds2.3.1:10.0><span>2.3.1.4. Upādinnattika </span></div><p><div class=verse-container id=ds2.3.1:10.1><span>Katame dhammā upādinnupādāniyā? </span></div><p><div class=verse-container id=ds2.3.1:10.2><span>Sāsavā kusalākusalānaṁ dhammānaṁ vipākā kāmāvacarā, rūpāvacarā, arūpāvacarā; </span></div><p><div class=verse-container id=ds2.3.1:10.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:10.4><span>yañca rūpaṁ kammassa katattā—</span></div><p><div class=verse-container id=ds2.3.1:10.5><span>ime dhammā upādinnupādāniyā. </span></div><p><div class=verse-container id=ds2.3.1:11.1><span>Katame dhammā anupādinnupādāniyā? </span></div><p><div class=verse-container id=ds2.3.1:11.2><span>Sāsavā kusalākusalā dhammā kāmāvacarā, rūpāvacarā, arūpāvacarā; </span></div><p><div class=verse-container id=ds2.3.1:11.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:11.4><span>ye ca dhammā kiriyā neva kusalā nākusalā na ca kammavipākā; </span></div><p><div class=verse-container id=ds2.3.1:11.5><span>yañca rūpaṁ na kammassa katattā—</span></div><p><div class=verse-container id=ds2.3.1:11.6><span>ime dhammā anupādinnupādāniyā. </span></div><p><div class=verse-container id=ds2.3.1:12.1><span>Katame dhammā anupādinnaanupādāniyā? </span></div><p><div class=verse-container id=ds2.3.1:12.2><span>Apariyāpannā maggā ca, maggaphalāni ca, asaṅkhatā ca dhātu—</span></div><p><div class=verse-container id=ds2.3.1:12.3><span>ime dhammā anupādinnaanupādāniyā. </span></div><p><div class=verse-container id=ds2.3.1:13.0><span>2.3.1.5. Saṅkiliṭṭhattika </span></div><p><div class=verse-container id=ds2.3.1:13.1><span>Katame dhammā saṅkiliṭṭhasaṅkilesikā? </span></div><p><div class=verse-container id=ds2.3.1:13.2><span>Tīṇi akusalamūlāni—</span></div><p><div class=verse-container id=ds2.3.1:13.3><span>lobho, doso, moho; </span></div><p><div class=verse-container id=ds2.3.1:13.4><span>tadekaṭṭhā ca kilesā; </span></div><p><div class=verse-container id=ds2.3.1:13.5><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:13.6><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:13.7><span>ime dhammā saṅkiliṭṭhasaṅkilesikā. </span></div><p><div class=verse-container id=ds2.3.1:14.1><span>Katame dhammā asaṅkiliṭṭhasaṅkilesikā? </span></div><p><div class=verse-container id=ds2.3.1:14.2><span>Sāsavā kusalābyākatā dhammā kāmāvacarā, rūpāvacarā, arūpāvacarā; </span></div><p><div class=verse-container id=ds2.3.1:14.3><span>rūpakkhandho, vedanākkhandho, saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.3.1:14.4><span>ime dhammā asaṅkiliṭṭhasaṅkilesikā. </span></div><p><div class=verse-container id=ds2.3.1:15.1><span>Katame dhammā asaṅkiliṭṭhaasaṅkilesikā? </span></div><p><div class=verse-container id=ds2.3.1:15.2><span>Apariyāpannā maggā ca, maggaphalāni ca, asaṅkhatā ca dhātu—</span></div><p><div class=verse-container id=ds2.3.1:15.3><span>ime dhammā asaṅkiliṭṭhaasaṅkilesikā. </span></div><p><div class=verse-container id=ds2.3.1:16.0><span>2.3.1.6. Vitakkattika </span></div><p><div class=verse-container id=ds2.3.1:16.1><span>Katame dhammā savitakkasavicārā? </span></div><p><div class=verse-container id=ds2.3.1:16.2><span>Savitakkasavicārabhūmiyaṁ kāmāvacare, rūpāvacare, apariyāpanne, vitakkavicāre ṭhapetvā; </span></div><p><div class=verse-container id=ds2.3.1:16.3><span>taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:16.4><span>ime dhammā savitakkasavicārā. </span></div><p><div class=verse-container id=ds2.3.1:17.1><span>Katame dhammā avitakkavicāramattā? </span></div><p><div class=verse-container id=ds2.3.1:17.2><span>Avitakkavicāramattabhūmiyaṁ rūpāvacare, apariyāpanne, vicāraṁ ṭhapetvā; </span></div><p><div class=verse-container id=ds2.3.1:17.3><span>taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:17.4><span>ime dhammā avitakkavicāramattā. </span></div><p><div class=verse-container id=ds2.3.1:18.1><span>Katame dhammā avitakkaavicārā? </span></div><p><div class=verse-container id=ds2.3.1:18.2><span>Avitakkaavicārabhūmiyaṁ kāmāvacare, rūpāvacare, arūpāvacare, apariyāpanne; </span></div><p><div class=verse-container id=ds2.3.1:18.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:18.4><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:18.5><span>ime dhammā avitakkaavicārā. </span></div><p><div class=verse-container id=ds2.3.1:19.0><span>2.3.1.7. Pītittika </span></div><p><div class=verse-container id=ds2.3.1:19.1><span>Katame dhammā pītisahagatā? </span></div><p><div class=verse-container id=ds2.3.1:19.2><span>Pītibhūmiyaṁ kāmāvacare, rūpāvacare, apariyāpanne, pītiṁ ṭhapetvā; </span></div><p><div class=verse-container id=ds2.3.1:19.3><span>taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:19.4><span>ime dhammā pītisahagatā. </span></div><p><div class=verse-container id=ds2.3.1:20.1><span>Katame dhammā sukhasahagatā? </span></div><p><div class=verse-container id=ds2.3.1:20.2><span>Sukhabhūmiyaṁ kāmāvacare, rūpāvacare, apariyāpanne, sukhaṁ ṭhapetvā; </span></div><p><div class=verse-container id=ds2.3.1:20.3><span>taṁsampayutto saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.3.1:20.4><span>ime dhammā sukhasahagatā. </span></div><p><div class=verse-container id=ds2.3.1:21.1><span>Katame dhammā upekkhāsahagatā? </span></div><p><div class=verse-container id=ds2.3.1:21.2><span>Upekkhābhūmiyaṁ kāmāvacare, rūpāvacare, arūpāvacare, apariyāpanne, upekkhaṁ ṭhapetvā; </span></div><p><div class=verse-container id=ds2.3.1:21.3><span>taṁsampayutto saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.3.1:21.4><span>ime dhammā upekkhāsahagatā. </span></div><p><div class=verse-container id=ds2.3.1:22.0><span>2.3.1.8. Dassanenapahātabbattika </span></div><p><div class=verse-container id=ds2.3.1:22.1><span>Katame dhammā dassanena pahātabbā? </span></div><p><div class=verse-container id=ds2.3.1:22.2><span>Tīṇi saññojanāni—</span></div><p><div class=verse-container id=ds2.3.1:22.3><span>sakkāyadiṭṭhi, vicikicchā, sīlabbataparāmāso. </span></div><p><div class=verse-container id=ds2.3.1:23.1><span>Tattha katamā sakkāyadiṭṭhi? </span></div><p><div class=verse-container id=ds2.3.1:23.2><span>Idha assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ. </span></div><p><div class=verse-container id=ds2.3.1:23.3><span>Vedanaṁ attato samanupassati, vedanāvantaṁ vā attānaṁ, attani vā vedanaṁ, vedanāya vā attānaṁ. </span></div><p><div class=verse-container id=ds2.3.1:23.4><span>Saññaṁ attato samanupassati, saññāvantaṁ vā attānaṁ, attani vā saññaṁ, saññāya vā attānaṁ. </span></div><p><div class=verse-container id=ds2.3.1:23.5><span>Saṅkhāre attato samanupassati, saṅkhāravantaṁ vā attānaṁ, attani vā saṅkhāre, saṅkhāresu vā attānaṁ. </span></div><p><div class=verse-container id=ds2.3.1:23.6><span>Viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ. </span></div><p><div class=verse-container id=ds2.3.1:23.7><span>Yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ diṭṭhisaññojanaṁ gāho paṭiggāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho—</span></div><p><div class=verse-container id=ds2.3.1:23.8><span>ayaṁ vuccati sakkāyadiṭṭhi. </span></div><p><div class=verse-container id=ds2.3.1:24.1><span>Tattha katamā vicikicchā? </span></div><p><div class=verse-container id=ds2.3.1:24.2><span>Satthari kaṅkhati vicikicchati, dhamme kaṅkhati vicikicchati, saṅghe kaṅkhati vicikicchati, sikkhāya kaṅkhati vicikicchati, pubbante kaṅkhati vicikicchati, aparante kaṅkhati vicikicchati, pubbantāparante kaṅkhati vicikicchati, idappaccayatā paṭiccasamuppannesu dhammesu kaṅkhati vicikicchati. </span></div><p><div class=verse-container id=ds2.3.1:24.3><span>Yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhanā thambhitattaṁ cittassa manovilekho—</span></div><p><div class=verse-container id=ds2.3.1:24.4><span>ayaṁ vuccati vicikicchā. </span></div><p><div class=verse-container id=ds2.3.1:25.1><span>Tattha katamo sīlabbataparāmāso? </span></div><p><div class=verse-container id=ds2.3.1:25.2><span>Ito bahiddhā samaṇabrāhmaṇānaṁ ‘sīlena suddhi, vatena suddhi, sīlabbatena suddhī’ti yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ diṭṭhisaññojanaṁ gāho paṭiggāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho—</span></div><p><div class=verse-container id=ds2.3.1:25.3><span>ayaṁ vuccati sīlabbataparāmāso. </span></div><p><div class=verse-container id=ds2.3.1:26.1><span>Imāni tīṇi saññojanāni; </span></div><p><div class=verse-container id=ds2.3.1:26.2><span>tadekaṭṭhā ca kilesā; </span></div><p><div class=verse-container id=ds2.3.1:26.3><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:26.4><span>taṁsamuṭṭhānaṁ kāyakammaṁ vacīkammaṁ manokammaṁ—</span></div><p><div class=verse-container id=ds2.3.1:26.5><span>ime dhammā dassanena pahātabbā. </span></div><p><div class=verse-container id=ds2.3.1:27.1><span>Katame dhammā bhāvanāya pahātabbā? </span></div><p><div class=verse-container id=ds2.3.1:27.2><span>Avaseso lobho, doso, moho; </span></div><p><div class=verse-container id=ds2.3.1:27.3><span>tadekaṭṭhā ca kilesā; </span></div><p><div class=verse-container id=ds2.3.1:27.4><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:27.5><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:27.6><span>ime dhammā bhāvanāya pahātabbā. </span></div><p><div class=verse-container id=ds2.3.1:28.1><span>Katame dhammā neva dassanena na bhāvanāya pahātabbā? </span></div><p><div class=verse-container id=ds2.3.1:28.2><span>Kusalābyākatā dhammā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:28.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:28.4><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:28.5><span>ime dhammā neva dassanena na bhāvanāya pahātabbā. </span></div><p><div class=verse-container id=ds2.3.1:29.0><span>2.3.1.9. Dassanenapahātabbahetukattika </span></div><p><div class=verse-container id=ds2.3.1:29.1><span>Katame dhammā dassanena pahātabbahetukā? </span></div><p><div class=verse-container id=ds2.3.1:29.2><span>Tīṇi saññojanāni—</span></div><p><div class=verse-container id=ds2.3.1:29.3><span>sakkāyadiṭṭhi, vicikicchā, sīlabbataparāmāso. </span></div><p><div class=verse-container id=ds2.3.1:30.1><span>Tattha katamā sakkāyadiṭṭhi …pe… </span></div><p><div class=verse-container id=ds2.3.1:30.2><span>ayaṁ vuccati sakkāyadiṭṭhi. </span></div><p><div class=verse-container id=ds2.3.1:31.1><span>Tattha katamā vicikicchā …pe… </span></div><p><div class=verse-container id=ds2.3.1:31.2><span>ayaṁ vuccati vicikicchā. </span></div><p><div class=verse-container id=ds2.3.1:32.1><span>Tattha katamo sīlabbataparāmāso …pe… </span></div><p><div class=verse-container id=ds2.3.1:32.2><span>ayaṁ vuccati sīlabbataparāmāso. </span></div><p><div class=verse-container id=ds2.3.1:33.1><span>Imāni tīṇi saññojanāni; </span></div><p><div class=verse-container id=ds2.3.1:33.2><span>tadekaṭṭhā ca kilesā; </span></div><p><div class=verse-container id=ds2.3.1:33.3><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:33.4><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:33.5><span>ime dhammā dassanena pahātabbahetukā. </span></div><p><div class=verse-container id=ds2.3.1:33.6><span>Tīṇi saññojanāni—</span></div><p><div class=verse-container id=ds2.3.1:33.7><span>sakkāyadiṭṭhi, vicikicchā, sīlabbataparāmāso—</span></div><p><div class=verse-container id=ds2.3.1:33.8><span>ime dhammā dassanena pahātabbā. </span></div><p><div class=verse-container id=ds2.3.1:33.9><span>Tadekaṭṭho lobho, doso, moho—</span></div><p><div class=verse-container id=ds2.3.1:33.10><span>ime dhammā dassanena pahātabbahetū. </span></div><p><div class=verse-container id=ds2.3.1:33.11><span>Tadekaṭṭhā ca kilesā; </span></div><p><div class=verse-container id=ds2.3.1:33.12><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:33.13><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:33.14><span>ime dhammā dassanena pahātabbahetukā. </span></div><p><div class=verse-container id=ds2.3.1:34.1><span>Katame dhammā bhāvanāya pahātabbahetukā? </span></div><p><div class=verse-container id=ds2.3.1:34.2><span>Avaseso lobho, doso, moho—</span></div><p><div class=verse-container id=ds2.3.1:34.3><span>ime dhammā bhāvanāya pahātabbahetū. </span></div><p><div class=verse-container id=ds2.3.1:34.4><span>Tadekaṭṭhā ca kilesā; </span></div><p><div class=verse-container id=ds2.3.1:34.5><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:34.6><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:34.7><span>ime dhammā bhāvanāya pahātabbahetukā. </span></div><p><div class=verse-container id=ds2.3.1:35.1><span>Katame dhammā neva dassanena na bhāvanāya pahātabbahetukā? </span></div><p><div class=verse-container id=ds2.3.1:35.2><span>Te dhamme ṭhapetvā avasesā kusalākusalābyākatā dhammā kāmāvacarā rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:35.3><span>vedanākkhandho, saññākkhandho, saṅkhārakkhandho, viññāṇakkhandho; </span></div><p><div class=verse-container id=ds2.3.1:35.4><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:35.5><span>ime dhammā neva dassanena na bhāvanāya pahātabbahetukā. </span></div><p><div class=verse-container id=ds2.3.1:36.0><span>2.3.1.10. Ācayagāmittika </span></div><p><div class=verse-container id=ds2.3.1:36.1><span>Katame dhammā ācayagāmino? </span></div><p><div class=verse-container id=ds2.3.1:36.2><span>Sāsavā kusalākusalā dhammā kāmāvacarā, rūpāvacarā, arūpāvacarā; </span></div><p><div class=verse-container id=ds2.3.1:36.3><span>vedanākkhandho …pe… viññāṇakkhandho—</span></div><p><div class=verse-container id=ds2.3.1:36.4><span>ime dhammā ācayagāmino. </span></div><p><div class=verse-container id=ds2.3.1:37.1><span>Katame dhammā apacayagāmino? </span></div><p><div class=verse-container id=ds2.3.1:37.2><span>Cattāro maggā apariyāpannā—</span></div><p><div class=verse-container id=ds2.3.1:37.3><span>ime dhammā apacayagāmino. </span></div><p><div class=verse-container id=ds2.3.1:38.1><span>Katame dhammā neva ācayagāmi na apacayagāmino? </span></div><p><div class=verse-container id=ds2.3.1:38.2><span>Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:38.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:38.4><span>ye ca dhammā kiriyā neva kusalā nākusalā na ca kammavipākā; </span></div><p><div class=verse-container id=ds2.3.1:38.5><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:38.6><span>ime dhammā neva ācayagāmi na apacayagāmino. </span></div><p><div class=verse-container id=ds2.3.1:39.0><span>2.3.1.11. Sekkhattika </span></div><p><div class=verse-container id=ds2.3.1:39.1><span>Katame dhammā sekkhā? </span></div><p><div class=verse-container id=ds2.3.1:39.2><span>Cattāro maggā apariyāpannā, heṭṭhimāni ca tīṇi sāmaññaphalāni—</span></div><p><div class=verse-container id=ds2.3.1:39.3><span>ime dhammā sekkhā. </span></div><p><div class=verse-container id=ds2.3.1:40.1><span>Katame dhammā asekkhā? </span></div><p><div class=verse-container id=ds2.3.1:40.2><span>Upariṭṭhimaṁ arahattaphalaṁ—</span></div><p><div class=verse-container id=ds2.3.1:40.3><span>ime dhammā asekkhā. </span></div><p><div class=verse-container id=ds2.3.1:41.1><span>Katame dhammā nevasekkhanāsekkhā? </span></div><p><div class=verse-container id=ds2.3.1:41.2><span>Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā; </span></div><p><div class=verse-container id=ds2.3.1:41.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:41.4><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:41.5><span>ime dhammā nevasekkhanāsekkhā. </span></div><p><div class=verse-container id=ds2.3.1:42.0><span>2.3.1.12. Parittattika </span></div><p><div class=verse-container id=ds2.3.1:42.1><span>Katame dhammā parittā? </span></div><p><div class=verse-container id=ds2.3.1:42.2><span>Sabbeva kāmāvacarā kusalākusalābyākatā dhammā; </span></div><p><div class=verse-container id=ds2.3.1:42.3><span>rūpakkhandho …pe… viññāṇakkhandho—</span></div><p><div class=verse-container id=ds2.3.1:42.4><span>ime dhammā parittā. </span></div><p><div class=verse-container id=ds2.3.1:43.1><span>Katame dhammā mahaggatā? </span></div><p><div class=verse-container id=ds2.3.1:43.2><span>Rūpāvacarā, arūpāvacarā, kusalābyākatā dhammā; </span></div><p><div class=verse-container id=ds2.3.1:43.3><span>vedanākkhandho …pe… viññāṇakkhandho—</span></div><p><div class=verse-container id=ds2.3.1:43.4><span>ime dhammā mahaggatā. </span></div><p><div class=verse-container id=ds2.3.1:44.1><span>Katame dhammā appamāṇā? </span></div><p><div class=verse-container id=ds2.3.1:44.2><span>Apariyāpannā maggā ca, maggaphalāni ca, asaṅkhatā ca dhātu—</span></div><p><div class=verse-container id=ds2.3.1:44.3><span>ime dhammā appamāṇā. </span></div><p><div class=verse-container id=ds2.3.1:45.0><span>2.3.1.13. Parittārammaṇattika </span></div><p><div class=verse-container id=ds2.3.1:45.1><span>Katame dhammā parittārammaṇā? </span></div><p><div class=verse-container id=ds2.3.1:45.2><span>Paritte dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:45.3><span>ime dhammā parittārammaṇā. </span></div><p><div class=verse-container id=ds2.3.1:46.1><span>Katame dhammā mahaggatārammaṇā? </span></div><p><div class=verse-container id=ds2.3.1:46.2><span>Mahaggate dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:46.3><span>ime dhammā mahaggatārammaṇā. </span></div><p><div class=verse-container id=ds2.3.1:47.1><span>Katame dhammā appamāṇārammaṇā? </span></div><p><div class=verse-container id=ds2.3.1:47.2><span>Appamāṇe dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:47.3><span>ime dhammā appamāṇārammaṇā. </span></div><p><div class=verse-container id=ds2.3.1:48.0><span>2.3.1.14. Hīnattika </span></div><p><div class=verse-container id=ds2.3.1:48.1><span>Katame dhammā hīnā? </span></div><p><div class=verse-container id=ds2.3.1:48.2><span>Tīṇi akusalamūlāni—</span></div><p><div class=verse-container id=ds2.3.1:48.3><span>lobho, doso, moho; </span></div><p><div class=verse-container id=ds2.3.1:48.4><span>tadekaṭṭhā ca kilesā; </span></div><p><div class=verse-container id=ds2.3.1:48.5><span>taṁsampayutto vedanākkhandho …pe… viññāṇakkhandho; </span></div><p><div class=verse-container id=ds2.3.1:48.6><span>taṁsamuṭṭhānaṁ kāyakammaṁ, vacīkammaṁ, manokammaṁ—</span></div><p><div class=verse-container id=ds2.3.1:48.7><span>ime dhammā hīnā. </span></div><p><div class=verse-container id=ds2.3.1:49.1><span>Katame dhammā majjhimā? </span></div><p><div class=verse-container id=ds2.3.1:49.2><span>Sāsavā kusalābyākatā dhammā kāmāvacarā, rūpāvacarā, arūpāvacarā, rūpakkhandho …pe… viññāṇakkhandho—</span></div><p><div class=verse-container id=ds2.3.1:49.3><span>ime dhammā majjhimā. </span></div><p><div class=verse-container id=ds2.3.1:50.1><span>Katame dhammā paṇītā? </span></div><p><div class=verse-container id=ds2.3.1:50.2><span>Apariyāpannā maggā ca, maggaphalāni ca, asaṅkhatā ca dhātu—</span></div><p><div class=verse-container id=ds2.3.1:50.3><span>ime dhammā paṇītā. </span></div><p><div class=verse-container id=ds2.3.1:51.0><span>2.3.1.15. Micchattaniyatattika </span></div><p><div class=verse-container id=ds2.3.1:51.1><span>Katame dhammā micchattaniyatā? </span></div><p><div class=verse-container id=ds2.3.1:51.2><span>Pañca kammāni ānantarikāni, yā ca micchādiṭṭhiniyatā—</span></div><p><div class=verse-container id=ds2.3.1:51.3><span>ime dhammā micchattaniyatā. </span></div><p><div class=verse-container id=ds2.3.1:52.1><span>Katame dhammā sammattaniyatā? </span></div><p><div class=verse-container id=ds2.3.1:52.2><span>Cattāro maggā apariyāpannā—</span></div><p><div class=verse-container id=ds2.3.1:52.3><span>ime dhammā sammattaniyatā. </span></div><p><div class=verse-container id=ds2.3.1:53.1><span>Katame dhammā aniyatā? </span></div><p><div class=verse-container id=ds2.3.1:53.2><span>Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:53.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:53.4><span>sabbañca rūpaṁ, asaṅkhatā ca dhātu—</span></div><p><div class=verse-container id=ds2.3.1:53.5><span>ime dhammā aniyatā. </span></div><p><div class=verse-container id=ds2.3.1:54.0><span>2.3.1.16. Maggārammaṇattika </span></div><p><div class=verse-container id=ds2.3.1:54.1><span>Katame dhammā maggārammaṇā? </span></div><p><div class=verse-container id=ds2.3.1:54.2><span>Ariyamaggaṁ ārabbha ye uppajjanti cittacetasikā dhammā—</span></div><p><div class=verse-container id=ds2.3.1:54.3><span>ime dhammā maggārammaṇā. </span></div><p><div class=verse-container id=ds2.3.1:55.1><span>Katame dhammā maggahetukā? </span></div><p><div class=verse-container id=ds2.3.1:55.2><span>Ariyamaggasamaṅgissa maggaṅgāni ṭhapetvā; </span></div><p><div class=verse-container id=ds2.3.1:55.3><span>taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:55.4><span>ime dhammā maggahetukā. </span></div><p><div class=verse-container id=ds2.3.1:55.5><span>Ariyamaggasamaṅgissa sammādiṭṭhi maggo ceva hetu ca, sammādiṭṭhiṁ ṭhapetvā, taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:55.6><span>ime dhammā maggahetukā. </span></div><p><div class=verse-container id=ds2.3.1:55.7><span>Ariyamaggasamaṅgissa alobho, adoso, amoho—</span></div><p><div class=verse-container id=ds2.3.1:55.8><span>ime dhammā maggahetū. </span></div><p><div class=verse-container id=ds2.3.1:55.9><span>Taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:55.10><span>ime dhammā maggahetukā. </span></div><p><div class=verse-container id=ds2.3.1:56.1><span>Katame dhammā maggādhipatino? </span></div><p><div class=verse-container id=ds2.3.1:56.2><span>Ariyamaggaṁ adhipatiṁ karitvā ye uppajjanti cittacetasikā dhammā—</span></div><p><div class=verse-container id=ds2.3.1:56.3><span>ime dhammā maggādhipatino. </span></div><p><div class=verse-container id=ds2.3.1:56.4><span>Ariyamaggasamaṅgissa vīmaṁsādhipateyyaṁ maggaṁ bhāvayantassa vīmaṁsaṁ ṭhapetvā; </span></div><p><div class=verse-container id=ds2.3.1:56.5><span>taṁsampayutto vedanākkhandho …pe… viññāṇakkhandho—</span></div><p><div class=verse-container id=ds2.3.1:56.6><span>ime dhammā maggādhipatino. </span></div><p><div class=verse-container id=ds2.3.1:57.0><span>2.3.1.17. Uppannattika </span></div><p><div class=verse-container id=ds2.3.1:57.1><span>Katame dhammā uppannā? </span></div><p><div class=verse-container id=ds2.3.1:57.2><span>Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā uppannā uppannaṁsena saṅgahitā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:57.3><span>ime dhammā uppannā. </span></div><p><div class=verse-container id=ds2.3.1:58.1><span>Katame dhammā anuppannā? </span></div><p><div class=verse-container id=ds2.3.1:58.2><span>Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anuppannā anuppannaṁsena saṅgahitā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:58.3><span>ime dhammā anuppannā. </span></div><p><div class=verse-container id=ds2.3.1:59.1><span>Katame dhammā uppādino? </span></div><p><div class=verse-container id=ds2.3.1:59.2><span>Kusalākusalānaṁ dhammānaṁ avipakkavipākānaṁ vipākā kāmāvacarā, rūpāvacarā, arūpāvacarā, apariyāpannā; </span></div><p><div class=verse-container id=ds2.3.1:59.3><span>vedanākkhandho …pe… viññāṇakkhandho; </span></div><p><div class=verse-container id=ds2.3.1:59.4><span>yañca rūpaṁ kammassa katattā uppajjissati—</span></div><p><div class=verse-container id=ds2.3.1:59.5><span>ime dhammā uppādino. </span></div><p><div class=verse-container id=ds2.3.1:60.0><span>2.3.1.18. Atītattika </span></div><p><div class=verse-container id=ds2.3.1:60.1><span>Katame dhammā atītā? </span></div><p><div class=verse-container id=ds2.3.1:60.2><span>Ye dhammā atītā niruddhā vigatā vipariṇatā atthaṅgatā abbhatthaṅgatā uppajjitvā vigatā atītā atītaṁsena saṅgahitā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:60.3><span>ime dhammā atītā. </span></div><p><div class=verse-container id=ds2.3.1:61.1><span>Katame dhammā anāgatā? </span></div><p><div class=verse-container id=ds2.3.1:61.2><span>Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā anuṭṭhitā asamuṭṭhitā anāgatā anāgataṁsena saṅgahitā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:61.3><span>ime dhammā anāgatā. </span></div><p><div class=verse-container id=ds2.3.1:62.1><span>Katame dhammā paccuppannā? </span></div><p><div class=verse-container id=ds2.3.1:62.2><span>Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā paccuppannā paccuppannaṁsena saṅgahitā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:62.3><span>ime dhammā paccuppannā. </span></div><p><div class=verse-container id=ds2.3.1:63.0><span>2.3.1.19. Atītārammaṇattika </span></div><p><div class=verse-container id=ds2.3.1:63.1><span>Katame dhammā atītārammaṇā? </span></div><p><div class=verse-container id=ds2.3.1:63.2><span>Atīte dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:63.3><span>ime dhammā atītārammaṇā. </span></div><p><div class=verse-container id=ds2.3.1:64.1><span>Katame dhammā anāgatārammaṇā? </span></div><p><div class=verse-container id=ds2.3.1:64.2><span>Anāgate dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:64.3><span>ime dhammā anāgatārammaṇā. </span></div><p><div class=verse-container id=ds2.3.1:65.1><span>Katame dhammā paccuppannārammaṇā? </span></div><p><div class=verse-container id=ds2.3.1:65.2><span>Paccuppanne dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:65.3><span>ime dhammā paccuppannārammaṇā. </span></div><p><div class=verse-container id=ds2.3.1:66.0><span>2.3.1.20. Ajjhattattika </span></div><p><div class=verse-container id=ds2.3.1:66.1><span>Katame dhammā ajjhattā? </span></div><p><div class=verse-container id=ds2.3.1:66.2><span>Ye dhammā tesaṁ tesaṁ sattānaṁ ajjhattaṁ paccattaṁ niyatā pāṭipuggalikā upādinnā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:66.3><span>ime dhammā ajjhattā. </span></div><p><div class=verse-container id=ds2.3.1:67.1><span>Katame dhammā bahiddhā? </span></div><p><div class=verse-container id=ds2.3.1:67.2><span>Ye dhammā tesaṁ tesaṁ parasattānaṁ parapuggalānaṁ ajjhattaṁ paccattaṁ niyatā pāṭipuggalikā upādinnā, rūpaṁ, vedanā, saññā, saṅkhārā, viññāṇaṁ—</span></div><p><div class=verse-container id=ds2.3.1:67.3><span>ime dhammā bahiddhā. </span></div><p><div class=verse-container id=ds2.3.1:68.1><span>Katame dhammā ajjhattabahiddhā? </span></div><p><div class=verse-container id=ds2.3.1:68.2><span>Tadubhayaṁ—</span></div><p><div class=verse-container id=ds2.3.1:68.3><span>ime dhammā ajjhattabahiddhā. </span></div><p><div class=verse-container id=ds2.3.1:69.0><span>2.3.1.21. Ajjhattārammaṇattika </span></div><p><div class=verse-container id=ds2.3.1:69.1><span>Katame dhammā ajjhattārammaṇā? </span></div><p><div class=verse-container id=ds2.3.1:69.2><span>Ajjhatte dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:69.3><span>ime dhammā ajjhattārammaṇā. </span></div><p><div class=verse-container id=ds2.3.1:70.1><span>Katame dhammā bahiddhārammaṇā? </span></div><p><div class=verse-container id=ds2.3.1:70.2><span>Bahiddhā dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:70.3><span>ime dhammā bahiddhārammaṇā. </span></div><p><div class=verse-container id=ds2.3.1:71.1><span>Katame dhammā ajjhattabahiddhārammaṇā? </span></div><p><div class=verse-container id=ds2.3.1:71.2><span>Ajjhattabahiddhā dhamme ārabbha ye uppajjanti cittacetasikā dhammā—</span></div><p><div class=verse-container id=ds2.3.1:71.3><span>ime dhammā ajjhattabahiddhārammaṇā. </span></div><p><div class=verse-container id=ds2.3.1:72.0><span>2.3.1.22. Sanidassanattika </span></div><p><div class=verse-container id=ds2.3.1:72.1><span>Katame dhammā sanidassanasappaṭighā? </span></div><p><div class=verse-container id=ds2.3.1:72.2><span>Rūpāyatanaṁ—</span></div><p><div class=verse-container id=ds2.3.1:72.3><span>ime dhammā sanidassanasappaṭighā. </span></div><p><div class=verse-container id=ds2.3.1:73.1><span>Katame dhammā anidassanasappaṭighā? </span></div><p><div class=verse-container id=ds2.3.1:73.2><span>Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ—</span></div><p><div class=verse-container id=ds2.3.1:73.3><span>ime dhammā anidassanasappaṭighā. </span></div><p><div class=verse-container id=ds2.3.1:74.1><span>Katame dhammā anidassanaappaṭighā? </span></div><p><div class=verse-container id=ds2.3.1:74.2><span>Vedanākkhandho, saññākkhandho, saṅkhārakkhandho, viññāṇakkhandho; </span></div><p><div class=verse-container id=ds2.3.1:74.3><span>yañca rūpaṁ anidassanaṁ appaṭighaṁ dhammāyatanapariyāpannaṁ; </span></div><p><div class=verse-container id=ds2.3.1:74.4><span>asaṅkhatā ca dhātu—</span></div><p><div class=verse-container id=ds2.3.1:74.5><span>ime dhammā anidassanaappaṭighā. </span></div><p><div class=verse-container id=ds2.3.1:74.6><span>Tikaṁ. </span></div><div class=flex-between><a href=/canon/en/pli/ms/abhidhamma/ds/ds0002/ds0002P0002P0003.html>Previous</a><a href=/canon/en/pli/ms/abhidhamma/ds/ds0002/ds0002P0003P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>