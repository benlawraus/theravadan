<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002.html>Previous</a><a href=/canon/en/pli/ms/abhidhamma/ds/ds0002/ds0002P0001P0002.html>Next</a></div><p><div class=verse-container id=ds2.1.1:0.1><span>Dhammasaṅgaṇī </span></div><p><div class=verse-container id=ds2.1.1:0.2><span>2 Niddesa </span></div><p><div class=verse-container id=ds2.1.1:0.3><span>2.1 Cittuppādakaṇḍa </span></div><p><div class=verse-container id=ds2.1.1:0.4><span class=big-bold>2.1.1. Kāmāvacarakusala </span></div><p><div class=verse-container id=ds2.1.1:1.0><span>2.1.1.1. Padabhājanī </span></div><p><div class=verse-container id=ds2.1.1:1.1><span>Katame dhammā kusalā? </span></div><p><div class=verse-container id=ds2.1.1:1.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye—</span></div><p><div class=verse-container id=ds2.1.1:2.1><span>Phasso hoti, vedanā hoti, saññā hoti, cetanā hoti, cittaṁ hoti, </span></div><p><div class=verse-container id=ds2.1.1:3.1><span>Vitakko hoti, vicāro hoti, pīti hoti, sukhaṁ hoti, cittassekaggatā hoti, </span></div><p><div class=verse-container id=ds2.1.1:4.1><span>Saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, paññindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, </span></div><p><div class=verse-container id=ds2.1.1:5.1><span>Sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, </span></div><p><div class=verse-container id=ds2.1.1:6.1><span>Saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ hoti, </span></div><p><div class=verse-container id=ds2.1.1:7.1><span>Alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, </span></div><p><div class=verse-container id=ds2.1.1:8.1><span>Hirī hoti, ottappaṁ hoti, </span></div><p><div class=verse-container id=ds2.1.1:9.1><span>Kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, </span></div><p><div class=verse-container id=ds2.1.1:10.1><span>Sati hoti, sampajaññaṁ hoti, </span></div><p><div class=verse-container id=ds2.1.1:11.1><span>Samatho hoti, vipassanā hoti, </span></div><p><div class=verse-container id=ds2.1.1:12.1><span>Paggāho hoti, avikkhepo hoti; </span></div><p><div class=verse-container id=ds2.1.1:13.1><span>Ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:13.2><span>ime dhammā kusalā. </span></div><p><div class=verse-container id=ds2.1.1:14.1><span>Katamo tasmiṁ samaye phasso hoti? </span></div><p><div class=verse-container id=ds2.1.1:14.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.1:14.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.1:15.1><span>Katamā tasmiṁ samaye vedanā hoti? </span></div><p><div class=verse-container id=ds2.1.1:15.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:15.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.1:16.1><span>Katamā tasmiṁ samaye saññā hoti? </span></div><p><div class=verse-container id=ds2.1.1:16.2><span>Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.1:16.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.1:17.1><span>Katamā tasmiṁ samaye cetanā hoti? </span></div><p><div class=verse-container id=ds2.1.1:17.2><span>Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.1:17.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.1:18.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.1:18.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:18.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.1:19.1><span>Katamo tasmiṁ samaye vitakko hoti? </span></div><p><div class=verse-container id=ds2.1.1:19.2><span>Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span></div><p><div class=verse-container id=ds2.1.1:19.3><span>ayaṁ tasmiṁ samaye vitakko hoti. </span></div><p><div class=verse-container id=ds2.1.1:20.1><span>Katamo tasmiṁ samaye vicāro hoti? </span></div><p><div class=verse-container id=ds2.1.1:20.2><span>Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span></div><p><div class=verse-container id=ds2.1.1:20.3><span>ayaṁ tasmiṁ samaye vicāro hoti. </span></div><p><div class=verse-container id=ds2.1.1:21.1><span>Katamā tasmiṁ samaye pīti hoti? </span></div><p><div class=verse-container id=ds2.1.1:21.2><span>Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span></div><p><div class=verse-container id=ds2.1.1:21.3><span>ayaṁ tasmiṁ samaye pīti hoti. </span></div><p><div class=verse-container id=ds2.1.1:22.1><span>Katamaṁ tasmiṁ samaye sukhaṁ hoti? </span></div><p><div class=verse-container id=ds2.1.1:22.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:22.3><span>idaṁ tasmiṁ samaye sukhaṁ hoti. </span></div><p><div class=verse-container id=ds2.1.1:23.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.1:23.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:23.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.1:24.1><span>Katamaṁ tasmiṁ samaye saddhindriyaṁ hoti? </span></div><p><div class=verse-container id=ds2.1.1:24.2><span>Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span></div><p><div class=verse-container id=ds2.1.1:24.3><span>idaṁ tasmiṁ samaye saddhindriyaṁ hoti. </span></div><p><div class=verse-container id=ds2.1.1:25.1><span>Katamaṁ tasmiṁ samaye vīriyindriyaṁ hoti? </span></div><p><div class=verse-container id=ds2.1.1:25.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:25.3><span>idaṁ tasmiṁ samaye vīriyindriyaṁ hoti. </span></div><p><div class=verse-container id=ds2.1.1:26.1><span>Katamaṁ tasmiṁ samaye satindriyaṁ hoti? </span></div><p><div class=verse-container id=ds2.1.1:26.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:26.3><span>idaṁ tasmiṁ samaye satindriyaṁ hoti. </span></div><p><div class=verse-container id=ds2.1.1:27.1><span>Katamaṁ tasmiṁ samaye samādhindriyaṁ hoti? </span></div><p><div class=verse-container id=ds2.1.1:27.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:27.3><span>idaṁ tasmiṁ samaye samādhindriyaṁ hoti. </span></div><p><div class=verse-container id=ds2.1.1:28.1><span>Katamaṁ tasmiṁ samaye paññindriyaṁ hoti? </span></div><p><div class=verse-container id=ds2.1.1:28.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:28.3><span>idaṁ tasmiṁ samaye paññindriyaṁ hoti. </span></div><p><div class=verse-container id=ds2.1.1:29.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.1:29.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:29.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.1:30.1><span>Katamaṁ tasmiṁ samaye somanassindriyaṁ hoti? </span></div><p><div class=verse-container id=ds2.1.1:30.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:30.3><span>idaṁ tasmiṁ samaye somanassindriyaṁ hoti. </span></div><p><div class=verse-container id=ds2.1.1:31.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.1:31.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.1:31.3><span>idaṁ tasmiṁ samaye jīvitindriyaṁ hoti. </span></div><p><div class=verse-container id=ds2.1.1:32.1><span>Katamā tasmiṁ samaye sammādiṭṭhi hoti? </span></div><p><div class=verse-container id=ds2.1.1:32.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:32.3><span>ayaṁ tasmiṁ samaye sammādiṭṭhi hoti. </span></div><p><div class=verse-container id=ds2.1.1:33.1><span>Katamo tasmiṁ samaye sammāsaṅkappo hoti? </span></div><p><div class=verse-container id=ds2.1.1:33.2><span>Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span></div><p><div class=verse-container id=ds2.1.1:33.3><span>ayaṁ tasmiṁ samaye sammāsaṅkappo hoti. </span></div><p><div class=verse-container id=ds2.1.1:34.1><span>Katamo tasmiṁ samaye sammāvāyāmo hoti? </span></div><p><div class=verse-container id=ds2.1.1:34.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:34.3><span>ayaṁ tasmiṁ samaye sammāvāyāmo hoti. </span></div><p><div class=verse-container id=ds2.1.1:35.1><span>Katamā tasmiṁ samaye sammāsati hoti? </span></div><p><div class=verse-container id=ds2.1.1:35.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:35.3><span>ayaṁ tasmiṁ samaye sammāsati hoti. </span></div><p><div class=verse-container id=ds2.1.1:36.1><span>Katamo tasmiṁ samaye sammāsamādhi hoti? </span></div><p><div class=verse-container id=ds2.1.1:36.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:36.3><span>ayaṁ tasmiṁ samaye sammāsamādhi hoti. </span></div><p><div class=verse-container id=ds2.1.1:37.1><span>Katamaṁ tasmiṁ samaye saddhābalaṁ hoti? </span></div><p><div class=verse-container id=ds2.1.1:37.2><span>Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span></div><p><div class=verse-container id=ds2.1.1:37.3><span>idaṁ tasmiṁ samaye saddhābalaṁ hoti. </span></div><p><div class=verse-container id=ds2.1.1:38.1><span>Katamaṁ tasmiṁ samaye vīriyabalaṁ hoti? </span></div><p><div class=verse-container id=ds2.1.1:38.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:38.3><span>idaṁ tasmiṁ samaye vīriyabalaṁ hoti. </span></div><p><div class=verse-container id=ds2.1.1:39.1><span>Katamaṁ tasmiṁ samaye satibalaṁ hoti? </span></div><p><div class=verse-container id=ds2.1.1:39.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:39.3><span>idaṁ tasmiṁ samaye satibalaṁ hoti. </span></div><p><div class=verse-container id=ds2.1.1:40.1><span>Katamaṁ tasmiṁ samaye samādhibalaṁ hoti? </span></div><p><div class=verse-container id=ds2.1.1:40.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:40.3><span>idaṁ tasmiṁ samaye samādhibalaṁ hoti. </span></div><p><div class=verse-container id=ds2.1.1:41.1><span>Katamaṁ tasmiṁ samaye paññābalaṁ hoti? </span></div><p><div class=verse-container id=ds2.1.1:41.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:41.3><span>idaṁ tasmiṁ samaye paññābalaṁ hoti. </span></div><p><div class=verse-container id=ds2.1.1:42.1><span>Katamaṁ tasmiṁ samaye hiribalaṁ hoti? </span></div><p><div class=verse-container id=ds2.1.1:42.2><span>Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.1:42.3><span>idaṁ tasmiṁ samaye hiribalaṁ hoti. </span></div><p><div class=verse-container id=ds2.1.1:43.1><span>Katamaṁ tasmiṁ samaye ottappabalaṁ hoti? </span></div><p><div class=verse-container id=ds2.1.1:43.2><span>Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.1:43.3><span>idaṁ tasmiṁ samaye ottappabalaṁ hoti. </span></div><p><div class=verse-container id=ds2.1.1:44.1><span>Katamo tasmiṁ samaye alobho hoti? </span></div><p><div class=verse-container id=ds2.1.1:44.2><span>Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span></div><p><div class=verse-container id=ds2.1.1:44.3><span>ayaṁ tasmiṁ samaye alobho hoti. </span></div><p><div class=verse-container id=ds2.1.1:45.1><span>Katamo tasmiṁ samaye adoso hoti? </span></div><p><div class=verse-container id=ds2.1.1:45.2><span>Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span></div><p><div class=verse-container id=ds2.1.1:45.3><span>ayaṁ tasmiṁ samaye adoso hoti. </span></div><p><div class=verse-container id=ds2.1.1:46.1><span>Katamo tasmiṁ samaye amoho hoti? </span></div><p><div class=verse-container id=ds2.1.1:46.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi amoho kusalamūlaṁ—</span></div><p><div class=verse-container id=ds2.1.1:46.3><span>ayaṁ tasmiṁ samaye amoho hoti. </span></div><p><div class=verse-container id=ds2.1.1:47.1><span>Katamā tasmiṁ samaye anabhijjhā hoti? </span></div><p><div class=verse-container id=ds2.1.1:47.2><span>Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span></div><p><div class=verse-container id=ds2.1.1:47.3><span>ayaṁ tasmiṁ samaye anabhijjhā hoti. </span></div><p><div class=verse-container id=ds2.1.1:48.1><span>Katamo tasmiṁ samaye abyāpādo hoti? </span></div><p><div class=verse-container id=ds2.1.1:48.2><span>Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span></div><p><div class=verse-container id=ds2.1.1:48.3><span>ayaṁ tasmiṁ samaye abyāpādo hoti. </span></div><p><div class=verse-container id=ds2.1.1:49.1><span>Katamā tasmiṁ samaye sammādiṭṭhi hoti? </span></div><p><div class=verse-container id=ds2.1.1:49.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:49.3><span>ayaṁ tasmiṁ samaye sammādiṭṭhi hoti. </span></div><p><div class=verse-container id=ds2.1.1:50.1><span>Katamā tasmiṁ samaye hirī hoti? </span></div><p><div class=verse-container id=ds2.1.1:50.2><span>Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.1:50.3><span>ayaṁ tasmiṁ samaye hirī hoti. </span></div><p><div class=verse-container id=ds2.1.1:51.1><span>Katamaṁ tasmiṁ samaye ottappaṁ hoti? </span></div><p><div class=verse-container id=ds2.1.1:51.2><span>Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.1:51.3><span>idaṁ tasmiṁ samaye ottappaṁ hoti. </span></div><p><div class=verse-container id=ds2.1.1:52.1><span>Katamā tasmiṁ samaye kāyapassaddhi hoti? </span></div><p><div class=verse-container id=ds2.1.1:52.2><span>Yā tasmiṁ samaye vedanākkhandhassa saññākkhandhassa saṅkhārakkhandhassa passaddhi paṭipassaddhi passambhanā paṭipassambhanā paṭipassambhitattaṁ—</span></div><p><div class=verse-container id=ds2.1.1:52.3><span>ayaṁ tasmiṁ samaye kāyapassaddhi hoti. </span></div><p><div class=verse-container id=ds2.1.1:53.1><span>Katamā tasmiṁ samaye cittapassaddhi hoti? </span></div><p><div class=verse-container id=ds2.1.1:53.2><span>Yā tasmiṁ samaye viññāṇakkhandhassa passaddhi paṭipassaddhi passambhanā paṭipassambhanā paṭipassambhitattaṁ—</span></div><p><div class=verse-container id=ds2.1.1:53.3><span>ayaṁ tasmiṁ samaye cittapassaddhi hoti. </span></div><p><div class=verse-container id=ds2.1.1:54.1><span>Katamā tasmiṁ samaye kāyalahutā hoti? </span></div><p><div class=verse-container id=ds2.1.1:54.2><span>Yā tasmiṁ samaye vedanākkhandhassa saññākkhandhassa saṅkhārakkhandhassa lahutā lahupariṇāmatā adandhanatā avitthanatā—</span></div><p><div class=verse-container id=ds2.1.1:54.3><span>ayaṁ tasmiṁ samaye kāyalahutā hoti. </span></div><p><div class=verse-container id=ds2.1.1:55.1><span>Katamā tasmiṁ samaye cittalahutā hoti? </span></div><p><div class=verse-container id=ds2.1.1:55.2><span>Yā tasmiṁ samaye viññāṇakkhandhassa lahutā lahupariṇāmatā adandhanatā avitthanatā—</span></div><p><div class=verse-container id=ds2.1.1:55.3><span>ayaṁ tasmiṁ samaye cittalahutā hoti. </span></div><p><div class=verse-container id=ds2.1.1:56.1><span>Katamā tasmiṁ samaye kāyamudutā hoti? </span></div><p><div class=verse-container id=ds2.1.1:56.2><span>Yā tasmiṁ samaye vedanākkhandhassa saññākkhandhassa saṅkhārakkhandhassa mudutā maddavatā akakkhaḷatā akathinatā—</span></div><p><div class=verse-container id=ds2.1.1:56.3><span>ayaṁ tasmiṁ samaye kāyamudutā hoti. </span></div><p><div class=verse-container id=ds2.1.1:57.1><span>Katamā tasmiṁ samaye cittamudutā hoti? </span></div><p><div class=verse-container id=ds2.1.1:57.2><span>Yā tasmiṁ samaye viññāṇakkhandhassa mudutā maddavatā akakkhaḷatā akathinatā—</span></div><p><div class=verse-container id=ds2.1.1:57.3><span>ayaṁ tasmiṁ samaye cittamudutā hoti. </span></div><p><div class=verse-container id=ds2.1.1:58.1><span>Katamā tasmiṁ samaye kāyakammaññatā hoti? </span></div><p><div class=verse-container id=ds2.1.1:58.2><span>Yā tasmiṁ samaye vedanākkhandhassa saññākkhandhassa saṅkhārakkhandhassa kammaññatā kammaññattaṁ kammaññabhāvo—</span></div><p><div class=verse-container id=ds2.1.1:58.3><span>ayaṁ tasmiṁ samaye kāyakammaññatā hoti. </span></div><p><div class=verse-container id=ds2.1.1:59.1><span>Katamā tasmiṁ samaye cittakammaññatā hoti? </span></div><p><div class=verse-container id=ds2.1.1:59.2><span>Yā tasmiṁ samaye viññāṇakkhandhassa kammaññatā kammaññattaṁ kammaññabhāvo—</span></div><p><div class=verse-container id=ds2.1.1:59.3><span>ayaṁ tasmiṁ samaye cittakammaññatā hoti. </span></div><p><div class=verse-container id=ds2.1.1:60.1><span>Katamā tasmiṁ samaye kāyapāguññatā hoti? </span></div><p><div class=verse-container id=ds2.1.1:60.2><span>Yā tasmiṁ samaye vedanākkhandhassa saññākkhandhassa saṅkhārakkhandhassa paguṇatā paguṇattaṁ paguṇabhāvo—</span></div><p><div class=verse-container id=ds2.1.1:60.3><span>ayaṁ tasmiṁ samaye kāyapāguññatā hoti. </span></div><p><div class=verse-container id=ds2.1.1:61.1><span>Katamā tasmiṁ samaye cittapāguññatā hoti? </span></div><p><div class=verse-container id=ds2.1.1:61.2><span>Yā tasmiṁ samaye viññāṇakkhandhassa paguṇatā paguṇattaṁ paguṇabhāvo—</span></div><p><div class=verse-container id=ds2.1.1:61.3><span>ayaṁ tasmiṁ samaye cittapāguññatā hoti. </span></div><p><div class=verse-container id=ds2.1.1:62.1><span>Katamā tasmiṁ samaye kāyujukatā hoti? </span></div><p><div class=verse-container id=ds2.1.1:62.2><span>Yā tasmiṁ samaye vedanākkhandhassa saññākkhandhassa saṅkhārakkhandhassa ujutā ujukatā ajimhatā avaṅkatā akuṭilatā—</span></div><p><div class=verse-container id=ds2.1.1:62.3><span>ayaṁ tasmiṁ samaye kāyujukatā hoti. </span></div><p><div class=verse-container id=ds2.1.1:63.1><span>Katamā tasmiṁ samaye cittujukatā hoti? </span></div><p><div class=verse-container id=ds2.1.1:63.2><span>Yā tasmiṁ samaye viññāṇakkhandhassa ujutā ujukatā ajimhatā avaṅkatā akuṭilatā—</span></div><p><div class=verse-container id=ds2.1.1:63.3><span>ayaṁ tasmiṁ samaye cittujukatā hoti. </span></div><p><div class=verse-container id=ds2.1.1:64.1><span>Katamā tasmiṁ samaye sati hoti? </span></div><p><div class=verse-container id=ds2.1.1:64.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:64.3><span>ayaṁ tasmiṁ samaye sati hoti. </span></div><p><div class=verse-container id=ds2.1.1:65.1><span>Katamaṁ tasmiṁ samaye sampajaññaṁ hoti? </span></div><p><div class=verse-container id=ds2.1.1:65.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:65.3><span>idaṁ tasmiṁ samaye sampajaññaṁ hoti. </span></div><p><div class=verse-container id=ds2.1.1:66.1><span>Katamo tasmiṁ samaye samatho hoti? </span></div><p><div class=verse-container id=ds2.1.1:66.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:66.3><span>ayaṁ tasmiṁ samaye samatho hoti. </span></div><p><div class=verse-container id=ds2.1.1:67.1><span>Katamā tasmiṁ samaye vipassanā hoti? </span></div><p><div class=verse-container id=ds2.1.1:67.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:67.3><span>ayaṁ tasmiṁ samaye vipassanā hoti. </span></div><p><div class=verse-container id=ds2.1.1:68.1><span>Katamo tasmiṁ samaye paggāho hoti? </span></div><p><div class=verse-container id=ds2.1.1:68.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:68.3><span>ayaṁ tasmiṁ samaye paggāho hoti. </span></div><p><div class=verse-container id=ds2.1.1:69.1><span>Katamo tasmiṁ samaye avikkhepo hoti? </span></div><p><div class=verse-container id=ds2.1.1:69.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:69.3><span>ayaṁ tasmiṁ samaye avikkhepo hoti. </span></div><p><div class=verse-container id=ds2.1.1:70.1><span>Ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:70.2><span>ime dhammā kusalā. </span></div><p><div class=verse-container id=ds2.1.1:70.3><span>Padabhājanīyaṁ niṭṭhitaṁ. </span></div><p><div class=verse-container id=ds2.1.1:70.4><span>Paṭhamabhāṇavāro. </span></div><p><div class=verse-container id=ds2.1.1:71.0><span>2.1.1.2. Koṭṭhāsavāra </span></div><p><div class=verse-container id=ds2.1.1:71.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, aṭṭhindriyāni honti, pañcaṅgikaṁ jhānaṁ hoti, pañcaṅgiko maggo hoti, satta balāni honti, tayo hetū honti, eko phasso hoti, ekā vedanā hoti, ekā saññā hoti, ekā cetanā hoti, ekaṁ cittaṁ hoti, eko vedanākkhandho hoti, eko saññākkhandho hoti, eko saṅkhārakkhandho hoti, eko viññāṇakkhandho hoti, ekaṁ manāyatanaṁ hoti, ekaṁ manindriyaṁ hoti, ekā manoviññāṇadhātu hoti, ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.1:71.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:71.3><span>ime dhammā kusalā. </span></div><p><div class=verse-container id=ds2.1.1:72.1><span>Katame tasmiṁ samaye cattāro khandhā honti? </span></div><p><div class=verse-container id=ds2.1.1:72.2><span>Vedanākkhandho, saññākkhandho, saṅkhārakkhandho, viññāṇakkhandho. </span></div><p><div class=verse-container id=ds2.1.1:73.1><span>Katamo tasmiṁ samaye vedanākkhandho hoti? </span></div><p><div class=verse-container id=ds2.1.1:73.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:73.3><span>ayaṁ tasmiṁ samaye vedanākkhandho hoti. </span></div><p><div class=verse-container id=ds2.1.1:74.1><span>Katamo tasmiṁ samaye saññākkhandho hoti? </span></div><p><div class=verse-container id=ds2.1.1:74.2><span>Yā tasmiṁ samaye saññā sañjānanā sañjānitattaṁ—</span></div><p><div class=verse-container id=ds2.1.1:74.3><span>ayaṁ tasmiṁ samaye saññākkhandho hoti. </span></div><p><div class=verse-container id=ds2.1.1:75.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.1:75.2><span>Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo; </span></div><p><div class=verse-container id=ds2.1.1:75.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.1:75.4><span>ayaṁ tasmiṁ samaye saṅkhārakkhandho hoti. </span></div><p><div class=verse-container id=ds2.1.1:76.1><span>Katamo tasmiṁ samaye viññāṇakkhandho hoti? </span></div><p><div class=verse-container id=ds2.1.1:76.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:76.3><span>ayaṁ tasmiṁ samaye viññāṇakkhandho hoti. </span></div><p><div class=verse-container id=ds2.1.1:76.4><span>Ime tasmiṁ samaye cattāro khandhā honti. </span></div><p><div class=verse-container id=ds2.1.1:77.1><span>Katamāni tasmiṁ samaye dvāyatanāni honti? </span></div><p><div class=verse-container id=ds2.1.1:77.2><span>Manāyatanaṁ dhammāyatanaṁ. </span></div><p><div class=verse-container id=ds2.1.1:78.1><span>Katamaṁ tasmiṁ samaye manāyatanaṁ hoti? </span></div><p><div class=verse-container id=ds2.1.1:78.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:78.3><span>idaṁ tasmiṁ samaye manāyatanaṁ hoti. </span></div><p><div class=verse-container id=ds2.1.1:79.1><span>Katamaṁ tasmiṁ samaye dhammāyatanaṁ hoti? </span></div><p><div class=verse-container id=ds2.1.1:79.2><span>Vedanākkhandho, saññākkhandho, saṅkhārakkhandho—</span></div><p><div class=verse-container id=ds2.1.1:79.3><span>idaṁ tasmiṁ samaye dhammāyatanaṁ hoti. </span></div><p><div class=verse-container id=ds2.1.1:79.4><span>Imāni tasmiṁ samaye dvāyatanāni honti. </span></div><p><div class=verse-container id=ds2.1.1:80.1><span>Katamā tasmiṁ samaye dve dhātuyo honti? </span></div><p><div class=verse-container id=ds2.1.1:80.2><span>Manoviññāṇadhātu, dhammadhātu. </span></div><p><div class=verse-container id=ds2.1.1:81.1><span>Katamā tasmiṁ samaye manoviññāṇadhātu hoti? </span></div><p><div class=verse-container id=ds2.1.1:81.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:81.3><span>ayaṁ tasmiṁ samaye manoviññāṇadhātu hoti. </span></div><p><div class=verse-container id=ds2.1.1:82.1><span>Katamā tasmiṁ samaye dhammadhātu hoti? </span></div><p><div class=verse-container id=ds2.1.1:82.2><span>Vedanākkhandho, saññākkhandho, saṅkhārakkhandho—</span></div><p><div class=verse-container id=ds2.1.1:82.3><span>ayaṁ tasmiṁ samaye dhammadhātu hoti. </span></div><p><div class=verse-container id=ds2.1.1:82.4><span>Imā tasmiṁ samaye dve dhātuyo honti. </span></div><p><div class=verse-container id=ds2.1.1:83.1><span>Katame tasmiṁ samaye tayo āhārā honti? </span></div><p><div class=verse-container id=ds2.1.1:83.2><span>Phassāhāro, manosañcetanāhāro, viññāṇāhāro. </span></div><p><div class=verse-container id=ds2.1.1:84.1><span>Katamo tasmiṁ samaye phassāhāro hoti? </span></div><p><div class=verse-container id=ds2.1.1:84.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.1:84.3><span>ayaṁ tasmiṁ samaye phassāhāro hoti. </span></div><p><div class=verse-container id=ds2.1.1:85.1><span>Katamo tasmiṁ samaye manosañcetanāhāro hoti? </span></div><p><div class=verse-container id=ds2.1.1:85.2><span>Yā tasmiṁ samaye cetanā sañcetanā cetayitattaṁ—</span></div><p><div class=verse-container id=ds2.1.1:85.3><span>ayaṁ tasmiṁ samaye manosañcetanāhāro hoti. </span></div><p><div class=verse-container id=ds2.1.1:86.1><span>Katamo tasmiṁ samaye viññāṇāhāro hoti? </span></div><p><div class=verse-container id=ds2.1.1:86.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:86.3><span>ayaṁ tasmiṁ samaye viññāṇāhāro hoti. </span></div><p><div class=verse-container id=ds2.1.1:86.4><span>Ime tasmiṁ samaye tayo āhārā honti. </span></div><p><div class=verse-container id=ds2.1.1:87.1><span>Katamāni tasmiṁ samaye aṭṭhindriyāni honti? </span></div><p><div class=verse-container id=ds2.1.1:87.2><span>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ, somanassindriyaṁ, jīvitindriyaṁ. </span></div><p><div class=verse-container id=ds2.1.1:88.1><span>Katamaṁ tasmiṁ samaye saddhindriyaṁ hoti? </span></div><p><div class=verse-container id=ds2.1.1:88.2><span>Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span></div><p><div class=verse-container id=ds2.1.1:88.3><span>idaṁ tasmiṁ samaye saddhindriyaṁ hoti. </span></div><p><div class=verse-container id=ds2.1.1:89.1><span>Katamaṁ tasmiṁ samaye vīriyindriyaṁ hoti? </span></div><p><div class=verse-container id=ds2.1.1:89.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:89.3><span>idaṁ tasmiṁ samaye vīriyindriyaṁ hoti. </span></div><p><div class=verse-container id=ds2.1.1:90.1><span>Katamaṁ tasmiṁ samaye satindriyaṁ hoti? </span></div><p><div class=verse-container id=ds2.1.1:90.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:90.3><span>idaṁ tasmiṁ samaye satindriyaṁ hoti. </span></div><p><div class=verse-container id=ds2.1.1:91.1><span>Katamaṁ tasmiṁ samaye samādhindriyaṁ hoti? </span></div><p><div class=verse-container id=ds2.1.1:91.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:91.3><span>idaṁ tasmiṁ samaye samādhindriyaṁ hoti. </span></div><p><div class=verse-container id=ds2.1.1:92.1><span>Katamaṁ tasmiṁ samaye paññindriyaṁ hoti? </span></div><p><div class=verse-container id=ds2.1.1:92.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:92.3><span>idaṁ tasmiṁ samaye paññindriyaṁ hoti. </span></div><p><div class=verse-container id=ds2.1.1:93.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.1:93.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:93.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.1:94.1><span>Katamaṁ tasmiṁ samaye somanassindriyaṁ hoti? </span></div><p><div class=verse-container id=ds2.1.1:94.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:94.3><span>idaṁ tasmiṁ samaye somanassindriyaṁ hoti. </span></div><p><div class=verse-container id=ds2.1.1:95.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.1:95.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.1:95.3><span>idaṁ tasmiṁ samaye jīvitindriyaṁ hoti. </span></div><p><div class=verse-container id=ds2.1.1:95.4><span>Imāni tasmiṁ samaye aṭṭhindriyāni honti. </span></div><p><div class=verse-container id=ds2.1.1:96.1><span>Katamaṁ tasmiṁ samaye pañcaṅgikaṁ jhānaṁ hoti? </span></div><p><div class=verse-container id=ds2.1.1:96.2><span>Vitakko, vicāro, pīti, sukhaṁ, cittassekaggatā. </span></div><p><div class=verse-container id=ds2.1.1:97.1><span>Katamo tasmiṁ samaye vitakko hoti? </span></div><p><div class=verse-container id=ds2.1.1:97.2><span>Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span></div><p><div class=verse-container id=ds2.1.1:97.3><span>ayaṁ tasmiṁ samaye vitakko hoti. </span></div><p><div class=verse-container id=ds2.1.1:98.1><span>Katamo tasmiṁ samaye vicāro hoti? </span></div><p><div class=verse-container id=ds2.1.1:98.2><span>Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span></div><p><div class=verse-container id=ds2.1.1:98.3><span>ayaṁ tasmiṁ samaye vicāro hoti. </span></div><p><div class=verse-container id=ds2.1.1:99.1><span>Katamā tasmiṁ samaye pīti hoti? </span></div><p><div class=verse-container id=ds2.1.1:99.2><span>Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span></div><p><div class=verse-container id=ds2.1.1:99.3><span>ayaṁ tasmiṁ samaye pīti hoti. </span></div><p><div class=verse-container id=ds2.1.1:100.1><span>Katamaṁ tasmiṁ samaye sukhaṁ hoti? </span></div><p><div class=verse-container id=ds2.1.1:100.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:100.3><span>idaṁ tasmiṁ samaye sukhaṁ hoti. </span></div><p><div class=verse-container id=ds2.1.1:101.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.1:101.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:101.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.1:101.4><span>Idaṁ tasmiṁ samaye pañcaṅgikaṁ jhānaṁ hoti. </span></div><p><div class=verse-container id=ds2.1.1:102.1><span>Katamo tasmiṁ samaye pañcaṅgiko maggo hoti? </span></div><p><div class=verse-container id=ds2.1.1:102.2><span>Sammādiṭṭhi, sammāsaṅkappo, sammāvāyāmo, sammāsati, sammāsamādhi. </span></div><p><div class=verse-container id=ds2.1.1:103.1><span>Katamā tasmiṁ samaye sammādiṭṭhi hoti? </span></div><p><div class=verse-container id=ds2.1.1:103.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:103.3><span>ayaṁ tasmiṁ samaye sammādiṭṭhi hoti. </span></div><p><div class=verse-container id=ds2.1.1:104.1><span>Katamo tasmiṁ samaye sammāsaṅkappo hoti? </span></div><p><div class=verse-container id=ds2.1.1:104.2><span>Yo tasmiṁ samaye takko vitakko saṅkappo appanā byappanā cetaso abhiniropanā sammāsaṅkappo—</span></div><p><div class=verse-container id=ds2.1.1:104.3><span>ayaṁ tasmiṁ samaye sammāsaṅkappo hoti. </span></div><p><div class=verse-container id=ds2.1.1:105.1><span>Katamo tasmiṁ samaye sammāvāyāmo hoti? </span></div><p><div class=verse-container id=ds2.1.1:105.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:105.3><span>ayaṁ tasmiṁ samaye sammāvāyāmo hoti. </span></div><p><div class=verse-container id=ds2.1.1:106.1><span>Katamā tasmiṁ samaye sammāsati hoti? </span></div><p><div class=verse-container id=ds2.1.1:106.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:106.3><span>ayaṁ tasmiṁ samaye sammāsati hoti. </span></div><p><div class=verse-container id=ds2.1.1:107.1><span>Katamo tasmiṁ samaye sammāsamādhi hoti? </span></div><p><div class=verse-container id=ds2.1.1:107.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:107.3><span>ayaṁ tasmiṁ samaye sammāsamādhi hoti. </span></div><p><div class=verse-container id=ds2.1.1:107.4><span>Ayaṁ tasmiṁ samaye pañcaṅgiko maggo hoti. </span></div><p><div class=verse-container id=ds2.1.1:108.1><span>Katamāni tasmiṁ samaye satta balāni honti? </span></div><p><div class=verse-container id=ds2.1.1:108.2><span>Saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ. </span></div><p><div class=verse-container id=ds2.1.1:109.1><span>Katamaṁ tasmiṁ samaye saddhābalaṁ hoti? </span></div><p><div class=verse-container id=ds2.1.1:109.2><span>Yā tasmiṁ samaye saddhā saddahanā okappanā abhippasādo saddhā saddhindriyaṁ saddhābalaṁ—</span></div><p><div class=verse-container id=ds2.1.1:109.3><span>idaṁ tasmiṁ samaye saddhābalaṁ hoti. </span></div><p><div class=verse-container id=ds2.1.1:110.1><span>Katamaṁ tasmiṁ samaye vīriyabalaṁ hoti? </span></div><p><div class=verse-container id=ds2.1.1:110.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo—</span></div><p><div class=verse-container id=ds2.1.1:110.3><span>idaṁ tasmiṁ samaye vīriyabalaṁ hoti. </span></div><p><div class=verse-container id=ds2.1.1:111.1><span>Katamaṁ tasmiṁ samaye satibalaṁ hoti? </span></div><p><div class=verse-container id=ds2.1.1:111.2><span>Yā tasmiṁ samaye sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.1.1:111.3><span>idaṁ tasmiṁ samaye satibalaṁ hoti. </span></div><p><div class=verse-container id=ds2.1.1:112.1><span>Katamaṁ tasmiṁ samaye samādhibalaṁ hoti? </span></div><p><div class=verse-container id=ds2.1.1:112.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span></div><p><div class=verse-container id=ds2.1.1:112.3><span>idaṁ tasmiṁ samaye samādhibalaṁ hoti. </span></div><p><div class=verse-container id=ds2.1.1:113.1><span>Katamaṁ tasmiṁ samaye paññābalaṁ hoti? </span></div><p><div class=verse-container id=ds2.1.1:113.2><span>Yā tasmiṁ samaye paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=ds2.1.1:113.3><span>idaṁ tasmiṁ samaye paññābalaṁ hoti. </span></div><p><div class=verse-container id=ds2.1.1:114.1><span>Katamaṁ tasmiṁ samaye hiribalaṁ hoti? </span></div><p><div class=verse-container id=ds2.1.1:114.2><span>Yaṁ tasmiṁ samaye hirīyati hiriyitabbena hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.1:114.3><span>idaṁ tasmiṁ samaye hiribalaṁ hoti. </span></div><p><div class=verse-container id=ds2.1.1:115.1><span>Katamaṁ tasmiṁ samaye ottappabalaṁ hoti? </span></div><p><div class=verse-container id=ds2.1.1:115.2><span>Yaṁ tasmiṁ samaye ottappati ottappitabbena ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.1:115.3><span>idaṁ tasmiṁ samaye ottappabalaṁ hoti. </span></div><p><div class=verse-container id=ds2.1.1:115.4><span>Imāni tasmiṁ samaye satta balāni honti. </span></div><p><div class=verse-container id=ds2.1.1:116.1><span>Katame tasmiṁ samaye tayo hetū honti? </span></div><p><div class=verse-container id=ds2.1.1:116.2><span>Alobho, adoso, amoho. </span></div><p><div class=verse-container id=ds2.1.1:117.1><span>Katamo tasmiṁ samaye alobho hoti? </span></div><p><div class=verse-container id=ds2.1.1:117.2><span>Yo tasmiṁ samaye alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—</span></div><p><div class=verse-container id=ds2.1.1:117.3><span>ayaṁ tasmiṁ samaye alobho hoti. </span></div><p><div class=verse-container id=ds2.1.1:118.1><span>Katamo tasmiṁ samaye adoso hoti? </span></div><p><div class=verse-container id=ds2.1.1:118.2><span>Yo tasmiṁ samaye adoso adussanā adussitattaṁ abyāpādo abyāpajjo adoso kusalamūlaṁ—</span></div><p><div class=verse-container id=ds2.1.1:118.3><span>ayaṁ tasmiṁ samaye adoso hoti. </span></div><p><div class=verse-container id=ds2.1.1:119.1><span>Katamo tasmiṁ samaye amoho hoti? </span></div><p><div class=verse-container id=ds2.1.1:119.2><span>Yā tasmiṁ samaye paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.1.1:119.3><span>ayaṁ tasmiṁ samaye amoho hoti. </span></div><p><div class=verse-container id=ds2.1.1:119.4><span>Ime tasmiṁ samaye tayo hetū honti. </span></div><p><div class=verse-container id=ds2.1.1:120.1><span>Katamo tasmiṁ samaye eko phasso hoti? </span></div><p><div class=verse-container id=ds2.1.1:120.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.1:120.3><span>ayaṁ tasmiṁ samaye eko phasso hoti. </span></div><p><div class=verse-container id=ds2.1.1:121.1><span>Katamā tasmiṁ samaye ekā vedanā hoti? </span></div><p><div class=verse-container id=ds2.1.1:121.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:121.3><span>ayaṁ tasmiṁ samaye ekā vedanā hoti. </span></div><p><div class=verse-container id=ds2.1.1:122.1><span>Katamā tasmiṁ samaye ekā saññā hoti? </span></div><p><div class=verse-container id=ds2.1.1:122.2><span>Yā tasmiṁ samaye saññā sañjānanā sañjānitattaṁ—</span></div><p><div class=verse-container id=ds2.1.1:122.3><span>ayaṁ tasmiṁ samaye ekā saññā hoti. </span></div><p><div class=verse-container id=ds2.1.1:123.1><span>Katamā tasmiṁ samaye ekā cetanā hoti? </span></div><p><div class=verse-container id=ds2.1.1:123.2><span>Yā tasmiṁ samaye cetanā sañcetanā cetayitattaṁ—</span></div><p><div class=verse-container id=ds2.1.1:123.3><span>ayaṁ tasmiṁ samaye ekā cetanā hoti. </span></div><p><div class=verse-container id=ds2.1.1:124.1><span>Katamaṁ tasmiṁ samaye ekaṁ cittaṁ hoti? </span></div><p><div class=verse-container id=ds2.1.1:124.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:124.3><span>idaṁ tasmiṁ samaye ekaṁ cittaṁ hoti. </span></div><p><div class=verse-container id=ds2.1.1:125.1><span>Katamo tasmiṁ samaye eko vedanākkhandho hoti? </span></div><p><div class=verse-container id=ds2.1.1:125.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.1:125.3><span>ayaṁ tasmiṁ samaye eko vedanākkhandho hoti. </span></div><p><div class=verse-container id=ds2.1.1:126.1><span>Katamo tasmiṁ samaye eko saññākkhandho hoti? </span></div><p><div class=verse-container id=ds2.1.1:126.2><span>Yā tasmiṁ samaye saññā sañjānanā sañjānitattaṁ—</span></div><p><div class=verse-container id=ds2.1.1:126.3><span>ayaṁ tasmiṁ samaye eko saññākkhandho hoti. </span></div><p><div class=verse-container id=ds2.1.1:127.1><span>Katamo tasmiṁ samaye eko saṅkhārakkhandho hoti? </span></div><p><div class=verse-container id=ds2.1.1:127.2><span>Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo; </span></div><p><div class=verse-container id=ds2.1.1:127.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.1:127.4><span>ayaṁ tasmiṁ samaye eko saṅkhārakkhandho hoti. </span></div><p><div class=verse-container id=ds2.1.1:128.1><span>Katamo tasmiṁ samaye eko viññāṇakkhandho hoti? </span></div><p><div class=verse-container id=ds2.1.1:128.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:128.3><span>ayaṁ tasmiṁ samaye eko viññāṇakkhandho hoti. </span></div><p><div class=verse-container id=ds2.1.1:129.1><span>Katamaṁ tasmiṁ samaye ekaṁ manāyatanaṁ hoti? </span></div><p><div class=verse-container id=ds2.1.1:129.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:129.3><span>idaṁ tasmiṁ samaye ekaṁ manāyatanaṁ hoti. </span></div><p><div class=verse-container id=ds2.1.1:130.1><span>Katamaṁ tasmiṁ samaye ekaṁ manindriyaṁ hoti? </span></div><p><div class=verse-container id=ds2.1.1:130.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:130.3><span>idaṁ tasmiṁ samaye ekaṁ manindriyaṁ hoti. </span></div><p><div class=verse-container id=ds2.1.1:131.1><span>Katamā tasmiṁ samaye ekā manoviññāṇadhātu hoti? </span></div><p><div class=verse-container id=ds2.1.1:131.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.1:131.3><span>ayaṁ tasmiṁ samaye ekā manoviññāṇadhātu hoti. </span></div><p><div class=verse-container id=ds2.1.1:132.1><span>Katamaṁ tasmiṁ samaye ekaṁ dhammāyatanaṁ hoti? </span></div><p><div class=verse-container id=ds2.1.1:132.2><span>Vedanākkhandho, saññākkhandho, saṅkhārakkhandho—</span></div><p><div class=verse-container id=ds2.1.1:132.3><span>idaṁ tasmiṁ samaye ekaṁ dhammāyatanaṁ hoti. </span></div><p><div class=verse-container id=ds2.1.1:133.1><span>Katamā tasmiṁ samaye ekā dhammadhātu hoti? </span></div><p><div class=verse-container id=ds2.1.1:133.2><span>Vedanākkhandho, saññākkhandho, saṅkhārakkhandho—</span></div><p><div class=verse-container id=ds2.1.1:133.3><span>ayaṁ tasmiṁ samaye ekā dhammadhātu hoti. </span></div><p><div class=verse-container id=ds2.1.1:134.1><span>Ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:134.2><span>ime dhammā kusalā. </span></div><p><div class=verse-container id=ds2.1.1:134.3><span>Koṭṭhāsavāro. </span></div><p><div class=verse-container id=ds2.1.1:135.0><span>2.1.1.3. Suññatavāra </span></div><p><div class=verse-container id=ds2.1.1:135.1><span>Tasmiṁ kho pana samaye dhammā honti, khandhā honti, āyatanāni honti, dhātuyo honti, āhārā honti, indriyāni honti, jhānaṁ hoti, maggo hoti, balāni honti, hetū honti, phasso hoti, vedanā hoti, saññā hoti, cetanā hoti, cittaṁ hoti, vedanākkhandho hoti, saññākkhandho hoti, saṅkhārakkhandho hoti, viññāṇakkhandho hoti, manāyatanaṁ hoti, manindriyaṁ hoti, manoviññāṇadhātu hoti, dhammāyatanaṁ hoti, dhammadhātu hoti; </span></div><p><div class=verse-container id=ds2.1.1:135.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:135.3><span>ime dhammā kusalā. </span></div><p><div class=verse-container id=ds2.1.1:136.1><span>Katame tasmiṁ samaye dhammā honti? </span></div><p><div class=verse-container id=ds2.1.1:136.2><span>Vedanākkhandho, saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.1.1:136.3><span>ime tasmiṁ samaye dhammā honti. </span></div><p><div class=verse-container id=ds2.1.1:137.1><span>Katame tasmiṁ samaye khandhā honti? </span></div><p><div class=verse-container id=ds2.1.1:137.2><span>Vedanākkhandho, saññākkhandho, saṅkhārakkhandho, viññāṇakkhandho—</span></div><p><div class=verse-container id=ds2.1.1:137.3><span>ime tasmiṁ samaye khandhā honti. </span></div><p><div class=verse-container id=ds2.1.1:138.1><span>Katamāni tasmiṁ samaye āyatanāni honti? </span></div><p><div class=verse-container id=ds2.1.1:138.2><span>Manāyatanaṁ, dhammāyatanaṁ—</span></div><p><div class=verse-container id=ds2.1.1:138.3><span>imāni tasmiṁ samaye āyatanāni honti. </span></div><p><div class=verse-container id=ds2.1.1:139.1><span>Katamā tasmiṁ samaye dhātuyo honti? </span></div><p><div class=verse-container id=ds2.1.1:139.2><span>Manoviññāṇadhātu, dhammadhātu—</span></div><p><div class=verse-container id=ds2.1.1:139.3><span>imā tasmiṁ samaye dhātuyo honti. </span></div><p><div class=verse-container id=ds2.1.1:140.1><span>Katame tasmiṁ samaye āhārā honti? </span></div><p><div class=verse-container id=ds2.1.1:140.2><span>Phassāhāro, manosañcetanāhāro, viññāṇāhāro—</span></div><p><div class=verse-container id=ds2.1.1:140.3><span>ime tasmiṁ samaye āhārā honti. </span></div><p><div class=verse-container id=ds2.1.1:141.1><span>Katamāni tasmiṁ samaye indriyāni honti? </span></div><p><div class=verse-container id=ds2.1.1:141.2><span>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, manindriyaṁ, somanassindriyaṁ, jīvitindriyaṁ—</span></div><p><div class=verse-container id=ds2.1.1:141.3><span>imāni tasmiṁ samaye indriyāni honti. </span></div><p><div class=verse-container id=ds2.1.1:142.1><span>Katamaṁ tasmiṁ samaye jhānaṁ hoti? </span></div><p><div class=verse-container id=ds2.1.1:142.2><span>Vitakko, vicāro, pīti, sukhaṁ, cittassekaggatā—</span></div><p><div class=verse-container id=ds2.1.1:142.3><span>idaṁ tasmiṁ samaye jhānaṁ hoti. </span></div><p><div class=verse-container id=ds2.1.1:143.1><span>Katamo tasmiṁ samaye maggo hoti? </span></div><p><div class=verse-container id=ds2.1.1:143.2><span>Sammādiṭṭhi, sammāsaṅkappo, sammāvāyāmo, sammāsati, sammāsamādhi—</span></div><p><div class=verse-container id=ds2.1.1:143.3><span>ayaṁ tasmiṁ samaye maggo hoti. </span></div><p><div class=verse-container id=ds2.1.1:144.1><span>Katamāni tasmiṁ samaye balāni honti? </span></div><p><div class=verse-container id=ds2.1.1:144.2><span>Saddhābalaṁ, vīriyabalaṁ, satibalaṁ, samādhibalaṁ, paññābalaṁ, hiribalaṁ, ottappabalaṁ—</span></div><p><div class=verse-container id=ds2.1.1:144.3><span>imāni tasmiṁ samaye balāni honti. </span></div><p><div class=verse-container id=ds2.1.1:145.1><span>Katame tasmiṁ samaye hetū honti? </span></div><p><div class=verse-container id=ds2.1.1:145.2><span>Alobho, adoso, amoho—</span></div><p><div class=verse-container id=ds2.1.1:145.3><span>ime tasmiṁ samaye hetū honti. </span></div><p><div class=verse-container id=ds2.1.1:146.1><span>Katamo tasmiṁ samaye phasso hoti …pe… </span></div><p><div class=verse-container id=ds2.1.1:146.2><span>ayaṁ tasmiṁ samaye phasso hoti. </span></div><p><div class=verse-container id=ds2.1.1:147.1><span>Katamā tasmiṁ samaye vedanā hoti …pe… </span></div><p><div class=verse-container id=ds2.1.1:147.2><span>ayaṁ tasmiṁ samaye vedanā hoti. </span></div><p><div class=verse-container id=ds2.1.1:148.1><span>Katamā tasmiṁ samaye saññā hoti …pe… </span></div><p><div class=verse-container id=ds2.1.1:148.2><span>ayaṁ tasmiṁ samaye saññā hoti. </span></div><p><div class=verse-container id=ds2.1.1:149.1><span>Katamā tasmiṁ samaye cetanā hoti …pe… </span></div><p><div class=verse-container id=ds2.1.1:149.2><span>ayaṁ tasmiṁ samaye cetanā hoti. </span></div><p><div class=verse-container id=ds2.1.1:150.1><span>Katamaṁ tasmiṁ samaye cittaṁ hoti …pe… </span></div><p><div class=verse-container id=ds2.1.1:150.2><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.1:151.1><span>Katamo tasmiṁ samaye vedanākkhandho hoti …pe… </span></div><p><div class=verse-container id=ds2.1.1:151.2><span>ayaṁ tasmiṁ samaye vedanākkhandho hoti. </span></div><p><div class=verse-container id=ds2.1.1:152.1><span>Katamo tasmiṁ samaye saññākkhandho hoti …pe… </span></div><p><div class=verse-container id=ds2.1.1:152.2><span>ayaṁ tasmiṁ samaye saññākkhandho hoti. </span></div><p><div class=verse-container id=ds2.1.1:153.1><span>Katamo tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.1:153.2><span>ayaṁ tasmiṁ samaye saṅkhārakkhandho hoti. </span></div><p><div class=verse-container id=ds2.1.1:154.1><span>Katamo tasmiṁ samaye viññāṇakkhandho hoti …pe… </span></div><p><div class=verse-container id=ds2.1.1:154.2><span>ayaṁ tasmiṁ samaye viññāṇakkhandho hoti. </span></div><p><div class=verse-container id=ds2.1.1:155.1><span>Katamaṁ tasmiṁ samaye manāyatanaṁ hoti …pe… </span></div><p><div class=verse-container id=ds2.1.1:155.2><span>idaṁ tasmiṁ samaye manāyatanaṁ hoti. </span></div><p><div class=verse-container id=ds2.1.1:156.1><span>Katamaṁ tasmiṁ samaye manindriyaṁ hoti …pe… </span></div><p><div class=verse-container id=ds2.1.1:156.2><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.1:157.1><span>Katamā tasmiṁ samaye manoviññāṇadhātu hoti …pe… </span></div><p><div class=verse-container id=ds2.1.1:157.2><span>ayaṁ tasmiṁ samaye manoviññāṇadhātu hoti. </span></div><p><div class=verse-container id=ds2.1.1:158.1><span>Katamaṁ tasmiṁ samaye dhammāyatanaṁ hoti? </span></div><p><div class=verse-container id=ds2.1.1:158.2><span>Vedanākkhandho, saññākkhandho, saṅkhārakkhandho—</span></div><p><div class=verse-container id=ds2.1.1:158.3><span>idaṁ tasmiṁ samaye dhammāyatanaṁ hoti. </span></div><p><div class=verse-container id=ds2.1.1:159.1><span>Katamā tasmiṁ samaye dhammadhātu hoti? </span></div><p><div class=verse-container id=ds2.1.1:159.2><span>Vedanākkhandho, saññākkhandho, saṅkhārakkhandho—</span></div><p><div class=verse-container id=ds2.1.1:159.3><span>ayaṁ tasmiṁ samaye dhammadhātu hoti. </span></div><p><div class=verse-container id=ds2.1.1:160.1><span>Ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:160.2><span>ime dhammā kusalā. </span></div><p><div class=verse-container id=ds2.1.1:160.3><span>Suññatavāro. </span></div><p><div class=verse-container id=ds2.1.1:160.4><span>Paṭhamaṁ cittaṁ. </span></div><p><div class=verse-container id=ds2.1.1:161.1><span>Katame dhammā kusalā? </span></div><p><div class=verse-container id=ds2.1.1:161.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.1:161.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.1:161.4><span>ime dhammā kusalā. </span></div><p><div class=verse-container id=ds2.1.1:161.5><span>Dutiyaṁ cittaṁ. </span></div><p><div class=verse-container id=ds2.1.1:162.1><span>Katame dhammā kusalā? </span></div><p><div class=verse-container id=ds2.1.1:162.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇavippayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, hiribalaṁ hoti, ottappabalaṁ hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.1:162.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:162.4><span>ime dhammā kusalā …pe…. </span></div><p><div class=verse-container id=ds2.1.1:163.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, sattindriyāni honti, pañcaṅgikaṁ jhānaṁ hoti, caturaṅgiko maggo hoti, cha balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.1:163.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:163.3><span>ime dhammā kusalā …pe…. </span></div><p><div class=verse-container id=ds2.1.1:164.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.1:164.2><span>Phasso cetanā vitakko vicāro pīti cittassekaggatā saddhindriyaṁ vīriyindriyaṁ satindriyaṁ samādhindriyaṁ jīvitindriyaṁ sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ hiribalaṁ ottappabalaṁ alobho adoso anabhijjhā abyāpādo hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati samatho paggāho avikkhepo; </span></div><p><div class=verse-container id=ds2.1.1:164.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.1:164.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.1:164.5><span>ime dhammā kusalā. </span></div><p><div class=verse-container id=ds2.1.1:164.6><span>Tatiyaṁ cittaṁ. </span></div><p><div class=verse-container id=ds2.1.1:165.1><span>Katame dhammā kusalā? </span></div><p><div class=verse-container id=ds2.1.1:165.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇavippayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.1:165.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.1:165.4><span>ime dhammā kusalā. </span></div><p><div class=verse-container id=ds2.1.1:165.5><span>Catutthaṁ cittaṁ. </span></div><p><div class=verse-container id=ds2.1.1:166.1><span>Katame dhammā kusalā? </span></div><p><div class=verse-container id=ds2.1.1:166.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, paññindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, sammādiṭṭhi hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, paññābalaṁ hoti, hiribalaṁ hoti, ottappabalaṁ hoti, alobho hoti, adoso hoti, amoho hoti, anabhijjhā hoti, abyāpādo hoti, sammādiṭṭhi hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, sampajaññaṁ hoti, samatho hoti, vipassanā hoti, paggāho hoti, avikkhepo hoti; </span></div><p><div class=verse-container id=ds2.1.1:166.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:166.4><span>ime dhammā kusalā. </span></div><p><div class=verse-container id=ds2.1.1:167.1><span>Katamo tasmiṁ samaye phasso hoti? </span></div><p><div class=verse-container id=ds2.1.1:167.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.1:167.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.1:168.1><span>Katamā tasmiṁ samaye vedanā hoti? </span></div><p><div class=verse-container id=ds2.1.1:168.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.1:168.3><span>ayaṁ tasmiṁ samaye vedanā hoti …pe…. </span></div><p><div class=verse-container id=ds2.1.1:169.1><span>Katamā tasmiṁ samaye upekkhā hoti? </span></div><p><div class=verse-container id=ds2.1.1:169.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.1:169.3><span>ayaṁ tasmiṁ samaye upekkhā hoti …pe…. </span></div><p><div class=verse-container id=ds2.1.1:170.1><span>Katamaṁ tasmiṁ samaye upekkhindriyaṁ hoti? </span></div><p><div class=verse-container id=ds2.1.1:170.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.1:170.3><span>idaṁ tasmiṁ samaye upekkhindriyaṁ hoti …pe… </span></div><p><div class=verse-container id=ds2.1.1:170.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:170.5><span>ime dhammā kusalā …pe…. </span></div><p><div class=verse-container id=ds2.1.1:171.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, aṭṭhindriyāni honti, caturaṅgikaṁ jhānaṁ hoti, pañcaṅgiko maggo hoti, satta balāni honti, tayo hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.1:171.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:171.3><span>ime dhammā kusalā …pe…. </span></div><p><div class=verse-container id=ds2.1.1:172.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.1:172.2><span>Phasso cetanā vitakko vicāro cittassekaggatā saddhindriyaṁ vīriyindriyaṁ satindriyaṁ samādhindriyaṁ paññindriyaṁ jīvitindriyaṁ sammādiṭṭhi sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ paññābalaṁ hiribalaṁ ottappabalaṁ alobho adoso amoho anabhijjhā abyāpādo sammādiṭṭhi hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati sampajaññaṁ samatho vipassanā paggāho avikkhepo. </span></div><p><div class=verse-container id=ds2.1.1:173.1><span>Ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.1:173.2><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.1:173.3><span>ime dhammā kusalā. </span></div><p><div class=verse-container id=ds2.1.1:173.4><span>Pañcamaṁ cittaṁ. </span></div><p><div class=verse-container id=ds2.1.1:174.1><span>Katame dhammā kusalā? </span></div><p><div class=verse-container id=ds2.1.1:174.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇasampayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.1:174.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.1:174.4><span>ime dhammā kusalā. </span></div><p><div class=verse-container id=ds2.1.1:174.5><span>Chaṭṭhaṁ cittaṁ. </span></div><p><div class=verse-container id=ds2.1.1:175.1><span>Katame dhammā kusalā? </span></div><p><div class=verse-container id=ds2.1.1:175.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, saddhindriyaṁ hoti, vīriyindriyaṁ hoti, satindriyaṁ hoti, samādhindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, sammāsaṅkappo hoti, sammāvāyāmo hoti, sammāsati hoti, sammāsamādhi hoti, saddhābalaṁ hoti, vīriyabalaṁ hoti, satibalaṁ hoti, samādhibalaṁ hoti, hiribalaṁ hoti, ottappabalaṁ hoti, alobho hoti, adoso hoti, anabhijjhā hoti, abyāpādo hoti, hirī hoti, ottappaṁ hoti, kāyapassaddhi hoti, cittapassaddhi hoti, kāyalahutā hoti, cittalahutā hoti, kāyamudutā hoti, cittamudutā hoti, kāyakammaññatā hoti, cittakammaññatā hoti, kāyapāguññatā hoti, cittapāguññatā hoti, kāyujukatā hoti, cittujukatā hoti, sati hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.1:175.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:175.4><span>ime dhammā kusalā …pe…. </span></div><p><div class=verse-container id=ds2.1.1:176.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, sattindriyāni honti, caturaṅgikaṁ jhānaṁ hoti, caturaṅgiko maggo hoti, cha balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.1:176.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.1:176.3><span>ime dhammā kusalā …pe…. </span></div><p><div class=verse-container id=ds2.1.1:177.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.1:177.2><span>Phasso cetanā vitakko vicāro cittassekaggatā saddhindriyaṁ vīriyindriyaṁ satindriyaṁ samādhindriyaṁ jīvitindriyaṁ sammāsaṅkappo sammāvāyāmo sammāsati sammāsamādhi saddhābalaṁ vīriyabalaṁ satibalaṁ samādhibalaṁ hiribalaṁ ottappabalaṁ alobho adoso anabhijjhā abyāpādo hirī ottappaṁ kāyapassaddhi cittapassaddhi kāyalahutā cittalahutā kāyamudutā cittamudutā kāyakammaññatā cittakammaññatā kāyapāguññatā cittapāguññatā kāyujukatā cittujukatā sati samatho paggāho avikkhepo. </span></div><p><div class=verse-container id=ds2.1.1:178.1><span>Ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.1:178.2><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.1:178.3><span>ime dhammā kusalā. </span></div><p><div class=verse-container id=ds2.1.1:178.4><span>Sattamaṁ cittaṁ. </span></div><p><div class=verse-container id=ds2.1.1:179.1><span>Katame dhammā kusalā? </span></div><p><div class=verse-container id=ds2.1.1:179.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.1:179.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.1:179.4><span>ime dhammā kusalā. </span></div><p><div class=verse-container id=ds2.1.1:179.5><span>Aṭṭhamaṁ cittaṁ. </span></div><p><div class=verse-container id=ds2.1.1:179.6><span>Aṭṭha kāmāvacaramahākusalacittāni. </span></div><p><div class=verse-container id=ds2.1.1:179.7><span>Dutiyabhāṇavāro. </span></div><div class=flex-between><a href=/canon/en/pli/ms/abhidhamma/ds/ds0002.html>Previous</a><a href=/canon/en/pli/ms/abhidhamma/ds/ds0002/ds0002P0001P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>