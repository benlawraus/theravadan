<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0003P0002.html>Previous</a><a href=/canon/en/pli/ms/abhidhamma/ds/ds0002/ds0002P0004P0001.html>Next</a></div><p><div class=verse-container id=ds2.3.3:0.1><span>Dhammasaṅgaṇī </span></div><p><div class=verse-container id=ds2.3.3:0.2><span>2 Niddesa </span></div><p><div class=verse-container id=ds2.3.3:0.3><span>2.3 Nikkhepakaṇḍa </span></div><p><div class=verse-container id=ds2.3.3:0.4><span class=big-bold>2.3.3. Suttantikadukanikkhepa </span></div><p><div class=verse-container id=ds2.3.3:1.0><span>2.3.3.1. Vijjābhāgīduka </span></div><p><div class=verse-container id=ds2.3.3:1.1><span>Katame dhammā vijjābhāgino? </span></div><p><div class=verse-container id=ds2.3.3:1.2><span>Vijjāya sampayuttakā dhammā—</span></div><p><div class=verse-container id=ds2.3.3:1.3><span>ime dhammā vijjābhāgino. </span></div><p><div class=verse-container id=ds2.3.3:2.1><span>Katame dhammā avijjābhāgino? </span></div><p><div class=verse-container id=ds2.3.3:2.2><span>Avijjāya sampayuttakā dhammā—</span></div><p><div class=verse-container id=ds2.3.3:2.3><span>ime dhammā avijjābhāgino. </span></div><p><div class=verse-container id=ds2.3.3:3.0><span>2.3.3.2. Vijjūpamaduka </span></div><p><div class=verse-container id=ds2.3.3:3.1><span>Katame dhammā vijjūpamā? </span></div><p><div class=verse-container id=ds2.3.3:3.2><span>Heṭṭhimesu tīsu ariyamaggesu paññā—</span></div><p><div class=verse-container id=ds2.3.3:3.3><span>ime dhammā vijjūpamā. </span></div><p><div class=verse-container id=ds2.3.3:4.1><span>Katame dhammā vajirūpamā? </span></div><p><div class=verse-container id=ds2.3.3:4.2><span>Upariṭṭhime arahattamagge paññā—</span></div><p><div class=verse-container id=ds2.3.3:4.3><span>ime dhammā vajirūpamā. </span></div><p><div class=verse-container id=ds2.3.3:5.0><span>2.3.3.3. Bāladuka </span></div><p><div class=verse-container id=ds2.3.3:5.1><span>Katame dhammā bālā? </span></div><p><div class=verse-container id=ds2.3.3:5.2><span>Ahirīkañca anottappañca—</span></div><p><div class=verse-container id=ds2.3.3:5.3><span>ime dhammā bālā. </span></div><p><div class=verse-container id=ds2.3.3:5.4><span>Sabbepi akusalā dhammā bālā. </span></div><p><div class=verse-container id=ds2.3.3:6.1><span>Katame dhammā paṇḍitā? </span></div><p><div class=verse-container id=ds2.3.3:6.2><span>Hirī ca ottappañca—</span></div><p><div class=verse-container id=ds2.3.3:6.3><span>ime dhammā paṇḍitā. </span></div><p><div class=verse-container id=ds2.3.3:6.4><span>Sabbepi kusalā dhammā paṇḍitā. </span></div><p><div class=verse-container id=ds2.3.3:7.0><span>2.3.3.4. Kaṇhaduka </span></div><p><div class=verse-container id=ds2.3.3:7.1><span>Katame dhammā kaṇhā? </span></div><p><div class=verse-container id=ds2.3.3:7.2><span>Ahirīkañca anottappañca—</span></div><p><div class=verse-container id=ds2.3.3:7.3><span>ime dhammā kaṇhā. </span></div><p><div class=verse-container id=ds2.3.3:7.4><span>Sabbepi akusalā dhammā kaṇhā. </span></div><p><div class=verse-container id=ds2.3.3:8.1><span>Katame dhammā sukkā? </span></div><p><div class=verse-container id=ds2.3.3:8.2><span>Hirī ca ottappañca—</span></div><p><div class=verse-container id=ds2.3.3:8.3><span>ime dhammā sukkā? </span></div><p><div class=verse-container id=ds2.3.3:8.4><span>Sabbepi kusalā dhammā sukkā. </span></div><p><div class=verse-container id=ds2.3.3:9.0><span>2.3.3.5. Tapanīyaduka </span></div><p><div class=verse-container id=ds2.3.3:9.1><span>Katame dhammā tapanīyā? </span></div><p><div class=verse-container id=ds2.3.3:9.2><span>Kāyaduccaritaṁ, vacīduccaritaṁ, manoduccaritaṁ—</span></div><p><div class=verse-container id=ds2.3.3:9.3><span>ime dhammā tapanīyā. </span></div><p><div class=verse-container id=ds2.3.3:9.4><span>Sabbepi akusalā dhammā tapanīyā. </span></div><p><div class=verse-container id=ds2.3.3:10.1><span>Katame dhammā atapanīyā? </span></div><p><div class=verse-container id=ds2.3.3:10.2><span>Kāyasucaritaṁ, vacīsucaritaṁ, manosucaritaṁ—</span></div><p><div class=verse-container id=ds2.3.3:10.3><span>ime dhammā atapanīyā. </span></div><p><div class=verse-container id=ds2.3.3:10.4><span>Sabbepi kusalā dhammā atapanīyā. </span></div><p><div class=verse-container id=ds2.3.3:11.0><span>2.3.3.6. Adhivacanaduka </span></div><p><div class=verse-container id=ds2.3.3:11.1><span>Katame dhammā adhivacanā? </span></div><p><div class=verse-container id=ds2.3.3:11.2><span>Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—</span></div><p><div class=verse-container id=ds2.3.3:11.3><span>ime dhammā adhivacanā. </span></div><p><div class=verse-container id=ds2.3.3:12.1><span>Sabbeva dhammā adhivacanapathā. </span></div><p><div class=verse-container id=ds2.3.3:13.0><span>2.3.3.7. Niruttiduka </span></div><p><div class=verse-container id=ds2.3.3:13.1><span>Katame dhammā nirutti? </span></div><p><div class=verse-container id=ds2.3.3:13.2><span>Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—</span></div><p><div class=verse-container id=ds2.3.3:13.3><span>ime dhammā nirutti. </span></div><p><div class=verse-container id=ds2.3.3:14.1><span>Sabbeva dhammā niruttipathā. </span></div><p><div class=verse-container id=ds2.3.3:15.0><span>2.3.3.8. Paññattiduka </span></div><p><div class=verse-container id=ds2.3.3:15.1><span>Katame dhammā paññatti? </span></div><p><div class=verse-container id=ds2.3.3:15.2><span>Yā tesaṁ tesaṁ dhammānaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo—</span></div><p><div class=verse-container id=ds2.3.3:15.3><span>ime dhammā paññatti. </span></div><p><div class=verse-container id=ds2.3.3:16.1><span>Sabbeva dhammā paññattipathā. </span></div><p><div class=verse-container id=ds2.3.3:17.0><span>2.3.3.9. Nāmaduka </span></div><p><div class=verse-container id=ds2.3.3:17.1><span>Tattha katamaṁ nāmaṁ? </span></div><p><div class=verse-container id=ds2.3.3:17.2><span>Vedanākkhandho, saññākkhandho, saṅkhārakkhandho, viññāṇakkhandho, asaṅkhatā ca dhātu—</span></div><p><div class=verse-container id=ds2.3.3:17.3><span>idaṁ vuccati nāmaṁ. </span></div><p><div class=verse-container id=ds2.3.3:18.1><span>Tattha katamaṁ rūpaṁ? </span></div><p><div class=verse-container id=ds2.3.3:18.2><span>Cattāro ca mahābhūtā, catunnañca mahābhūtānaṁ upādāya rūpaṁ—</span></div><p><div class=verse-container id=ds2.3.3:18.3><span>idaṁ vuccati rūpaṁ. </span></div><p><div class=verse-container id=ds2.3.3:19.0><span>2.3.3.10. Avijjāduka </span></div><p><div class=verse-container id=ds2.3.3:19.1><span>Tattha katamā avijjā? </span></div><p><div class=verse-container id=ds2.3.3:19.2><span>Yaṁ aññāṇaṁ adassanaṁ …pe… avijjālaṅgī moho akusalamūlaṁ—</span></div><p><div class=verse-container id=ds2.3.3:19.3><span>ayaṁ vuccati avijjā. </span></div><p><div class=verse-container id=ds2.3.3:20.1><span>Tattha katamā bhavataṇhā? </span></div><p><div class=verse-container id=ds2.3.3:20.2><span>Yo bhavesu bhavachando …pe… bhavajjhosānaṁ—</span></div><p><div class=verse-container id=ds2.3.3:20.3><span>ayaṁ vuccati bhavataṇhā. </span></div><p><div class=verse-container id=ds2.3.3:21.0><span>2.3.3.11. Bhavadiṭṭhiduka </span></div><p><div class=verse-container id=ds2.3.3:21.1><span>Tattha katamā bhavadiṭṭhi? </span></div><p><div class=verse-container id=ds2.3.3:21.2><span>Bhavissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:21.3><span>ayaṁ vuccati bhavadiṭṭhi. </span></div><p><div class=verse-container id=ds2.3.3:22.1><span>Tattha katamā vibhavadiṭṭhi? </span></div><p><div class=verse-container id=ds2.3.3:22.2><span>Na bhavissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:22.3><span>ayaṁ vuccati vibhavadiṭṭhi. </span></div><p><div class=verse-container id=ds2.3.3:23.0><span>2.3.3.12. Sassatadiṭṭhiduka </span></div><p><div class=verse-container id=ds2.3.3:23.1><span>Tattha katamā sassatadiṭṭhi? </span></div><p><div class=verse-container id=ds2.3.3:23.2><span>Sassato attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:23.3><span>ayaṁ vuccati sassatadiṭṭhi. </span></div><p><div class=verse-container id=ds2.3.3:24.1><span>Tattha katamā ucchedadiṭṭhi? </span></div><p><div class=verse-container id=ds2.3.3:24.2><span>Ucchijjissati attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:24.3><span>ayaṁ vuccati ucchedadiṭṭhi. </span></div><p><div class=verse-container id=ds2.3.3:25.0><span>2.3.3.13. Antavādiṭṭhiduka </span></div><p><div class=verse-container id=ds2.3.3:25.1><span>Tattha katamā antavā diṭṭhi? </span></div><p><div class=verse-container id=ds2.3.3:25.2><span>Antavā attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:25.3><span>ayaṁ vuccati antavā diṭṭhi. </span></div><p><div class=verse-container id=ds2.3.3:26.1><span>Tattha katamā anantavā diṭṭhi? </span></div><p><div class=verse-container id=ds2.3.3:26.2><span>Anantavā attā ca loko cāti, yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:26.3><span>ayaṁ vuccati anantavā diṭṭhi. </span></div><p><div class=verse-container id=ds2.3.3:27.0><span>2.3.3.14. Pubbantānudiṭṭhiduka </span></div><p><div class=verse-container id=ds2.3.3:27.1><span>Tattha katamā pubbantānudiṭṭhi? </span></div><p><div class=verse-container id=ds2.3.3:27.2><span>Pubbantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:27.3><span>ayaṁ vuccati pubbantānudiṭṭhi. </span></div><p><div class=verse-container id=ds2.3.3:28.1><span>Tattha katamā aparantānudiṭṭhi? </span></div><p><div class=verse-container id=ds2.3.3:28.2><span>Aparantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:28.3><span>ayaṁ vuccati aparantānudiṭṭhi. </span></div><p><div class=verse-container id=ds2.3.3:29.0><span>2.3.3.15. Ahirikaduka </span></div><p><div class=verse-container id=ds2.3.3:29.1><span>Tattha katamaṁ ahirikaṁ? </span></div><p><div class=verse-container id=ds2.3.3:29.2><span>Yaṁ na hirīyati hiriyitabbena, na hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.3.3:29.3><span>idaṁ vuccati ahirikaṁ. </span></div><p><div class=verse-container id=ds2.3.3:30.1><span>Tattha katamaṁ anottappaṁ? </span></div><p><div class=verse-container id=ds2.3.3:30.2><span>Yaṁ na ottappati ottappitabbena, na ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.3.3:30.3><span>idaṁ vuccati anottappaṁ. </span></div><p><div class=verse-container id=ds2.3.3:31.0><span>2.3.3.16. Hiriduka </span></div><p><div class=verse-container id=ds2.3.3:31.1><span>Tattha katamā hirī? </span></div><p><div class=verse-container id=ds2.3.3:31.2><span>Yaṁ hirīyati hiriyitabbena, hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.3.3:31.3><span>ayaṁ vuccati hirī. </span></div><p><div class=verse-container id=ds2.3.3:32.1><span>Tattha katamaṁ ottappaṁ? </span></div><p><div class=verse-container id=ds2.3.3:32.2><span>Yaṁ ottappati ottappitabbena, ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.3.3:32.3><span>idaṁ vuccati ottappaṁ. </span></div><p><div class=verse-container id=ds2.3.3:33.0><span>2.3.3.17. Dovacassatāduka </span></div><p><div class=verse-container id=ds2.3.3:33.1><span>Tattha katamā dovacassatā? </span></div><p><div class=verse-container id=ds2.3.3:33.2><span>Sahadhammike vuccamāne dovacassāyaṁ dovacassiyaṁ dovacassatā vippaṭikūlaggāhitā vipaccanīkasātatā anādariyaṁ anādaratā agāravatā appaṭissavatā—</span></div><p><div class=verse-container id=ds2.3.3:33.3><span>ayaṁ vuccati dovacassatā. </span></div><p><div class=verse-container id=ds2.3.3:34.1><span>Tattha katamā pāpamittatā? </span></div><p><div class=verse-container id=ds2.3.3:34.2><span>Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—</span></div><p><div class=verse-container id=ds2.3.3:34.3><span>ayaṁ vuccati pāpamittatā. </span></div><p><div class=verse-container id=ds2.3.3:35.0><span>2.3.3.18. Sovacassatāduka </span></div><p><div class=verse-container id=ds2.3.3:35.1><span>Tattha katamā sovacassatā? </span></div><p><div class=verse-container id=ds2.3.3:35.2><span>Sahadhammike vuccamāne sovacassāyaṁ sovacassiyaṁ sovacassatā appaṭikūlaggāhitā avipaccanīkasātatā sagāravatā sādariyaṁ sādaratā sappaṭissavatā—</span></div><p><div class=verse-container id=ds2.3.3:35.3><span>ayaṁ vuccati sovacassatā. </span></div><p><div class=verse-container id=ds2.3.3:36.1><span>Tattha katamā kalyāṇamittatā? </span></div><p><div class=verse-container id=ds2.3.3:36.2><span>Ye te puggalā saddhā sīlavanto bahussutā cāgavanto paññavanto, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—</span></div><p><div class=verse-container id=ds2.3.3:36.3><span>ayaṁ vuccati kalyāṇamittatā. </span></div><p><div class=verse-container id=ds2.3.3:37.0><span>2.3.3.19. Āpattikusalatāduka </span></div><p><div class=verse-container id=ds2.3.3:37.1><span>Tattha katamā āpattikusalatā? </span></div><p><div class=verse-container id=ds2.3.3:37.2><span>Pañcapi āpattikkhandhā āpattiyo, sattapi āpattikkhandhā āpattiyo. </span></div><p><div class=verse-container id=ds2.3.3:37.3><span>Yā tāsaṁ āpattīnaṁ āpattikusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:37.4><span>ayaṁ vuccati āpattikusalatā. </span></div><p><div class=verse-container id=ds2.3.3:38.1><span>Tattha katamā āpattivuṭṭhānakusalatā? </span></div><p><div class=verse-container id=ds2.3.3:38.2><span>Yā tāhi āpattīhi vuṭṭhānakusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:38.3><span>ayaṁ vuccati āpattivuṭṭhānakusalatā. </span></div><p><div class=verse-container id=ds2.3.3:39.0><span>2.3.3.20. Samāpattikusalatāduka </span></div><p><div class=verse-container id=ds2.3.3:39.1><span>Tattha katamā samāpattikusalatā? </span></div><p><div class=verse-container id=ds2.3.3:39.2><span>Atthi savitakkasavicārā samāpatti, atthi avitakkavicāramattā samāpatti, atthi avitakkaavicārā samāpatti. </span></div><p><div class=verse-container id=ds2.3.3:39.3><span>Yā tāsaṁ samāpattīnaṁ samāpattikusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:39.4><span>ayaṁ vuccati samāpattikusalatā. </span></div><p><div class=verse-container id=ds2.3.3:40.1><span>Tattha katamā samāpattivuṭṭhānakusalatā? </span></div><p><div class=verse-container id=ds2.3.3:40.2><span>Yā tāhi samāpattīhi vuṭṭhānakusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:40.3><span>ayaṁ vuccati samāpattivuṭṭhānakusalatā. </span></div><p><div class=verse-container id=ds2.3.3:41.0><span>2.3.3.21. Dhātukusalatāduka </span></div><p><div class=verse-container id=ds2.3.3:41.1><span>Tattha katamā dhātukusalatā? </span></div><p><div class=verse-container id=ds2.3.3:41.2><span>Aṭṭhārasa dhātuyo cakkhudhātu rūpadhātu cakkhuviññāṇadhātu, sotadhātu saddadhātu sotaviññāṇadhātu, ghānadhātu gandhadhātu ghānaviññāṇadhātu, jivhādhātu rasadhātu jivhāviññāṇadhātu, kāyadhātu phoṭṭhabbadhātu kāyaviññāṇadhātu, manodhātu dhammadhātu manoviññāṇadhātu. </span></div><p><div class=verse-container id=ds2.3.3:41.3><span>Yā tāsaṁ dhātūnaṁ dhātukusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:41.4><span>ayaṁ vuccati dhātukusalatā. </span></div><p><div class=verse-container id=ds2.3.3:42.1><span>Tattha katamā manasikārakusalatā? </span></div><p><div class=verse-container id=ds2.3.3:42.2><span>Yā tāsaṁ dhātūnaṁ manasikārakusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:42.3><span>ayaṁ vuccati manasikārakusalatā. </span></div><p><div class=verse-container id=ds2.3.3:43.0><span>2.3.3.22. Āyatanakusalatāduka </span></div><p><div class=verse-container id=ds2.3.3:43.1><span>Tattha katamā āyatanakusalatā? </span></div><p><div class=verse-container id=ds2.3.3:43.2><span>Dvādasāyatanāni—</span></div><p><div class=verse-container id=ds2.3.3:43.3><span>cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ. </span></div><p><div class=verse-container id=ds2.3.3:43.4><span>Yā tesaṁ āyatanānaṁ āyatanakusalatā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:43.5><span>ayaṁ vuccati āyatanakusalatā. </span></div><p><div class=verse-container id=ds2.3.3:44.1><span>Tattha katamā paṭiccasamuppādakusalatā? </span></div><p><div class=verse-container id=ds2.3.3:44.2><span>Avijjāpaccayā saṅkhārā, saṅkhārapaccayā viññāṇaṁ, viññāṇapaccayā nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā, vedanāpaccayā taṇhā, taṇhāpaccayā upādānaṁ, upādānapaccayā bhavo, bhavapaccayā jāti, jātipaccayā jarāmaraṇaṁ sokaparidevadukkhadomanassupāyāsā sambhavanti; </span></div><p><div class=verse-container id=ds2.3.3:44.3><span>evametassa kevalassa dukkhakkhandhassa samudayo hotīti. </span></div><p><div class=verse-container id=ds2.3.3:44.4><span>Yā tattha paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:44.5><span>ayaṁ vuccati paṭiccasamuppādakusalatā. </span></div><p><div class=verse-container id=ds2.3.3:45.0><span>2.3.3.23. Ṭhānakusalatāduka </span></div><p><div class=verse-container id=ds2.3.3:45.1><span>Tattha katamā ṭhānakusalatā? </span></div><p><div class=verse-container id=ds2.3.3:45.2><span>Ye ye dhammā yesaṁ yesaṁ dhammānaṁ hetū paccayā uppādāya taṁ taṁ ṭhānanti, yā tattha paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:45.3><span>ayaṁ vuccati ṭhānakusalatā. </span></div><p><div class=verse-container id=ds2.3.3:46.1><span>Tattha katamā aṭṭhānakusalatā? </span></div><p><div class=verse-container id=ds2.3.3:46.2><span>Ye ye dhammā yesaṁ yesaṁ dhammānaṁ na hetū na paccayā uppādāya taṁ taṁ aṭṭhānanti, yā tattha paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:46.3><span>ayaṁ vuccati aṭṭhānakusalatā. </span></div><p><div class=verse-container id=ds2.3.3:47.0><span>2.3.3.24. Ajjavaduka </span></div><p><div class=verse-container id=ds2.3.3:47.1><span>Tattha katamo ajjavo? </span></div><p><div class=verse-container id=ds2.3.3:47.2><span>Yā ajjavatā ajimhatā avaṅkatā akuṭilatā—</span></div><p><div class=verse-container id=ds2.3.3:47.3><span>ayaṁ vuccati ajjavo. </span></div><p><div class=verse-container id=ds2.3.3:48.1><span>Tattha katamo maddavo? </span></div><p><div class=verse-container id=ds2.3.3:48.2><span>Yā mudutā maddavatā akakkhaḷatā akathinatā nīcacittatā—</span></div><p><div class=verse-container id=ds2.3.3:48.3><span>ayaṁ vuccati maddavo. </span></div><p><div class=verse-container id=ds2.3.3:49.0><span>2.3.3.25. Khantiduka </span></div><p><div class=verse-container id=ds2.3.3:49.1><span>Tattha katamā khanti? </span></div><p><div class=verse-container id=ds2.3.3:49.2><span>Yā khanti khamanatā adhivāsanatā acaṇḍikkaṁ anasuropo attamanatā cittassa—</span></div><p><div class=verse-container id=ds2.3.3:49.3><span>ayaṁ vuccati khanti. </span></div><p><div class=verse-container id=ds2.3.3:50.1><span>Tattha katamaṁ soraccaṁ? </span></div><p><div class=verse-container id=ds2.3.3:50.2><span>Yo kāyiko avītikkamo, vācasiko avītikkamo, kāyikavācasiko avītikkamo—</span></div><p><div class=verse-container id=ds2.3.3:50.3><span>idaṁ vuccati soraccaṁ. </span></div><p><div class=verse-container id=ds2.3.3:50.4><span>Sabbopi sīlasaṁvaro soraccaṁ. </span></div><p><div class=verse-container id=ds2.3.3:51.0><span>2.3.3.26. Sākhalyaduka </span></div><p><div class=verse-container id=ds2.3.3:51.1><span>Tattha katamaṁ sākhalyaṁ? </span></div><p><div class=verse-container id=ds2.3.3:51.2><span>Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ pahāya yā sā vācā neḷā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti; </span></div><p><div class=verse-container id=ds2.3.3:51.3><span>yā tattha saṇhavācatā sakhilavācatā apharusavācatā—</span></div><p><div class=verse-container id=ds2.3.3:51.4><span>idaṁ vuccati sākhalyaṁ. </span></div><p><div class=verse-container id=ds2.3.3:52.1><span>Tattha katamo paṭisanthāro? </span></div><p><div class=verse-container id=ds2.3.3:52.2><span>Dve paṭisanthārā—</span></div><p><div class=verse-container id=ds2.3.3:52.3><span>āmisapaṭisanthāro ca dhammapaṭisanthāro ca. </span></div><p><div class=verse-container id=ds2.3.3:52.4><span>Idhekacco paṭisanthārako hoti āmisapaṭisanthārena vā dhammapaṭisanthārena vā—</span></div><p><div class=verse-container id=ds2.3.3:52.5><span>ayaṁ vuccati paṭisanthāro. </span></div><p><div class=verse-container id=ds2.3.3:53.0><span>2.3.3.27. Indriyesuaguttadvāratāduka </span></div><p><div class=verse-container id=ds2.3.3:53.1><span>Tattha katamā indriyesu aguttadvāratā? </span></div><p><div class=verse-container id=ds2.3.3:53.2><span>Idhekacco cakkhunā rūpaṁ disvā nimittaggāhī hoti anubyañjanaggāhī. </span></div><p><div class=verse-container id=ds2.3.3:53.3><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ, cakkhundriye na saṁvaraṁ āpajjati. </span></div><p><div class=verse-container id=ds2.3.3:53.4><span>Sotena saddaṁ sutvā …pe… </span></div><p><div class=verse-container id=ds2.3.3:53.5><span>ghānena gandhaṁ ghāyitvā …pe… </span></div><p><div class=verse-container id=ds2.3.3:53.6><span>jivhāya rasaṁ sāyitvā …pe… </span></div><p><div class=verse-container id=ds2.3.3:53.7><span>kāyena phoṭṭhabbaṁ phusitvā …pe… </span></div><p><div class=verse-container id=ds2.3.3:53.8><span>manasā dhammaṁ viññāya nimittaggāhī hoti anubyañjanaggāhī. </span></div><p><div class=verse-container id=ds2.3.3:53.9><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye na saṁvaraṁ āpajjati. </span></div><p><div class=verse-container id=ds2.3.3:53.10><span>Yā imesaṁ channaṁ indriyānaṁ agutti agopanā anārakkho asaṁvaro—</span></div><p><div class=verse-container id=ds2.3.3:53.11><span>ayaṁ vuccati indriyesu aguttadvāratā. </span></div><p><div class=verse-container id=ds2.3.3:54.1><span>Tattha katamā bhojane amattaññutā? </span></div><p><div class=verse-container id=ds2.3.3:54.2><span>Idhekacco appaṭisaṅkhā ayoniso āhāraṁ āhāreti davāya madāya maṇḍanāya vibhūsanāya. </span></div><p><div class=verse-container id=ds2.3.3:54.3><span>Yā tattha asantuṭṭhitā amattaññutā appaṭisaṅkhā bhojane—</span></div><p><div class=verse-container id=ds2.3.3:54.4><span>ayaṁ vuccati bhojane amattaññutā. </span></div><p><div class=verse-container id=ds2.3.3:55.0><span>2.3.3.28. Indriyesuguttadvāratāduka </span></div><p><div class=verse-container id=ds2.3.3:55.1><span>Tattha katamā indriyesu guttadvāratā? </span></div><p><div class=verse-container id=ds2.3.3:55.2><span>Idhekacco cakkhunā rūpaṁ disvā na nimittaggāhī hoti nānubyañjanaggāhī. </span></div><p><div class=verse-container id=ds2.3.3:55.3><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati. </span></div><p><div class=verse-container id=ds2.3.3:55.4><span>Sotena saddaṁ sutvā …pe… </span></div><p><div class=verse-container id=ds2.3.3:55.5><span>ghānena gandhaṁ ghāyitvā …pe… </span></div><p><div class=verse-container id=ds2.3.3:55.6><span>jivhāya rasaṁ sāyitvā …pe… </span></div><p><div class=verse-container id=ds2.3.3:55.7><span>kāyena phoṭṭhabbaṁ phusitvā …pe… </span></div><p><div class=verse-container id=ds2.3.3:55.8><span>manasā dhammaṁ viññāya na nimittaggāhī hoti nānubyañjanaggāhī. </span></div><p><div class=verse-container id=ds2.3.3:55.9><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span></div><p><div class=verse-container id=ds2.3.3:55.10><span>Yā imesaṁ channaṁ indriyānaṁ gutti gopanā ārakkho saṁvaro—</span></div><p><div class=verse-container id=ds2.3.3:55.11><span>ayaṁ vuccati indriyesu guttadvāratā. </span></div><p><div class=verse-container id=ds2.3.3:56.1><span>Tattha katamā bhojane mattaññutā? </span></div><p><div class=verse-container id=ds2.3.3:56.2><span>Idhekacco paṭisaṅkhā yoniso āhāraṁ āhāreti—</span></div><p><div class=verse-container id=ds2.3.3:56.3><span>neva davāya na madāya na maṇḍanāya na vibhūsanāya yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya, iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati anavajjatā ca phāsuvihāro cāti. </span></div><p><div class=verse-container id=ds2.3.3:56.4><span>Yā tattha santuṭṭhitā mattaññutā paṭisaṅkhā bhojane—</span></div><p><div class=verse-container id=ds2.3.3:56.5><span>ayaṁ vuccati bhojane mattaññutā. </span></div><p><div class=verse-container id=ds2.3.3:57.0><span>2.3.3.29. Muṭṭhasaccaduka </span></div><p><div class=verse-container id=ds2.3.3:57.1><span>Tattha katamaṁ muṭṭhasaccaṁ? </span></div><p><div class=verse-container id=ds2.3.3:57.2><span>Yā asati ananussati appaṭissati asati asaraṇatā adhāraṇatā pilāpanatā sammussanatā—</span></div><p><div class=verse-container id=ds2.3.3:57.3><span>idaṁ vuccati muṭṭhasaccaṁ. </span></div><p><div class=verse-container id=ds2.3.3:58.1><span>Tattha katamaṁ asampajaññaṁ? </span></div><p><div class=verse-container id=ds2.3.3:58.2><span>Yaṁ aññāṇaṁ adassanaṁ …pe… avijjālaṅgī moho akusalamūlaṁ—</span></div><p><div class=verse-container id=ds2.3.3:58.3><span>idaṁ vuccati asampajaññaṁ. </span></div><p><div class=verse-container id=ds2.3.3:59.0><span>2.3.3.30. Satisampajaññaduka </span></div><p><div class=verse-container id=ds2.3.3:59.1><span>Tattha katamā sati? </span></div><p><div class=verse-container id=ds2.3.3:59.2><span>Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=ds2.3.3:59.3><span>ayaṁ vuccati sati. </span></div><p><div class=verse-container id=ds2.3.3:60.1><span>Tattha katamaṁ sampajaññaṁ? </span></div><p><div class=verse-container id=ds2.3.3:60.2><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:60.3><span>idaṁ vuccati sampajaññaṁ. </span></div><p><div class=verse-container id=ds2.3.3:61.0><span>2.3.3.31. Paṭisaṅkhānabaladuka </span></div><p><div class=verse-container id=ds2.3.3:61.1><span>Tattha katamaṁ paṭisaṅkhānabalaṁ? </span></div><p><div class=verse-container id=ds2.3.3:61.2><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:61.3><span>idaṁ vuccati paṭisaṅkhānabalaṁ. </span></div><p><div class=verse-container id=ds2.3.3:62.1><span>Tattha katamaṁ bhāvanābalaṁ? </span></div><p><div class=verse-container id=ds2.3.3:62.2><span>Yā kusalānaṁ dhammānaṁ āsevanā bhāvanā bahulīkammaṁ—</span></div><p><div class=verse-container id=ds2.3.3:62.3><span>idaṁ vuccati bhāvanābalaṁ. </span></div><p><div class=verse-container id=ds2.3.3:62.4><span>Sattapi bojjhaṅgā bhāvanābalaṁ. </span></div><p><div class=verse-container id=ds2.3.3:63.0><span>2.3.3.32. Samathavipassanāduka </span></div><p><div class=verse-container id=ds2.3.3:63.1><span>Tattha katamo samatho? </span></div><p><div class=verse-container id=ds2.3.3:63.2><span>Yā cittassa ṭhiti …pe… sammāsamādhi—</span></div><p><div class=verse-container id=ds2.3.3:63.3><span>ayaṁ vuccati samatho. </span></div><p><div class=verse-container id=ds2.3.3:64.1><span>Tattha katamā vipassanā? </span></div><p><div class=verse-container id=ds2.3.3:64.2><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:64.3><span>ayaṁ vuccati vipassanā. </span></div><p><div class=verse-container id=ds2.3.3:65.0><span>2.3.3.33. Samathanimittaduka </span></div><p><div class=verse-container id=ds2.3.3:65.1><span>Tattha katamaṁ samathanimittaṁ? </span></div><p><div class=verse-container id=ds2.3.3:65.2><span>Yā cittassa ṭhiti …pe… sammāsamādhi—</span></div><p><div class=verse-container id=ds2.3.3:65.3><span>idaṁ vuccati samathanimittaṁ. </span></div><p><div class=verse-container id=ds2.3.3:66.1><span>Tattha katamaṁ paggāhanimittaṁ? </span></div><p><div class=verse-container id=ds2.3.3:66.2><span>Yo cetasiko vīriyārambho …pe… sammāvāyāmo—</span></div><p><div class=verse-container id=ds2.3.3:66.3><span>idaṁ vuccati paggāhanimittaṁ. </span></div><p><div class=verse-container id=ds2.3.3:67.0><span>2.3.3.34. Paggāhaduka </span></div><p><div class=verse-container id=ds2.3.3:67.1><span>Tattha katamo paggāho? </span></div><p><div class=verse-container id=ds2.3.3:67.2><span>Yo cetasiko vīriyārambho …pe… sammāvāyāmo—</span></div><p><div class=verse-container id=ds2.3.3:67.3><span>ayaṁ vuccati paggāho. </span></div><p><div class=verse-container id=ds2.3.3:68.1><span>Tattha katamo avikkhepo? </span></div><p><div class=verse-container id=ds2.3.3:68.2><span>Yā cittassa ṭhiti …pe… sammāsamādhi—</span></div><p><div class=verse-container id=ds2.3.3:68.3><span>ayaṁ vuccati avikkhepo. </span></div><p><div class=verse-container id=ds2.3.3:69.0><span>2.3.3.35. Sīlavipattiduka </span></div><p><div class=verse-container id=ds2.3.3:69.1><span>Tattha katamā sīlavipatti? </span></div><p><div class=verse-container id=ds2.3.3:69.2><span>Yo kāyiko vītikkamo, vācasiko vītikkamo, kāyikavācasiko vītikkamo—</span></div><p><div class=verse-container id=ds2.3.3:69.3><span>ayaṁ vuccati sīlavipatti. </span></div><p><div class=verse-container id=ds2.3.3:69.4><span>Sabbampi dussilyaṁ sīlavipatti. </span></div><p><div class=verse-container id=ds2.3.3:70.1><span>Tattha katamā diṭṭhivipatti? </span></div><p><div class=verse-container id=ds2.3.3:70.2><span>Natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentīti; </span></div><p><div class=verse-container id=ds2.3.3:70.3><span>yā evarūpā diṭṭhi diṭṭhigataṁ …pe… vipariyāsaggāho—</span></div><p><div class=verse-container id=ds2.3.3:70.4><span>ayaṁ vuccati diṭṭhivipatti. </span></div><p><div class=verse-container id=ds2.3.3:70.5><span>Sabbāpi micchādiṭṭhi diṭṭhivipatti. </span></div><p><div class=verse-container id=ds2.3.3:71.0><span>2.3.3.36. Sīlasampadāduka </span></div><p><div class=verse-container id=ds2.3.3:71.1><span>Tattha katamā sīlasampadā? </span></div><p><div class=verse-container id=ds2.3.3:71.2><span>Yo kāyiko avītikkamo, vācasiko avītikkamo, kāyikavācasiko avītikkamo—</span></div><p><div class=verse-container id=ds2.3.3:71.3><span>ayaṁ vuccati sīlasampadā. </span></div><p><div class=verse-container id=ds2.3.3:71.4><span>Sabbopi sīlasaṁvaro sīlasampadā. </span></div><p><div class=verse-container id=ds2.3.3:72.1><span>Tattha katamā diṭṭhisampadā? </span></div><p><div class=verse-container id=ds2.3.3:72.2><span>Atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentīti; </span></div><p><div class=verse-container id=ds2.3.3:72.3><span>yā evarūpā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=ds2.3.3:72.4><span>ayaṁ vuccati diṭṭhisampadā. </span></div><p><div class=verse-container id=ds2.3.3:72.5><span>Sabbāpi sammādiṭṭhi diṭṭhisampadā. </span></div><p><div class=verse-container id=ds2.3.3:73.0><span>2.3.3.37. Sīlavisuddhiduka </span></div><p><div class=verse-container id=ds2.3.3:73.1><span>Tattha katamā sīlavisuddhi? </span></div><p><div class=verse-container id=ds2.3.3:73.2><span>Yo kāyiko avītikkamo, vācasiko avītikkamo, kāyikavācasiko avītikkamo—</span></div><p><div class=verse-container id=ds2.3.3:73.3><span>ayaṁ vuccati sīlavisuddhi. </span></div><p><div class=verse-container id=ds2.3.3:73.4><span>Sabbopi sīlasaṁvaro sīlavisuddhi. </span></div><p><div class=verse-container id=ds2.3.3:74.1><span>Tattha katamā diṭṭhivisuddhi? </span></div><p><div class=verse-container id=ds2.3.3:74.2><span>Kammassakatañāṇaṁ saccānulomikañāṇaṁ maggasamaṅgissa ñāṇaṁ phalasamaṅgissa ñāṇaṁ. </span></div><p><div class=verse-container id=ds2.3.3:75.0><span>2.3.3.38. Diṭṭhivisuddhikhopanaduka </span></div><p><div class=verse-container id=ds2.3.3:75.1><span>Diṭṭhivisuddhi kho panāti—</span></div><p><div class=verse-container id=ds2.3.3:75.2><span>yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=ds2.3.3:76.1><span>Yathādiṭṭhissa ca padhānanti—</span></div><p><div class=verse-container id=ds2.3.3:76.2><span>yo cetasiko vīriyārambho …pe… sammāvāyāmo. </span></div><p><div class=verse-container id=ds2.3.3:77.0><span>2.3.3.39. Saṁvegasaṁvejananiyaṭṭhānaduka </span></div><p><div class=verse-container id=ds2.3.3:77.1><span>Saṁvegoti—</span></div><p><div class=verse-container id=ds2.3.3:77.2><span>jātibhayaṁ jarābhayaṁ byādhibhayaṁ maraṇabhayaṁ. </span></div><p><div class=verse-container id=ds2.3.3:77.3><span>Saṁvejaniyaṁ ṭhānanti—</span></div><p><div class=verse-container id=ds2.3.3:77.4><span>jāti jarā byādhi maraṇaṁ. </span></div><p><div class=verse-container id=ds2.3.3:78.1><span>Saṁviggassa ca yoniso padhānanti—</span></div><p><div class=verse-container id=ds2.3.3:78.2><span>idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati, uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati, anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati, uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati. </span></div><p><div class=verse-container id=ds2.3.3:79.0><span>2.3.3.40. Asantuṭṭhitākusaladhammaduka </span></div><p><div class=verse-container id=ds2.3.3:79.1><span>Asantuṭṭhitā ca kusalesu dhammesūti—</span></div><p><div class=verse-container id=ds2.3.3:79.2><span>yā kusalānaṁ dhammānaṁ bhāvanāya asantuṭṭhassa bhiyyokamyatā. </span></div><p><div class=verse-container id=ds2.3.3:80.1><span>Appaṭivānitā ca padhānasminti—</span></div><p><div class=verse-container id=ds2.3.3:80.2><span>yā kusalānaṁ dhammānaṁ bhāvanāya sakkaccakiriyatā sātaccakiriyatā aṭṭhitakiriyatā anolīnavuttitā anikkhittachandatā anikkhittadhuratā āsevanā bhāvanā bahulīkammaṁ. </span></div><p><div class=verse-container id=ds2.3.3:81.0><span>2.3.3.41. Vijjāduka </span></div><p><div class=verse-container id=ds2.3.3:81.1><span>Vijjāti—</span></div><p><div class=verse-container id=ds2.3.3:81.2><span>tisso vijjā—</span></div><p><div class=verse-container id=ds2.3.3:81.3><span>pubbenivāsānussati ñāṇaṁ vijjā, sattānaṁ cutūpapāte ñāṇaṁ vijjā, āsavānaṁ khaye ñāṇaṁ vijjā. </span></div><p><div class=verse-container id=ds2.3.3:82.1><span>Vimuttīti—</span></div><p><div class=verse-container id=ds2.3.3:82.2><span>dve vimuttiyo—</span></div><p><div class=verse-container id=ds2.3.3:82.3><span>cittassa adhimutti, nibbānañca. </span></div><p><div class=verse-container id=ds2.3.3:83.0><span>2.3.3.42. Khayeñāṇaduka </span></div><p><div class=verse-container id=ds2.3.3:83.1><span>Khaye ñāṇanti—</span></div><p><div class=verse-container id=ds2.3.3:83.2><span>maggasamaṅgissa ñāṇaṁ. </span></div><p><div class=verse-container id=ds2.3.3:84.1><span>Anuppāde ñāṇanti—</span></div><p><div class=verse-container id=ds2.3.3:84.2><span>phalasamaṅgissa ñāṇaṁ. </span></div><p><div class=verse-container id=ds2.3.3:84.3><span>Nikkhepakaṇḍo niṭṭhito. </span></div><div class=flex-between><a href=/canon/en/pli/ms/abhidhamma/ds/ds0002/ds0002P0003P0002.html>Previous</a><a href=/canon/en/pli/ms/abhidhamma/ds/ds0002/ds0002P0004P0001.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>