<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0003P0003.html>Previous</a><a href=/canon/en/pli/ms/abhidhamma/ds/ds0002/ds0002P0004P0002.html>Next</a></div><p id=ds2.4.1:0.1><span class=root>Dhammasaṅgaṇī </span><br><p id=ds2.4.1:0.2><span class=root>2 Niddesa </span><br><p id=ds2.4.1:0.3><span class=root>2.4 Aṭṭhakathākaṇḍa </span><br><p id=ds2.4.1:0.4><span class="root big-bold">2.4.1. Tikaatthuddhāra </span><br><p id=ds2.4.1:1.0><span class=root>2.4.1.1. Kusalattika </span><br><p id=ds2.4.1:1.1><span class=root>Katame dhammā kusalā? </span><br><p id=ds2.4.1:1.2><span class=root>Catūsu bhūmīsu kusalaṁ—</span><br><p id=ds2.4.1:1.3><span class=root>ime dhammā kusalā. </span><br><p id=ds2.4.1:2.1><span class=root>Katame dhammā akusalā? </span><br><p id=ds2.4.1:2.2><span class=root>Dvādasa akusalacittuppādā—</span><br><p id=ds2.4.1:2.3><span class=root>ime dhammā akusalā. </span><br><p id=ds2.4.1:3.1><span class=root>Katame dhammā abyākatā? </span><br><p id=ds2.4.1:3.2><span class=root>Catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:3.3><span class=root>ime dhammā abyākatā. </span><br><p id=ds2.4.1:4.0><span class=root>2.4.1.2. Vedanāttika </span><br><p id=ds2.4.1:4.1><span class=root>Katame dhammā sukhāya vedanāya sampayuttā? </span><br><p id=ds2.4.1:4.2><span class=root>Kāmāvacarakusalato cattāro somanassasahagatacittuppādā, akusalato cattāro kāmāvacarakusalassa vipākato ca kiriyato ca pañca, rūpāvacaratikacatukkajjhānā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, etthuppannaṁ sukhaṁ vedanaṁ ṭhapetvā—</span><br><p id=ds2.4.1:4.3><span class=root>ime dhammā sukhāya vedanāya sampayuttā. </span><br><p id=ds2.4.1:5.1><span class=root>Katame dhammā dukkhāya vedanāya sampayuttā? </span><br><p id=ds2.4.1:5.2><span class=root>Dve domanassasahagatacittuppādā, dukkhasahagataṁ kāyaviññāṇaṁ, etthuppannaṁ dukkhaṁ vedanaṁ ṭhapetvā—</span><br><p id=ds2.4.1:5.3><span class=root>ime dhammā dukkhāya vedanāya sampayuttā. </span><br><p id=ds2.4.1:6.1><span class=root>Katame dhammā adukkhamasukhāya vedanāya sampayuttā? </span><br><p id=ds2.4.1:6.2><span class=root>Kāmāvacarakusalato cattāro upekkhāsahagatacittuppādā, akusalato cha, kāmāvacarakusalassa vipākato dasa, akusalassa vipākato cha, kiriyato cha, rūpāvacaraṁ catutthaṁ jhānaṁ kusalato ca vipākato ca kiriyato ca, cattāro arūpāvacarā kusalato ca vipākato ca kiriyato ca, lokuttaraṁ catutthaṁ jhānaṁ kusalato ca vipākato ca, etthuppannaṁ adukkhamasukhaṁ vedanaṁ ṭhapetvā—</span><br><p id=ds2.4.1:6.3><span class=root>ime dhammā adukkhamasukhāya vedanāya sampayuttā. </span><br><p id=ds2.4.1:6.4><span class=root>Tisso ca vedanā, rūpañca, nibbānañca—</span><br><p id=ds2.4.1:6.5><span class=root>ime dhammā na vattabbā sukhāya vedanāya sampayuttātipi, dukkhāya vedanāya sampayuttātipi, adukkhamasukhāya vedanāya sampayuttātipi. </span><br><p id=ds2.4.1:7.0><span class=root>2.4.1.3. Vipākattika </span><br><p id=ds2.4.1:7.1><span class=root>Katame dhammā vipākā? </span><br><p id=ds2.4.1:7.2><span class=root>Catūsu bhūmīsu vipāko—</span><br><p id=ds2.4.1:7.3><span class=root>ime dhammā vipākā. </span><br><p id=ds2.4.1:8.1><span class=root>Katame dhammā vipākadhammadhammā? </span><br><p id=ds2.4.1:8.2><span class=root>Catūsu bhūmīsu kusalaṁ akusalaṁ—</span><br><p id=ds2.4.1:8.3><span class=root>ime dhammā vipākadhammadhammā. </span><br><p id=ds2.4.1:9.1><span class=root>Katame dhammā nevavipākanavipākadhammadhammā? </span><br><p id=ds2.4.1:9.2><span class=root>Tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:9.3><span class=root>ime dhammā nevavipākanavipākadhammadhammā. </span><br><p id=ds2.4.1:10.0><span class=root>2.4.1.4. Upādinnattika </span><br><p id=ds2.4.1:10.1><span class=root>Katame dhammā upādinnupādāniyā? </span><br><p id=ds2.4.1:10.2><span class=root>Tīsu bhūmīsu vipāko, yañca rūpaṁ kammassa katattā—</span><br><p id=ds2.4.1:10.3><span class=root>ime dhammā upādinnupādāniyā. </span><br><p id=ds2.4.1:11.1><span class=root>Katame dhammā anupādinnupādāniyā? </span><br><p id=ds2.4.1:11.2><span class=root>Tīsu bhūmīsu kusalaṁ, akusalaṁ, tīsu bhūmīsu kiriyābyākataṁ, yañca rūpaṁ na kammassa katattā—</span><br><p id=ds2.4.1:11.3><span class=root>ime dhammā anupādinnupādāniyā. </span><br><p id=ds2.4.1:12.1><span class=root>Katame dhammā anupādinnaanupādāniyā? </span><br><p id=ds2.4.1:12.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.1:12.3><span class=root>ime dhammā anupādinnaanupādāniyā. </span><br><p id=ds2.4.1:13.0><span class=root>2.4.1.5. Saṅkiliṭṭhattika </span><br><p id=ds2.4.1:13.1><span class=root>Katame dhammā saṅkiliṭṭhasaṅkilesikā? </span><br><p id=ds2.4.1:13.2><span class=root>Dvādasākusalacittuppādā—</span><br><p id=ds2.4.1:13.3><span class=root>ime dhammā saṅkiliṭṭhasaṅkilesikā. </span><br><p id=ds2.4.1:14.1><span class=root>Katame dhammā asaṅkiliṭṭhasaṅkilesikā? </span><br><p id=ds2.4.1:14.2><span class=root>Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.1:14.3><span class=root>ime dhammā asaṅkiliṭṭhasaṅkilesikā. </span><br><p id=ds2.4.1:15.1><span class=root>Katame dhammā asaṅkiliṭṭhaasaṅkilesikā? </span><br><p id=ds2.4.1:15.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.1:15.3><span class=root>ime dhammā asaṅkiliṭṭhaasaṅkilesikā. </span><br><p id=ds2.4.1:16.0><span class=root>2.4.1.6. Vitakkattika </span><br><p id=ds2.4.1:16.1><span class=root>Katame dhammā savitakkasavicārā? </span><br><p id=ds2.4.1:16.2><span class=root>Kāmāvacaraṁ kusalaṁ, akusalaṁ, kāmāvacarakusalassa vipākato ekādasa cittuppādā, akusalassa vipākato dve, kiriyato ekādasa, rūpāvacaraṁ paṭhamaṁ jhānaṁ kusalato ca vipākato ca kiriyato ca, lokuttaraṁ paṭhamaṁ jhānaṁ kusalato ca vipākato ca, etthuppanne vitakkavicāre ṭhapetvā—</span><br><p id=ds2.4.1:16.3><span class=root>ime dhammā savitakkasavicārā. </span><br><p id=ds2.4.1:17.1><span class=root>Katame dhammā avitakkavicāramattā? </span><br><p id=ds2.4.1:17.2><span class=root>Rūpāvacarapañcakanaye dutiyaṁ jhānaṁ kusalato ca vipākato ca kiriyato ca, lokuttarapañcakanaye dutiyaṁ jhānaṁ kusalato ca vipākato ca, etthuppannaṁ vicāraṁ ṭhapetvā, vitakko ca—</span><br><p id=ds2.4.1:17.3><span class=root>ime dhammā avitakkavicāramattā. </span><br><p id=ds2.4.1:18.1><span class=root>Katame dhammā avitakkaavicārā? </span><br><p id=ds2.4.1:18.2><span class=root>Dvepañcaviññāṇāni, rūpāvacaratikatikajjhānā kusalato ca vipākato ca kiriyato ca, cattāro āruppā kusalato ca vipākato ca kiriyato ca lokuttaratikatikajjhānā kusalato ca vipākato ca pañcakanaye dutiye jhāne, uppanno ca vicāro rūpañca nibbānañca—</span><br><p id=ds2.4.1:18.3><span class=root>ime dhammā avitakkaavicārā. </span><br><p id=ds2.4.1:18.4><span class=root>Vitakkasahajāto vicāro na vattabbo savitakkasavicārotipi, avitakkavicāramattotipi, avitakkaavicārotipi. </span><br><p id=ds2.4.1:19.0><span class=root>2.4.1.7. Pītittika </span><br><p id=ds2.4.1:19.1><span class=root>Katame dhammā pītisahagatā? </span><br><p id=ds2.4.1:19.2><span class=root>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato pañca, kiriyato pañca, rūpāvacaradukatikajjhānā kusalato ca vipākato ca kiriyato ca, lokuttaradukatikajjhānā kusalato ca vipākato ca, etthuppannaṁ pītiṁ ṭhapetvā—</span><br><p id=ds2.4.1:19.3><span class=root>ime dhammā pītisahagatā. </span><br><p id=ds2.4.1:20.1><span class=root>Katame dhammā sukhasahagatā? </span><br><p id=ds2.4.1:20.2><span class=root>Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa vipākato cha, kiriyato pañca, rūpāvacaratikacatukkajjhānā kusalato ca vipākato ca kiriyato ca, lokuttaratikacatukkajjhānā kusalato ca vipākato ca, etthuppannaṁ sukhaṁ ṭhapetvā—</span><br><p id=ds2.4.1:20.3><span class=root>ime dhammā sukhasahagatā. </span><br><p id=ds2.4.1:21.1><span class=root>Katame dhammā upekkhāsahagatā? </span><br><p id=ds2.4.1:21.2><span class=root>Kāmāvacarakusalato cattāro upekkhāsahagatacittuppādā, akusalato cha, kāmāvacarakusalassa vipākato dasa, akusalassa vipākato cha, kiriyato cha, rūpāvacaraṁ catutthaṁ jhānaṁ kusalato ca vipākato ca kiriyato ca, cattāro āruppā kusalato ca vipākato ca kiriyato ca, lokuttaraṁ catutthaṁ jhānaṁ kusalato ca vipākato ca, etthuppannaṁ upekkhaṁ ṭhapetvā—</span><br><p id=ds2.4.1:21.3><span class=root>ime dhammā upekkhāsahagatā. </span><br><p id=ds2.4.1:21.4><span class=root>Pīti na pītisahagatā, sukhasahagatā, na upekkhāsahagatā. </span><br><p id=ds2.4.1:21.5><span class=root>Sukhaṁ na sukhasahagataṁ, siyā pītisahagataṁ, na upekkhāsahagataṁ, siyā na vattabbaṁ pītisahagatanti. </span><br><p id=ds2.4.1:21.6><span class=root>Dve domanassasahagatacittuppādā, dukkhasahagatakāyaviññāṇaṁ, yā ca vedanā upekkhā, rūpañca nibbānañca—</span><br><p id=ds2.4.1:21.7><span class=root>ime dhammā na vattabbā pītisahagatātipi, sukhasahagatātipi, upekkhāsahagatātipi. </span><br><p id=ds2.4.1:22.0><span class=root>2.4.1.8. Dassanenapahātabbattika </span><br><p id=ds2.4.1:22.1><span class=root>Katame dhammā dassanena pahātabbā? </span><br><p id=ds2.4.1:22.2><span class=root>Cattāro diṭṭhigatasampayuttacittuppādā, vicikicchāsahagato cittuppādo—</span><br><p id=ds2.4.1:22.3><span class=root>ime dhammā dassanena pahātabbā. </span><br><p id=ds2.4.1:23.1><span class=root>Katame dhammā bhāvanāya pahātabbā? </span><br><p id=ds2.4.1:23.2><span class=root>Uddhaccasahagato cittuppādo—</span><br><p id=ds2.4.1:23.3><span class=root>ime dhammā bhāvanāya pahātabbā. </span><br><p id=ds2.4.1:23.4><span class=root>Cattāro diṭṭhigatavippayuttā lobhasahagatacittuppādā, dve domanassasahagatacittuppādā—</span><br><p id=ds2.4.1:23.5><span class=root>ime dhammā siyā dassanena pahātabbā siyā bhāvanāya pahātabbā. </span><br><p id=ds2.4.1:24.1><span class=root>Katame dhammā neva dassanena na bhāvanāya pahātabbā? </span><br><p id=ds2.4.1:24.2><span class=root>Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:24.3><span class=root>ime dhammā neva dassanena na bhāvanāya pahātabbā. </span><br><p id=ds2.4.1:25.0><span class=root>2.4.1.9. Dassanenapahātabbahetukattika </span><br><p id=ds2.4.1:25.1><span class=root>Katame dhammā dassanena pahātabbahetukā? </span><br><p id=ds2.4.1:25.2><span class=root>Cattāro diṭṭhigatasampayuttacittuppādā, vicikicchāsahagato cittuppādo, etthuppannaṁ mohaṁ ṭhapetvā—</span><br><p id=ds2.4.1:25.3><span class=root>ime dhammā dassanena pahātabbahetukā. </span><br><p id=ds2.4.1:26.1><span class=root>Katame dhammā bhāvanāya pahātabbahetukā? </span><br><p id=ds2.4.1:26.2><span class=root>Uddhaccasahagato cittuppādo, etthuppannaṁ mohaṁ ṭhapetvā—</span><br><p id=ds2.4.1:26.3><span class=root>ime dhammā bhāvanāya pahātabbahetukā. </span><br><p id=ds2.4.1:26.4><span class=root>Cattāro diṭṭhigatavippayuttā lobhasahagatacittuppādā, dve domanassasahagatacittuppādā—</span><br><p id=ds2.4.1:26.5><span class=root>ime dhammā siyā dassanena pahātabbahetukā, siyā bhāvanāya pahātabbahetukā. </span><br><p id=ds2.4.1:27.1><span class=root>Katame dhammā neva dassanena na bhāvanāya pahātabbahetukā? </span><br><p id=ds2.4.1:27.2><span class=root>Vicikicchāsahagato moho, uddhaccasahagato moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:27.3><span class=root>ime dhammā neva dassanena na bhāvanāya pahātabbahetukā. </span><br><p id=ds2.4.1:28.0><span class=root>2.4.1.10. Ācayagāmittika </span><br><p id=ds2.4.1:28.1><span class=root>Katame dhammā ācayagāmino? </span><br><p id=ds2.4.1:28.2><span class=root>Tīsu bhūmīsu kusalaṁ, akusalaṁ—</span><br><p id=ds2.4.1:28.3><span class=root>ime dhammā ācayagāmino. </span><br><p id=ds2.4.1:29.1><span class=root>Katame dhammā apacayagāmino? </span><br><p id=ds2.4.1:29.2><span class=root>Cattāro maggā apariyāpannā—</span><br><p id=ds2.4.1:29.3><span class=root>ime dhammā apacayagāmino. </span><br><p id=ds2.4.1:30.1><span class=root>Katame dhammā nevācayagāmināpacayagāmino? </span><br><p id=ds2.4.1:30.2><span class=root>Catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:30.3><span class=root>ime dhammā nevācayagāmināpacayagāmino. </span><br><p id=ds2.4.1:31.0><span class=root>2.4.1.11. Sekkhattika </span><br><p id=ds2.4.1:31.1><span class=root>Katame dhammā sekkhā? </span><br><p id=ds2.4.1:31.2><span class=root>Cattāro maggā apariyāpannā, heṭṭhimāni ca tīṇi sāmaññaphalāni—</span><br><p id=ds2.4.1:31.3><span class=root>ime dhammā sekkhā. </span><br><p id=ds2.4.1:32.1><span class=root>Katame dhammā asekkhā? </span><br><p id=ds2.4.1:32.2><span class=root>Upariṭṭhimaṁ arahattaphalaṁ—</span><br><p id=ds2.4.1:32.3><span class=root>ime dhammā asekkhā. </span><br><p id=ds2.4.1:33.1><span class=root>Katame dhammā nevasekkhanāsekkhā? </span><br><p id=ds2.4.1:33.2><span class=root>Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:33.3><span class=root>ime dhammā nevasekkhanāsekkhā. </span><br><p id=ds2.4.1:34.0><span class=root>2.4.1.12. Parittattika </span><br><p id=ds2.4.1:34.1><span class=root>Katame dhammā parittā? </span><br><p id=ds2.4.1:34.2><span class=root>Kāmāvacarakusalaṁ, akusalaṁ, sabbo kāmāvacarassa vipāko, kāmāvacarakiriyābyākataṁ, sabbañca rūpaṁ—</span><br><p id=ds2.4.1:34.3><span class=root>ime dhammā parittā. </span><br><p id=ds2.4.1:35.1><span class=root>Katame dhammā mahaggatā? </span><br><p id=ds2.4.1:35.2><span class=root>Rūpāvacarā, arūpāvacarā, kusalābyākatā—</span><br><p id=ds2.4.1:35.3><span class=root>ime dhammā mahaggatā. </span><br><p id=ds2.4.1:36.1><span class=root>Katame dhammā appamāṇā? </span><br><p id=ds2.4.1:36.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.1:36.3><span class=root>ime dhammā appamāṇā. </span><br><p id=ds2.4.1:37.0><span class=root>2.4.1.13. Parittārammaṇattika </span><br><p id=ds2.4.1:37.1><span class=root>Katame dhammā parittārammaṇā? </span><br><p id=ds2.4.1:37.2><span class=root>Sabbo kāmāvacarassa vipāko, kiriyāmanodhātu, kiriyāhetukamanoviññāṇadhātu somanassasahagatā—</span><br><p id=ds2.4.1:37.3><span class=root>ime dhammā parittārammaṇā. </span><br><p id=ds2.4.1:38.1><span class=root>Katame dhammā mahaggatārammaṇā? </span><br><p id=ds2.4.1:38.2><span class=root>Viññāṇañcāyatanaṁ, nevasaññānāsaññāyatanaṁ—</span><br><p id=ds2.4.1:38.3><span class=root>ime dhammā mahaggatārammaṇā. </span><br><p id=ds2.4.1:39.1><span class=root>Katame dhammā appamāṇārammaṇā? </span><br><p id=ds2.4.1:39.2><span class=root>Cattāro maggā apariyāpannā, cattāri ca sāmaññaphalāni—</span><br><p id=ds2.4.1:39.3><span class=root>ime dhammā appamāṇārammaṇā. </span><br><p id=ds2.4.1:39.4><span class=root>Kāmāvacarakusalato cattāro ñāṇavippayuttacittuppādā, kiriyato cattāro ñāṇavippayuttacittuppādā, sabbaṁ akusalaṁ—</span><br><p id=ds2.4.1:39.5><span class=root>ime dhammā siyā parittārammaṇā, siyā mahaggatārammaṇā, na appamāṇārammaṇā, siyā na vattabbā parittārammaṇātipi, mahaggatārammaṇātipi. </span><br><p id=ds2.4.1:39.6><span class=root>Kāmāvacarakusalato cattāro ñāṇasampayuttacittuppādā, kiriyato cattāro ñāṇasampayuttacittuppādā, rūpāvacaraṁ catutthaṁ jhānaṁ kusalato ca kiriyato ca, kiriyāhetukamanoviññāṇadhātu upekkhāsahagatā—</span><br><p id=ds2.4.1:39.7><span class=root>ime dhammā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā parittārammaṇātipi, mahaggatārammaṇātipi, appamāṇārammaṇātipi. </span><br><p id=ds2.4.1:39.8><span class=root>Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṁ, ākiñcaññāyatanaṁ—</span><br><p id=ds2.4.1:39.9><span class=root>ime dhammā na vattabbā parittārammaṇātipi, mahaggatārammaṇātipi, appamāṇārammaṇātipi. </span><br><p id=ds2.4.1:39.10><span class=root>Rūpañca nibbānañca anārammaṇā. </span><br><p id=ds2.4.1:40.0><span class=root>2.4.1.14. Hīnattika </span><br><p id=ds2.4.1:40.1><span class=root>Katame dhammā hīnā? </span><br><p id=ds2.4.1:40.2><span class=root>Dvādasa akusalacittuppādā—</span><br><p id=ds2.4.1:40.3><span class=root>ime dhammā hīnā. </span><br><p id=ds2.4.1:41.1><span class=root>Katame dhammā majjhimā? </span><br><p id=ds2.4.1:41.2><span class=root>Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—</span><br><p id=ds2.4.1:41.3><span class=root>ime dhammā majjhimā. </span><br><p id=ds2.4.1:42.1><span class=root>Katame dhammā paṇītā? </span><br><p id=ds2.4.1:42.2><span class=root>Cattāro maggā apariyāpannā, cattāri ca sāmaññaphalāni, nibbānañca—</span><br><p id=ds2.4.1:42.3><span class=root>ime dhammā paṇītā. </span><br><p id=ds2.4.1:43.0><span class=root>2.4.1.15. Micchattaniyatattika </span><br><p id=ds2.4.1:43.1><span class=root>Katame dhammā micchattaniyatā? </span><br><p id=ds2.4.1:43.2><span class=root>Cattāro diṭṭhigatasampayuttacittuppādā, dve domanassasahagatacittuppādā—</span><br><p id=ds2.4.1:43.3><span class=root>ime dhammā siyā micchattaniyatā, siyā aniyatā. </span><br><p id=ds2.4.1:44.1><span class=root>Katame dhammā sammattaniyatā? </span><br><p id=ds2.4.1:44.2><span class=root>Cattāro maggā apariyāpannā—</span><br><p id=ds2.4.1:44.3><span class=root>ime dhammā sammattaniyatā. </span><br><p id=ds2.4.1:45.1><span class=root>Katame dhammā aniyatā? </span><br><p id=ds2.4.1:45.2><span class=root>Cattāro diṭṭhigatavippayuttalobhasahagatacittuppādā, vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—</span><br><p id=ds2.4.1:45.3><span class=root>ime dhammā aniyatā. </span><br><p id=ds2.4.1:46.0><span class=root>2.4.1.16. Maggārammaṇattika </span><br><p id=ds2.4.1:46.1><span class=root>Katame dhammā maggārammaṇā? </span><br><p id=ds2.4.1:46.2><span class=root>Kāmāvacarakusalato cattāro ñāṇasampayuttacittuppādā, kiriyato cattāro ñāṇasampayuttacittuppādā—</span><br><p id=ds2.4.1:46.3><span class=root>ime dhammā siyā maggārammaṇā, na maggahetukā; </span><br><p id=ds2.4.1:46.4><span class=root>siyā maggādhipatino, siyā na vattabbā maggārammaṇātipi, maggādhipatinotipi. </span><br><p id=ds2.4.1:46.5><span class=root>Cattāro ariyamaggā na maggārammaṇā, maggahetukā; </span><br><p id=ds2.4.1:46.6><span class=root>siyā maggādhipatino, siyā na vattabbā maggādhipatinoti. </span><br><p id=ds2.4.1:46.7><span class=root>Rūpāvacaracatutthaṁ jhānaṁ kusalato ca kiriyato ca, kiriyāhetukamanoviññāṇadhātu upekkhāsahagatā—</span><br><p id=ds2.4.1:46.8><span class=root>ime dhammā siyā maggārammaṇā; </span><br><p id=ds2.4.1:46.9><span class=root>na maggahetukā, na maggādhipatino; </span><br><p id=ds2.4.1:46.10><span class=root>siyā na vattabbā maggārammaṇāti. </span><br><p id=ds2.4.1:46.11><span class=root>Kāmāvacarakusalato cattāro ñāṇavippayuttacittuppādā, sabbaṁ akusalaṁ, sabbo kāmāvacarassa vipāko, kiriyato cha cittuppādā, rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, cattāro āruppā kusalato ca vipākato ca kiriyato ca, cattāri ca sāmaññaphalāni—</span><br><p id=ds2.4.1:46.12><span class=root>ime dhammā na vattabbā maggārammaṇātipi, maggahetukātipi, maggādhipatinotipi. </span><br><p id=ds2.4.1:46.13><span class=root>Rūpañca nibbānañca anārammaṇā. </span><br><p id=ds2.4.1:47.0><span class=root>2.4.1.17. Uppannattika </span><br><p id=ds2.4.1:47.1><span class=root>Katame dhammā uppannā? </span><br><p id=ds2.4.1:47.2><span class=root>Catūsu bhūmīsu vipāko, yañca rūpaṁ kammassa katattā—</span><br><p id=ds2.4.1:47.3><span class=root>ime dhammā siyā uppannā, siyā uppādino; </span><br><p id=ds2.4.1:47.4><span class=root>na vattabbā anuppannāti. </span><br><p id=ds2.4.1:47.5><span class=root>Catūsu bhūmīsu kusalaṁ, akusalaṁ, tīsu bhūmīsu kiriyābyākataṁ, yañca rūpaṁ na kammassa katattā—</span><br><p id=ds2.4.1:47.6><span class=root>ime dhammā siyā uppannā, siyā anuppannā, na vattabbā uppādinoti. </span><br><p id=ds2.4.1:47.7><span class=root>Nibbānaṁ na vattabbaṁ uppannantipi, anuppannantipi, uppādinotipi. </span><br><p id=ds2.4.1:48.0><span class=root>2.4.1.18. Atītattika </span><br><p id=ds2.4.1:48.1><span class=root>(…) Nibbānaṁ ṭhapetvā sabbe dhammā siyā atītā, siyā anāgatā, siyā paccuppannā. </span><br><p id=ds2.4.1:48.2><span class=root>Nibbānaṁ na vattabbaṁ atītantipi, anāgatantipi, paccuppannantipi. </span><br><p id=ds2.4.1:49.0><span class=root>2.4.1.19. Atītārammaṇattika </span><br><p id=ds2.4.1:49.1><span class=root>Katame dhammā atītārammaṇā? </span><br><p id=ds2.4.1:49.2><span class=root>Viññāṇañcāyatanaṁ, nevasaññānāsaññāyatanaṁ—</span><br><p id=ds2.4.1:49.3><span class=root>ime dhammā atītārammaṇā. </span><br><p id=ds2.4.1:50.1><span class=root>Niyogā anāgatārammaṇā natthi. </span><br><p id=ds2.4.1:51.1><span class=root>Katame dhammā paccuppannārammaṇā? </span><br><p id=ds2.4.1:51.2><span class=root>Dvepañcaviññāṇāni, tisso ca manodhātuyo—</span><br><p id=ds2.4.1:51.3><span class=root>ime dhammā paccuppannārammaṇā. </span><br><p id=ds2.4.1:51.4><span class=root>Kāmāvacarakusalassa vipākato dasa cittuppādā, akusalassa vipākato manoviññāṇadhātu upekkhāsahagatā, kiriyāhetukamanoviññāṇadhātu somanassasahagatā—</span><br><p id=ds2.4.1:51.5><span class=root>ime dhammā siyā atītārammaṇā, siyā anāgatārammaṇā, siyā paccuppannārammaṇā. </span><br><p id=ds2.4.1:51.6><span class=root>Kāmāvacarakusalaṁ, akusalaṁ, kiriyato nava cittuppādā, rūpāvacaraṁ catutthaṁ jhānaṁ kusalato ca kiriyato ca—</span><br><p id=ds2.4.1:51.7><span class=root>ime dhammā siyā atītārammaṇā, siyā anāgatārammaṇā, siyā paccuppannārammaṇā; </span><br><p id=ds2.4.1:51.8><span class=root>siyā na vattabbā atītārammaṇātipi, anāgatārammaṇātipi, paccuppannārammaṇātipi. </span><br><p id=ds2.4.1:51.9><span class=root>Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṁ, ākiñcaññāyatanaṁ, cattāro maggā apariyāpannā, cattāri ca sāmaññaphalāni—</span><br><p id=ds2.4.1:51.10><span class=root>ime dhammā na vattabbā atītārammaṇātipi, anāgatārammaṇātipi, paccuppannārammaṇātipi. </span><br><p id=ds2.4.1:51.11><span class=root>Rūpañca nibbānañca anārammaṇā. </span><br><p id=ds2.4.1:52.0><span class=root>2.4.1.20. Ajjhattattika </span><br><p id=ds2.4.1:52.1><span class=root>Anindriyabaddharūpañca nibbānañca ṭhapetvā, sabbe dhammā siyā ajjhattā, siyā bahiddhā, siyā ajjhattabahiddhā. </span><br><p id=ds2.4.1:52.2><span class=root>Anindriyabaddharūpañca nibbānañca bahiddhā. </span><br><p id=ds2.4.1:53.0><span class=root>2.4.1.21. Ajjhattārammaṇattika </span><br><p id=ds2.4.1:53.1><span class=root>Katame dhammā ajjhattārammaṇā? </span><br><p id=ds2.4.1:53.2><span class=root>Viññāṇañcāyatanaṁ, nevasaññānāsaññāyatanaṁ—</span><br><p id=ds2.4.1:53.3><span class=root>ime dhammā ajjhattārammaṇā. </span><br><p id=ds2.4.1:54.1><span class=root>Katame dhammā bahiddhārammaṇā? </span><br><p id=ds2.4.1:54.2><span class=root>Rūpāvacaratikacatukkajjhānā kusalato ca vipākato ca kiriyato ca, catutthassa jhānassa vipāko, ākāsānañcāyatanaṁ, cattāro maggā apariyāpannā cattāri ca sāmaññaphalāni—</span><br><p id=ds2.4.1:54.3><span class=root>ime dhammā bahiddhārammaṇā. </span><br><p id=ds2.4.1:54.4><span class=root>Rūpaṁ ṭhapetvā, sabbeva kāmāvacarā kusalākusalābyākatā dhammā, rūpāvacaraṁ catutthaṁ jhānaṁ kusalato ca kiriyato ca—</span><br><p id=ds2.4.1:54.5><span class=root>ime dhammā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā. </span><br><p id=ds2.4.1:54.6><span class=root>Ākiñcaññāyatanaṁ na vattabbaṁ ajjhattārammaṇantipi, bahiddhārammaṇantipi, ajjhattabahiddhārammaṇantipi. </span><br><p id=ds2.4.1:54.7><span class=root>Rūpañca nibbānañca anārammaṇā. </span><br><p id=ds2.4.1:55.0><span class=root>2.4.1.22. Sanidassanattika </span><br><p id=ds2.4.1:55.1><span class=root>Katame dhammā sanidassanasappaṭighā? </span><br><p id=ds2.4.1:55.2><span class=root>Rūpāyatanaṁ—</span><br><p id=ds2.4.1:55.3><span class=root>ime dhammā sanidassanasappaṭighā. </span><br><p id=ds2.4.1:56.1><span class=root>Katame dhammā anidassanasappaṭighā? </span><br><p id=ds2.4.1:56.2><span class=root>Cakkhāyatanaṁ …pe… phoṭṭhabbāyatanaṁ—</span><br><p id=ds2.4.1:56.3><span class=root>ime dhammā anidassanasappaṭighā. </span><br><p id=ds2.4.1:57.1><span class=root>Katame dhammā anidassanaappaṭighā? </span><br><p id=ds2.4.1:57.2><span class=root>Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, yañca rūpaṁ anidassanaṁ appaṭighaṁ dhammāyatanapariyāpannaṁ, nibbānañca—</span><br><p id=ds2.4.1:57.3><span class=root>ime dhammā anidassanaappaṭighā. </span><br><p id=ds2.4.1:57.4><span class=root>Tikaṁ. </span><br></main><footer class="container footer"><small><a href=/about>Contact info</a></small></footer>