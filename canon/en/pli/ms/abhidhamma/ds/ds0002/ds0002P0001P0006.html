<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ds.html> Dhammasaṅgaṇī </a><li><a href=/canon/en/pli/ms/abhidhamma/ds/ds0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ds/ds0002/ds0002P0001P0005.html>Previous</a><a href=/canon/en/pli/ms/abhidhamma/ds/ds0002/ds0002P0001P0007.html>Next</a></div><p><div class=verse-container id=ds2.1.6:0.1><span>Dhammasaṅgaṇī </span></div><p><div class=verse-container id=ds2.1.6:0.2><span>2 Niddesa </span></div><p><div class=verse-container id=ds2.1.6:0.3><span>2.1 Cittuppādakaṇḍa </span></div><p><div class=verse-container id=ds2.1.6:0.4><span class=big-bold>2.1.6. Dvādasa akusala </span></div><p><div class=verse-container id=ds2.1.6:1.1><span>Katame dhammā akusalā? </span></div><p><div class=verse-container id=ds2.1.6:1.2><span>Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā hoti, vīriyindriyaṁ hoti, samādhindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, micchādiṭṭhi hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṁ hoti, samādhibalaṁ hoti, ahirikabalaṁ hoti, anottappabalaṁ hoti, lobho hoti, moho hoti, abhijjhā hoti, micchādiṭṭhi hoti, ahirikaṁ hoti, anottappaṁ hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.6:1.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:1.4><span>ime dhammā akusalā. </span></div><p><div class=verse-container id=ds2.1.6:2.1><span>Katamo tasmiṁ samaye phasso hoti? </span></div><p><div class=verse-container id=ds2.1.6:2.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.6:2.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.6:3.1><span>Katamā tasmiṁ samaye vedanā hoti? </span></div><p><div class=verse-container id=ds2.1.6:3.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.6:3.3><span>ayaṁ tasmiṁ samaye vedanā hoti. </span></div><p><div class=verse-container id=ds2.1.6:4.1><span>Katamā tasmiṁ samaye saññā hoti? </span></div><p><div class=verse-container id=ds2.1.6:4.2><span>Yā tasmiṁ samaye tajjāmanoviññāṇadhātusamphassajā saññā sañjānanā sañjānitattaṁ—</span></div><p><div class=verse-container id=ds2.1.6:4.3><span>ayaṁ tasmiṁ samaye saññā hoti. </span></div><p><div class=verse-container id=ds2.1.6:5.1><span>Katamā tasmiṁ samaye cetanā hoti? </span></div><p><div class=verse-container id=ds2.1.6:5.2><span>Yā tasmiṁ samaye tajjāmanoviññāṇadhātusamphassajā cetanā sañcetanā cetayitattaṁ—</span></div><p><div class=verse-container id=ds2.1.6:5.3><span>ayaṁ tasmiṁ samaye cetanā hoti. </span></div><p><div class=verse-container id=ds2.1.6:6.1><span>Katamaṁ tasmiṁ samaye cittaṁ hoti? </span></div><p><div class=verse-container id=ds2.1.6:6.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.6:6.3><span>idaṁ tasmiṁ samaye cittaṁ hoti. </span></div><p><div class=verse-container id=ds2.1.6:7.1><span>Katamo tasmiṁ samaye vitakko hoti? </span></div><p><div class=verse-container id=ds2.1.6:7.2><span>Yo tasmiṁ samaye takko vitakko saṅkappo appanā byappanā cetaso abhiniropanā micchāsaṅkappo—</span></div><p><div class=verse-container id=ds2.1.6:7.3><span>ayaṁ tasmiṁ samaye vitakko hoti. </span></div><p><div class=verse-container id=ds2.1.6:8.1><span>Katamo tasmiṁ samaye vicāro hoti? </span></div><p><div class=verse-container id=ds2.1.6:8.2><span>Yo tasmiṁ samaye cāro vicāro anuvicāro upavicāro cittassa anusandhānatā anupekkhanatā—</span></div><p><div class=verse-container id=ds2.1.6:8.3><span>ayaṁ tasmiṁ samaye vicāro hoti. </span></div><p><div class=verse-container id=ds2.1.6:9.1><span>Katamā tasmiṁ samaye pīti hoti? </span></div><p><div class=verse-container id=ds2.1.6:9.2><span>Yā tasmiṁ samaye pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span></div><p><div class=verse-container id=ds2.1.6:9.3><span>ayaṁ tasmiṁ samaye pīti hoti. </span></div><p><div class=verse-container id=ds2.1.6:10.1><span>Katamaṁ tasmiṁ samaye sukhaṁ hoti? </span></div><p><div class=verse-container id=ds2.1.6:10.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.6:10.3><span>idaṁ tasmiṁ samaye sukhaṁ hoti. </span></div><p><div class=verse-container id=ds2.1.6:11.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.6:11.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—</span></div><p><div class=verse-container id=ds2.1.6:11.3><span>ayaṁ tasmiṁ samaye cittassekaggatā hoti. </span></div><p><div class=verse-container id=ds2.1.6:12.1><span>Katamaṁ tasmiṁ samaye vīriyindriyaṁ hoti? </span></div><p><div class=verse-container id=ds2.1.6:12.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—</span></div><p><div class=verse-container id=ds2.1.6:12.3><span>idaṁ tasmiṁ samaye vīriyindriyaṁ hoti. </span></div><p><div class=verse-container id=ds2.1.6:13.1><span>Katamaṁ tasmiṁ samaye samādhindriyaṁ hoti? </span></div><p><div class=verse-container id=ds2.1.6:13.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—</span></div><p><div class=verse-container id=ds2.1.6:13.3><span>idaṁ tasmiṁ samaye samādhindriyaṁ hoti. </span></div><p><div class=verse-container id=ds2.1.6:14.1><span>Katamaṁ tasmiṁ samaye manindriyaṁ hoti? </span></div><p><div class=verse-container id=ds2.1.6:14.2><span>Yaṁ tasmiṁ samaye cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=ds2.1.6:14.3><span>idaṁ tasmiṁ samaye manindriyaṁ hoti. </span></div><p><div class=verse-container id=ds2.1.6:15.1><span>Katamaṁ tasmiṁ samaye somanassindriyaṁ hoti? </span></div><p><div class=verse-container id=ds2.1.6:15.2><span>Yaṁ tasmiṁ samaye cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=ds2.1.6:15.3><span>idaṁ tasmiṁ samaye somanassindriyaṁ hoti. </span></div><p><div class=verse-container id=ds2.1.6:16.1><span>Katamaṁ tasmiṁ samaye jīvitindriyaṁ hoti? </span></div><p><div class=verse-container id=ds2.1.6:16.2><span>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span></div><p><div class=verse-container id=ds2.1.6:16.3><span>idaṁ tasmiṁ samaye jīvitindriyaṁ hoti. </span></div><p><div class=verse-container id=ds2.1.6:17.1><span>Katamā tasmiṁ samaye micchādiṭṭhi hoti? </span></div><p><div class=verse-container id=ds2.1.6:17.2><span>Yā tasmiṁ samaye diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho—</span></div><p><div class=verse-container id=ds2.1.6:17.3><span>ayaṁ tasmiṁ samaye micchādiṭṭhi hoti. </span></div><p><div class=verse-container id=ds2.1.6:18.1><span>Katamo tasmiṁ samaye micchāsaṅkappo hoti? </span></div><p><div class=verse-container id=ds2.1.6:18.2><span>Yo tasmiṁ samaye takko vitakko saṅkappo appanā byappanā cetaso abhiniropanā micchāsaṅkappo—</span></div><p><div class=verse-container id=ds2.1.6:18.3><span>ayaṁ tasmiṁ samaye micchāsaṅkappo hoti. </span></div><p><div class=verse-container id=ds2.1.6:19.1><span>Katamo tasmiṁ samaye micchāvāyāmo hoti? </span></div><p><div class=verse-container id=ds2.1.6:19.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—</span></div><p><div class=verse-container id=ds2.1.6:19.3><span>ayaṁ tasmiṁ samaye micchāvāyāmo hoti. </span></div><p><div class=verse-container id=ds2.1.6:20.1><span>Katamo tasmiṁ samaye micchāsamādhi hoti? </span></div><p><div class=verse-container id=ds2.1.6:20.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—</span></div><p><div class=verse-container id=ds2.1.6:20.3><span>ayaṁ tasmiṁ samaye micchāsamādhi hoti. </span></div><p><div class=verse-container id=ds2.1.6:21.1><span>Katamaṁ tasmiṁ samaye vīriyabalaṁ hoti? </span></div><p><div class=verse-container id=ds2.1.6:21.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—</span></div><p><div class=verse-container id=ds2.1.6:21.3><span>idaṁ tasmiṁ samaye vīriyabalaṁ hoti. </span></div><p><div class=verse-container id=ds2.1.6:22.1><span>Katamaṁ tasmiṁ samaye samādhibalaṁ hoti? </span></div><p><div class=verse-container id=ds2.1.6:22.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—</span></div><p><div class=verse-container id=ds2.1.6:22.3><span>idaṁ tasmiṁ samaye samādhibalaṁ hoti. </span></div><p><div class=verse-container id=ds2.1.6:23.1><span>Katamaṁ tasmiṁ samaye ahirikabalaṁ hoti? </span></div><p><div class=verse-container id=ds2.1.6:23.2><span>Yaṁ tasmiṁ samaye na hirīyati hiriyitabbena na hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.6:23.3><span>idaṁ tasmiṁ samaye ahirikabalaṁ hoti. </span></div><p><div class=verse-container id=ds2.1.6:24.1><span>Katamaṁ tasmiṁ samaye anottappabalaṁ hoti? </span></div><p><div class=verse-container id=ds2.1.6:24.2><span>Yaṁ tasmiṁ samaye na ottappati ottappitabbena na ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.6:24.3><span>idaṁ tasmiṁ samaye anottappabalaṁ hoti. </span></div><p><div class=verse-container id=ds2.1.6:25.1><span>Katamo tasmiṁ samaye lobho hoti? </span></div><p><div class=verse-container id=ds2.1.6:25.2><span>Yo tasmiṁ samaye lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ—</span></div><p><div class=verse-container id=ds2.1.6:25.3><span>ayaṁ tasmiṁ samaye lobho hoti. </span></div><p><div class=verse-container id=ds2.1.6:26.1><span>Katamo tasmiṁ samaye moho hoti? </span></div><p><div class=verse-container id=ds2.1.6:26.2><span>Yaṁ tasmiṁ samaye aññāṇaṁ adassanaṁ anabhisamayo ananubodho asambodho appaṭivedho asaṅgāhanā apariyogāhanā asamapekkhanā apaccavekkhanā apaccakkhakammaṁ dummejjhaṁ bālyaṁ asampajaññaṁ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—</span></div><p><div class=verse-container id=ds2.1.6:26.3><span>ayaṁ tasmiṁ samaye moho hoti. </span></div><p><div class=verse-container id=ds2.1.6:27.1><span>Katamā tasmiṁ samaye abhijjhā hoti? </span></div><p><div class=verse-container id=ds2.1.6:27.2><span>Yo tasmiṁ samaye lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ—</span></div><p><div class=verse-container id=ds2.1.6:27.3><span>ayaṁ tasmiṁ samaye abhijjhā hoti. </span></div><p><div class=verse-container id=ds2.1.6:28.1><span>Katamā tasmiṁ samaye micchādiṭṭhi hoti? </span></div><p><div class=verse-container id=ds2.1.6:28.2><span>Yā tasmiṁ samaye diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ titthāyatanaṁ vipariyāsaggāho—</span></div><p><div class=verse-container id=ds2.1.6:28.3><span>ayaṁ tasmiṁ samaye micchādiṭṭhi hoti. </span></div><p><div class=verse-container id=ds2.1.6:29.1><span>Katamaṁ tasmiṁ samaye ahirikaṁ hoti? </span></div><p><div class=verse-container id=ds2.1.6:29.2><span>Yaṁ tasmiṁ samaye na hirīyati hiriyitabbena na hirīyati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.6:29.3><span>idaṁ tasmiṁ samaye ahirikaṁ hoti. </span></div><p><div class=verse-container id=ds2.1.6:30.1><span>Katamaṁ tasmiṁ samaye anottappaṁ hoti? </span></div><p><div class=verse-container id=ds2.1.6:30.2><span>Yaṁ tasmiṁ samaye na ottappati ottappitabbena na ottappati pāpakānaṁ akusalānaṁ dhammānaṁ samāpattiyā—</span></div><p><div class=verse-container id=ds2.1.6:30.3><span>idaṁ tasmiṁ samaye anottappaṁ hoti. </span></div><p><div class=verse-container id=ds2.1.6:31.1><span>Katamo tasmiṁ samaye samatho hoti? </span></div><p><div class=verse-container id=ds2.1.6:31.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—</span></div><p><div class=verse-container id=ds2.1.6:31.3><span>ayaṁ tasmiṁ samaye samatho hoti. </span></div><p><div class=verse-container id=ds2.1.6:32.1><span>Katamo tasmiṁ samaye paggāho hoti? </span></div><p><div class=verse-container id=ds2.1.6:32.2><span>Yo tasmiṁ samaye cetasiko vīriyārambho nikkamo parakkamo uyyāmo vāyāmo ussāho ussoḷhī thāmo dhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ micchāvāyāmo—</span></div><p><div class=verse-container id=ds2.1.6:32.3><span>ayaṁ tasmiṁ samaye paggāho hoti. </span></div><p><div class=verse-container id=ds2.1.6:33.1><span>Katamo tasmiṁ samaye avikkhepo hoti? </span></div><p><div class=verse-container id=ds2.1.6:33.2><span>Yā tasmiṁ samaye cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ micchāsamādhi—</span></div><p><div class=verse-container id=ds2.1.6:33.3><span>ayaṁ tasmiṁ samaye avikkhepo hoti; </span></div><p><div class=verse-container id=ds2.1.6:33.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:33.5><span>ime dhammā akusalā. </span></div><p><div class=verse-container id=ds2.1.6:34.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, pañcaṅgikaṁ jhānaṁ hoti, caturaṅgiko maggo hoti, cattāri balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:34.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:34.3><span>ime dhammā akusalā …pe…. </span></div><p><div class=verse-container id=ds2.1.6:35.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:35.2><span>Phasso cetanā vitakko vicāro pīti cittassekaggatā vīriyindriyaṁ samādhindriyaṁ jīvitindriyaṁ micchādiṭṭhi micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho moho abhijjhā micchādiṭṭhi ahirikaṁ anottappaṁ samatho paggāho avikkhepo; </span></div><p><div class=verse-container id=ds2.1.6:35.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:35.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:35.5><span>ime dhammā akusalā. </span></div><p><div class=verse-container id=ds2.1.6:36.1><span>Katame dhammā akusalā? </span></div><p><div class=verse-container id=ds2.1.6:36.2><span>Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatasampayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.6:36.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.6:36.4><span>ime dhammā akusalā. </span></div><p><div class=verse-container id=ds2.1.6:37.1><span>Katame dhammā akusalā? </span></div><p><div class=verse-container id=ds2.1.6:37.2><span>Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatavippayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, pīti hoti, sukhaṁ hoti, cittassekaggatā hoti, vīriyindriyaṁ hoti, samādhindriyaṁ hoti, manindriyaṁ hoti, somanassindriyaṁ hoti, jīvitindriyaṁ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṁ hoti, samādhibalaṁ hoti, ahirikabalaṁ hoti, anottappabalaṁ hoti, lobho hoti, moho hoti, abhijjhā hoti, ahirikaṁ hoti, anottappaṁ hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.6:37.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:37.4><span>ime dhammā akusalā …pe…. </span></div><p><div class=verse-container id=ds2.1.6:38.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, pañcaṅgikaṁ jhānaṁ hoti, tivaṅgiko maggo hoti, cattāri balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:38.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:38.3><span>ime dhammā akusalā …pe…. </span></div><p><div class=verse-container id=ds2.1.6:39.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:39.2><span>Phasso cetanā vitakko vicāro pīti cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho moho abhijjhā ahirikaṁ anottappaṁ samatho paggāho avikkhepo; </span></div><p><div class=verse-container id=ds2.1.6:39.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:39.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:39.5><span>ime dhammā akusalā. </span></div><p><div class=verse-container id=ds2.1.6:40.1><span>Katame dhammā akusalā? </span></div><p><div class=verse-container id=ds2.1.6:40.2><span>Yasmiṁ samaye akusalaṁ cittaṁ uppannaṁ hoti somanassasahagataṁ diṭṭhigatavippayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.6:40.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.6:40.4><span>ime dhammā akusalā. </span></div><p><div class=verse-container id=ds2.1.6:41.1><span>Katame dhammā akusalā? </span></div><p><div class=verse-container id=ds2.1.6:41.2><span>Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṁ hoti, samādhindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, micchādiṭṭhi hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṁ hoti, samādhibalaṁ hoti, ahirikabalaṁ hoti, anottappabalaṁ hoti, lobho hoti, moho hoti, abhijjhā hoti, micchādiṭṭhi hoti, ahirikaṁ hoti, anottappaṁ hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.6:41.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:41.4><span>ime dhammā akusalā. </span></div><p><div class=verse-container id=ds2.1.6:42.1><span>Katamo tasmiṁ samaye phasso hoti? </span></div><p><div class=verse-container id=ds2.1.6:42.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.6:42.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.6:43.1><span>Katamā tasmiṁ samaye vedanā hoti? </span></div><p><div class=verse-container id=ds2.1.6:43.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.6:43.3><span>ayaṁ tasmiṁ samaye vedanā hoti …pe…. </span></div><p><div class=verse-container id=ds2.1.6:44.1><span>Katamā tasmiṁ samaye upekkhā hoti? </span></div><p><div class=verse-container id=ds2.1.6:44.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.6:44.3><span>ayaṁ tasmiṁ samaye upekkhā hoti …pe…. </span></div><p><div class=verse-container id=ds2.1.6:45.1><span>Katamaṁ tasmiṁ samaye upekkhindriyaṁ hoti? </span></div><p><div class=verse-container id=ds2.1.6:45.2><span>Yaṁ tasmiṁ samaye cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=ds2.1.6:45.3><span>idaṁ tasmiṁ samaye upekkhindriyaṁ hoti …pe… </span></div><p><div class=verse-container id=ds2.1.6:45.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:45.5><span>ime dhammā akusalā. </span></div><p><div class=verse-container id=ds2.1.6:46.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṁ jhānaṁ hoti, caturaṅgiko maggo hoti, cattāri balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:46.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:46.3><span>ime dhammā akusalā …pe…. </span></div><p><div class=verse-container id=ds2.1.6:47.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:47.2><span>Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchādiṭṭhi micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho moho abhijjhā micchādiṭṭhi ahirikaṁ anottappaṁ samatho paggāho avikkhepo; </span></div><p><div class=verse-container id=ds2.1.6:47.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:47.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:47.5><span>ime dhammā akusalā. </span></div><p><div class=verse-container id=ds2.1.6:48.1><span>Katame dhammā akusalā? </span></div><p><div class=verse-container id=ds2.1.6:48.2><span>Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatasampayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.6:48.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.6:48.4><span>ime dhammā akusalā. </span></div><p><div class=verse-container id=ds2.1.6:49.1><span>Katame dhammā akusalā? </span></div><p><div class=verse-container id=ds2.1.6:49.2><span>Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatavippayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṁ hoti, samādhindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṁ hoti, samādhibalaṁ hoti, ahirikabalaṁ hoti, anottappabalaṁ hoti, lobho hoti, moho hoti, abhijjhā hoti, ahirikaṁ hoti, anottappaṁ hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.6:49.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:49.4><span>ime dhammā akusalā …pe…. </span></div><p><div class=verse-container id=ds2.1.6:50.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṁ jhānaṁ hoti, tivaṅgiko maggo hoti, cattāri balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:50.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:50.3><span>ime dhammā akusalā …pe…. </span></div><p><div class=verse-container id=ds2.1.6:51.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:51.2><span>Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ lobho moho abhijjhā ahirikaṁ anottappaṁ samatho paggāho avikkhepo; </span></div><p><div class=verse-container id=ds2.1.6:51.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:51.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:51.5><span>ime dhammā akusalā. </span></div><p><div class=verse-container id=ds2.1.6:52.1><span>Katame dhammā akusalā? </span></div><p><div class=verse-container id=ds2.1.6:52.2><span>Yasmiṁ samaye akusalaṁ cittaṁ uppannaṁ hoti upekkhāsahagataṁ diṭṭhigatavippayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.6:52.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.6:52.4><span>ime dhammā akusalā. </span></div><p><div class=verse-container id=ds2.1.6:53.1><span>Katame dhammā akusalā? </span></div><p><div class=verse-container id=ds2.1.6:53.2><span>Yasmiṁ samaye akusalaṁ cittaṁ uppannaṁ hoti domanassasahagataṁ paṭighasampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, dukkhaṁ hoti, cittassekaggatā hoti, vīriyindriyaṁ hoti, samādhindriyaṁ hoti, manindriyaṁ hoti, domanassindriyaṁ hoti, jīvitindriyaṁ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṁ hoti, samādhibalaṁ hoti, ahirikabalaṁ hoti, anottappabalaṁ hoti, doso hoti, moho hoti, byāpādo hoti, ahirikaṁ hoti, anottappaṁ hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.6:53.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:53.4><span>ime dhammā akusalā. </span></div><p><div class=verse-container id=ds2.1.6:54.1><span>Katamo tasmiṁ samaye phasso hoti? </span></div><p><div class=verse-container id=ds2.1.6:54.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.6:54.3><span>ayaṁ tasmiṁ samaye phasso hoti. </span></div><p><div class=verse-container id=ds2.1.6:55.1><span>Katamā tasmiṁ samaye vedanā hoti? </span></div><p><div class=verse-container id=ds2.1.6:55.2><span>Yaṁ tasmiṁ samaye tajjāmanoviññāṇadhātusamphassajaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=ds2.1.6:55.3><span>ayaṁ tasmiṁ samaye vedanā hoti …pe…. </span></div><p><div class=verse-container id=ds2.1.6:56.1><span>Katamaṁ tasmiṁ samaye dukkhaṁ hoti? </span></div><p><div class=verse-container id=ds2.1.6:56.2><span>Yaṁ tasmiṁ samaye cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=ds2.1.6:56.3><span>idaṁ tasmiṁ samaye dukkhaṁ hoti …pe…. </span></div><p><div class=verse-container id=ds2.1.6:57.1><span>Katamaṁ tasmiṁ samaye domanassindriyaṁ hoti? </span></div><p><div class=verse-container id=ds2.1.6:57.2><span>Yaṁ tasmiṁ samaye cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=ds2.1.6:57.3><span>idaṁ tasmiṁ samaye domanassindriyaṁ hoti …pe…. </span></div><p><div class=verse-container id=ds2.1.6:58.1><span>Katamo tasmiṁ samaye doso hoti? </span></div><p><div class=verse-container id=ds2.1.6:58.2><span>Yo tasmiṁ samaye doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—</span></div><p><div class=verse-container id=ds2.1.6:58.3><span>ayaṁ tasmiṁ samaye doso hoti …pe…. </span></div><p><div class=verse-container id=ds2.1.6:59.1><span>Katamo tasmiṁ samaye byāpādo hoti? </span></div><p><div class=verse-container id=ds2.1.6:59.2><span>Yo tasmiṁ samaye doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—</span></div><p><div class=verse-container id=ds2.1.6:59.3><span>ayaṁ tasmiṁ samaye byāpādo hoti …pe… </span></div><p><div class=verse-container id=ds2.1.6:59.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:59.5><span>ime dhammā akusalā. </span></div><p><div class=verse-container id=ds2.1.6:60.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṁ jhānaṁ hoti, tivaṅgiko maggo hoti, cattāri balāni honti, dve hetū honti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:60.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:60.3><span>ime dhammā akusalā …pe…. </span></div><p><div class=verse-container id=ds2.1.6:61.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:61.2><span>Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ doso moho byāpādo ahirikaṁ anottappaṁ samatho paggāho avikkhepo; </span></div><p><div class=verse-container id=ds2.1.6:61.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:61.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:61.5><span>ime dhammā akusalā. </span></div><p><div class=verse-container id=ds2.1.6:62.1><span>Katame dhammā akusalā? </span></div><p><div class=verse-container id=ds2.1.6:62.2><span>Yasmiṁ samaye akusalaṁ cittaṁ uppannaṁ hoti domanassasahagataṁ paṭighasampayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=ds2.1.6:62.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti …pe… </span></div><p><div class=verse-container id=ds2.1.6:62.4><span>ime dhammā akusalā. </span></div><p><div class=verse-container id=ds2.1.6:63.1><span>Katame dhammā akusalā? </span></div><p><div class=verse-container id=ds2.1.6:63.2><span>Yasmiṁ samaye akusalaṁ cittaṁ uppannaṁ hoti upekkhāsahagataṁ vicikicchāsampayuttaṁ rūpārammaṇaṁ vā saddārammaṇaṁ vā gandhārammaṇaṁ vā rasārammaṇaṁ vā phoṭṭhabbārammaṇaṁ vā dhammārammaṇaṁ vā yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, micchāsaṅkappo hoti, micchāvāyāmo hoti, vīriyabalaṁ hoti, ahirikabalaṁ hoti, anottappabalaṁ hoti, vicikicchā hoti, moho hoti, ahirikaṁ hoti, anottappaṁ hoti, paggāho hoti; </span></div><p><div class=verse-container id=ds2.1.6:63.3><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:63.4><span>ime dhammā akusalā. </span></div><p><div class=verse-container id=ds2.1.6:64.1><span>Katamo tasmiṁ samaye phasso hoti? </span></div><p><div class=verse-container id=ds2.1.6:64.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.6:64.3><span>ayaṁ tasmiṁ samaye phasso hoti …pe…. </span></div><p><div class=verse-container id=ds2.1.6:65.1><span>Katamā tasmiṁ samaye cittassekaggatā hoti? </span></div><p><div class=verse-container id=ds2.1.6:65.2><span>Yā tasmiṁ samaye cittassa ṭhiti—</span></div><p><div class=verse-container id=ds2.1.6:65.3><span>ayaṁ tasmiṁ samaye cittassekaggatā hoti …pe…. </span></div><p><div class=verse-container id=ds2.1.6:66.1><span>Katamā tasmiṁ samaye vicikicchā hoti? </span></div><p><div class=verse-container id=ds2.1.6:66.2><span>Yā tasmiṁ samaye kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhanā thambhitattaṁ cittassa manovilekho—</span></div><p><div class=verse-container id=ds2.1.6:66.3><span>ayaṁ tasmiṁ samaye vicikicchā hoti …pe… </span></div><p><div class=verse-container id=ds2.1.6:66.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:66.5><span>ime dhammā akusalā. </span></div><p><div class=verse-container id=ds2.1.6:67.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, cattāri indriyāni honti, caturaṅgikaṁ jhānaṁ hoti, duvaṅgiko maggo hoti, tīṇi balāni honti, eko hetu hoti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:67.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:67.3><span>ime dhammā akusalā …pe…. </span></div><p><div class=verse-container id=ds2.1.6:68.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:68.2><span>Phasso cetanā vitakko vicāro cittassekaggatā vīriyindriyaṁ jīvitindriyaṁ micchāsaṅkappo micchāvāyāmo vīriyabalaṁ ahirikabalaṁ anottappabalaṁ vicikicchā moho ahirikaṁ anottappaṁ paggāho; </span></div><p><div class=verse-container id=ds2.1.6:68.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:68.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:68.5><span>ime dhammā akusalā. </span></div><p><div class=verse-container id=ds2.1.6:69.1><span>Katame dhammā akusalā? </span></div><p><div class=verse-container id=ds2.1.6:69.2><span>Yasmiṁ samaye akusalaṁ cittaṁ uppannaṁ hoti upekkhāsahagataṁ uddhaccasampayuttaṁ rūpārammaṇaṁ vā …pe… </span></div><p><div class=verse-container id=ds2.1.6:69.3><span>yaṁ yaṁ vā panārabbha, tasmiṁ samaye phasso hoti, vedanā hoti, saññā hoti, cetanā hoti, cittaṁ hoti, vitakko hoti, vicāro hoti, upekkhā hoti, cittassekaggatā hoti, vīriyindriyaṁ hoti, samādhindriyaṁ hoti, manindriyaṁ hoti, upekkhindriyaṁ hoti, jīvitindriyaṁ hoti, micchāsaṅkappo hoti, micchāvāyāmo hoti, micchāsamādhi hoti, vīriyabalaṁ hoti, samādhibalaṁ hoti, ahirikabalaṁ hoti, anottappabalaṁ hoti, uddhaccaṁ hoti, moho hoti, ahirikaṁ hoti, anottappaṁ hoti, samatho hoti, paggāho hoti, avikkhepo hoti; </span></div><p><div class=verse-container id=ds2.1.6:69.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:69.5><span>ime dhammā akusalā. </span></div><p><div class=verse-container id=ds2.1.6:70.1><span>Katamo tasmiṁ samaye phasso hoti? </span></div><p><div class=verse-container id=ds2.1.6:70.2><span>Yo tasmiṁ samaye phasso phusanā samphusanā samphusitattaṁ—</span></div><p><div class=verse-container id=ds2.1.6:70.3><span>ayaṁ tasmiṁ samaye phasso hoti …pe…. </span></div><p><div class=verse-container id=ds2.1.6:71.1><span>Katamaṁ tasmiṁ samaye uddhaccaṁ hoti? </span></div><p><div class=verse-container id=ds2.1.6:71.2><span>Yaṁ tasmiṁ samaye cittassa uddhaccaṁ avūpasamo cetaso vikkhepo bhantattaṁ cittassa—</span></div><p><div class=verse-container id=ds2.1.6:71.3><span>idaṁ tasmiṁ samaye uddhaccaṁ hoti …pe… </span></div><p><div class=verse-container id=ds2.1.6:71.4><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:71.5><span>ime dhammā akusalā. </span></div><p><div class=verse-container id=ds2.1.6:72.1><span>Tasmiṁ kho pana samaye cattāro khandhā honti, dvāyatanāni honti, dve dhātuyo honti, tayo āhārā honti, pañcindriyāni honti, caturaṅgikaṁ jhānaṁ hoti, tivaṅgiko maggo hoti, cattāri balāni honti, eko hetu hoti, eko phasso hoti …pe… ekaṁ dhammāyatanaṁ hoti, ekā dhammadhātu hoti; </span></div><p><div class=verse-container id=ds2.1.6:72.2><span>ye vā pana tasmiṁ samaye aññepi atthi paṭiccasamuppannā arūpino dhammā—</span></div><p><div class=verse-container id=ds2.1.6:72.3><span>ime dhammā akusalā …pe…. </span></div><p><div class=verse-container id=ds2.1.6:73.1><span>Katamo tasmiṁ samaye saṅkhārakkhandho hoti? </span></div><p><div class=verse-container id=ds2.1.6:73.2><span>Phasso cetanā vitakko vicāro cittassekaggatā vīriyindriyaṁ samādhindriyaṁ jīvitindriyaṁ micchāsaṅkappo micchāvāyāmo micchāsamādhi vīriyabalaṁ samādhibalaṁ ahirikabalaṁ anottappabalaṁ uddhaccaṁ moho ahirikaṁ anottappaṁ samatho paggāho avikkhepo; </span></div><p><div class=verse-container id=ds2.1.6:73.3><span>ye vā pana tasmiṁ samaye aññepi atthi paṭiccasamuppannā arūpino dhammā ṭhapetvā vedanākkhandhaṁ ṭhapetvā saññākkhandhaṁ ṭhapetvā viññāṇakkhandhaṁ—</span></div><p><div class=verse-container id=ds2.1.6:73.4><span>ayaṁ tasmiṁ samaye saṅkhārakkhandho hoti …pe… </span></div><p><div class=verse-container id=ds2.1.6:73.5><span>ime dhammā akusalā. </span></div><p><div class=verse-container id=ds2.1.6:73.6><span>Dvādasa akusalacittāni. </span></div><div class=flex-between><a href=/canon/en/pli/ms/abhidhamma/ds/ds0002/ds0002P0001P0005.html>Previous</a><a href=/canon/en/pli/ms/abhidhamma/ds/ds0002/ds0002P0001P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>