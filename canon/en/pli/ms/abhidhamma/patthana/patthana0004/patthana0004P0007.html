<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0004.html> Dhammānuloma (1), Tikadukapaṭṭhānapāḷi (4) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0004/patthana0004P0006.html>Previous</a><a href=/canon/en/pli/ms/abhidhamma/patthana/patthana0004/patthana0004P0008.html>Next</a></div><p id=patthana4.7:0.1><span class=root>Paṭṭhānapakaraṇa </span><br><p id=patthana4.7:0.2><span class=root>Dhammānuloma (1), Tikadukapaṭṭhānapāḷi (4) </span><br><p id=patthana4.7:0.3><span class="root big-bold">4.7. Kusalattika, Piṭṭhiduka </span><br><p id=patthana4.7:1.0.1><span class=root>4.7.1. Kusalattika, Dassanenapahātabbaduka </span><br><p id=patthana4.7:1.0.2><span class=root>Hetu </span><br><p id=patthana4.7:1.1><span class=root>Akusalaṁ dassanena pahātabbaṁ dhammaṁ paṭicca akusalo dassanena pahātabbo dhammo uppajjati hetupaccayā. (Saṅkhittaṁ.) </span><br><p id=patthana4.7:2.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana4.7:3.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana4.7:4.1><span class=root>Kusalaṁ nadassanena pahātabbaṁ dhammaṁ paṭicca kusalo nadassanena pahātabbo dhammo uppajjati hetupaccayā … tīṇi. </span><br><p id=patthana4.7:5.1><span class=root>Akusalaṁ nadassanena pahātabbaṁ dhammaṁ paṭicca akusalo nadassanena pahātabbo dhammo uppajjati hetupaccayā … tīṇi. </span><br><p id=patthana4.7:6.1><span class=root>Abyākataṁ nadassanena pahātabbaṁ dhammaṁ paṭicca abyākato nadassanena pahātabbo dhammo uppajjati hetupaccayā. </span><br><p id=patthana4.7:7.1><span class=root>Kusalaṁ nadassanena pahātabbañca abyākataṁ nadassanena pahātabbañca dhammaṁ paṭicca abyākato nadassanena pahātabbo dhammo uppajjati hetupaccayā. </span><br><p id=patthana4.7:8.1><span class=root>Akusalaṁ nadassanena pahātabbañca abyākataṁ nadassanena pahātabbañca dhammaṁ paṭicca abyākato nadassanena pahātabbo dhammo uppajjati hetupaccayā. </span><br><p id=patthana4.7:9.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ.) </span><br><p id=patthana4.7:10.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:11.1><span class=root>Kusalo nadassanena pahātabbo dhammo kusalassa nadassanena pahātabbassa dhammassa hetupaccayena paccayo … tīṇi. </span><br><p id=patthana4.7:12.1><span class=root>Akusalo nadassanena pahātabbo dhammo akusalassa nadassanena pahātabbassa dhammassa hetupaccayena paccayo … tīṇi. </span><br><p id=patthana4.7:13.1><span class=root>Abyākato nadassanena pahātabbo dhammo abyākatassa nadassanena pahātabbassa dhammassa hetupaccayena paccayo. (Saṅkhittaṁ.) </span><br><p id=patthana4.7:14.1><span class=root>Hetuyā satta, ārammaṇe nava, adhipatiyā dasa, anantare satta …pe… avigate terasa. (Saṅkhittaṁ.) </span><br><p id=patthana4.7:15.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:16.0.1><span class=root>4.7.2. Kusalattika, Pañhāvāra </span><br><p id=patthana4.7:16.0.2><span class=root>Paccayacatukka </span><br><p id=patthana4.7:16.0.3><span class=root>Hetu </span><br><p id=patthana4.7:16.1><span class=root>Akusalaṁ bhāvanāya pahātabbaṁ dhammaṁ paṭicca akusalo bhāvanāya pahātabbo dhammo uppajjati hetupaccayā. (Saṅkhittaṁ.) </span><br><p id=patthana4.7:17.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana4.7:18.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana4.7:19.1><span class=root>Kusalaṁ nabhāvanāya pahātabbaṁ dhammaṁ paṭicca kusalo nabhāvanāya pahātabbo dhammo uppajjati hetupaccayā. (Saṅkhittaṁ.) </span><br><p id=patthana4.7:20.1><span class=root>Hetuyā nava, ārammaṇe tīṇi …pe… avigate nava. (Saṅkhittaṁ.) (Sahajātavārampi …pe… pañhāvārampi vitthāretabbaṁ.) </span><br><p id=patthana4.7:21.0.1><span class=root>4.7.3. Kusalattika, Pañhāvāra </span><br><p id=patthana4.7:21.0.2><span class=root>Paccayacatukka </span><br><p id=patthana4.7:21.0.3><span class=root>Hetu </span><br><p id=patthana4.7:21.1><span class=root>Akusalaṁ dassanena pahātabbahetukaṁ dhammaṁ paṭicca akusalo dassanena pahātabbahetuko dhammo uppajjati hetupaccayā. (Saṅkhittaṁ.) </span><br><p id=patthana4.7:22.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana4.7:23.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana4.7:24.1><span class=root>Kusalaṁ nadassanena pahātabbahetukaṁ dhammaṁ paṭicca kusalo nadassanena pahātabbahetuko dhammo uppajjati hetupaccayā. (Saṅkhittaṁ.) </span><br><p id=patthana4.7:25.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ.) </span><br><p id=patthana4.7:26.1><span class=root>(Sahajātavārampi …pe… pañhāvārampi vitthāretabbaṁ.) </span><br><p id=patthana4.7:27.0.1><span class=root>4.7.4. Kusalattika, Bhāvanāyapahātabbahetukaduka </span><br><p id=patthana4.7:27.0.2><span class=root>Paccayacatukka </span><br><p id=patthana4.7:27.1><span class=root>Akusalaṁ bhāvanāya pahātabbahetukaṁ dhammaṁ paṭicca akusalo bhāvanāya pahātabbahetuko dhammo uppajjati hetupaccayā. (Saṅkhittaṁ.) </span><br><p id=patthana4.7:28.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana4.7:29.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana4.7:30.1><span class=root>Kusalaṁ nabhāvanāya pahātabbahetukaṁ dhammaṁ paṭicca kusalo nabhāvanāya pahātabbahetuko dhammo uppajjati hetupaccayā. </span><br><p id=patthana4.7:31.1><span class=root>Hetuyā nava, ārammaṇe tīṇi …pe… avigate nava. (Saṅkhittaṁ.) </span><br><p id=patthana4.7:32.1><span class=root>(Sahajātavārepi …pe… pañhāvārepi vitthāretabbaṁ.) </span><br><p id=patthana4.7:33.0.1><span class=root>4.7.5. Kusalattika, Savitakkaduka </span><br><p id=patthana4.7:33.0.2><span class=root>4.7.5.1. Savitakkapada </span><br><p id=patthana4.7:33.0.3><span class=root>Hetu-ārammaṇa </span><br><p id=patthana4.7:33.1><span class=root>Kusalaṁ savitakkaṁ dhammaṁ paṭicca kusalo savitakko dhammo uppajjati hetupaccayā. </span><br><p id=patthana4.7:34.1><span class=root>Akusalaṁ savitakkaṁ dhammaṁ paṭicca akusalo savitakko dhammo uppajjati hetupaccayā. </span><br><p id=patthana4.7:35.1><span class=root>Abyākataṁ savitakkaṁ dhammaṁ paṭicca abyākato savitakko dhammo uppajjati hetupaccayā. (Saṅkhittaṁ.) </span><br><p id=patthana4.7:36.1><span class=root>Hetuyā tīṇi, ārammaṇe tīṇi …pe… vipāke ekaṁ, avigate tīṇi. (Saṅkhittaṁ.) </span><br><p id=patthana4.7:37.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:38.1><span class=root>Kusalo savitakko dhammo kusalassa savitakkassa dhammassa hetupaccayena paccayo. </span><br><p id=patthana4.7:39.1><span class=root>Akusalo savitakko dhammo akusalassa savitakkassa dhammassa hetupaccayena paccayo. </span><br><p id=patthana4.7:40.1><span class=root>Abyākato savitakko dhammo abyākatassa savitakkassa dhammassa hetupaccayena paccayo. </span><br><p id=patthana4.7:41.1><span class=root>Kusalo savitakko dhammo kusalassa savitakkassa dhammassa ārammaṇapaccayena paccayo … tīṇi. </span><br><p id=patthana4.7:42.1><span class=root>Akusalo savitakko dhammo akusalassa savitakkassa dhammassa ārammaṇapaccayena paccayo … tīṇi. </span><br><p id=patthana4.7:43.1><span class=root>Abyākato savitakko dhammo abyākatassa savitakkassa dhammassa ārammaṇapaccayena paccayo … tīṇi. (Saṅkhittaṁ.) </span><br><p id=patthana4.7:44.1><span class=root>Hetuyā tīṇi, ārammaṇe nava, adhipatiyā satta, anantare satta …pe… sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṁ, āhāre …pe… sampayutte tīṇi …pe… avigate tīṇi. (Saṅkhittaṁ.) </span><br><p id=patthana4.7:45.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:46.0.1><span class=root>4.7.5.2. Avitakkapada </span><br><p id=patthana4.7:46.0.2><span class=root>Hetu </span><br><p id=patthana4.7:46.1><span class=root>Kusalaṁ avitakkaṁ dhammaṁ paṭicca kusalo avitakko dhammo uppajjati hetupaccayā. (Saṅkhittaṁ.) </span><br><p id=patthana4.7:47.1><span class=root>Hetuyā satta, ārammaṇe dve …pe… vipāke ekaṁ, avigate satta. (Saṅkhittaṁ.) </span><br><p id=patthana4.7:48.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:49.1><span class=root>Kusalo avitakko dhammo kusalassa avitakkassa dhammassa hetupaccayena paccayo … tīṇi. </span><br><p id=patthana4.7:50.1><span class=root>Abyākato avitakko dhammo abyākatassa avitakkassa dhammassa hetupaccayena paccayo. (Saṅkhittaṁ.) </span><br><p id=patthana4.7:51.1><span class=root>Hetuyā cattāri, ārammaṇe nava, adhipatiyā …pe… sahajāte satta, aññamaññe dve, nissaye dasa, upanissaye nava, purejāte pacchājāte āsevane tīṇi, kamme cattāri, vipāke ekaṁ, āhāre indriye cattāri, jhāne magge pañca, sampayutte dve, vippayutte pañca …pe… avigate dasa. (Saṅkhittaṁ.) </span><br><p id=patthana4.7:52.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:53.0.1><span class=root>4.7.6. Kusalattika, Savicāraduka </span><br><p id=patthana4.7:53.0.2><span class=root>Paccayacatukka </span><br><p id=patthana4.7:53.1><span class=root>Kusalaṁ savicāraṁ dhammaṁ paṭicca kusalo savicāro dhammo uppajjati hetupaccayā. (Kusalasavitakkasadisaṁ.) </span><br><p id=patthana4.7:54.0.1><span class=root>4.7.7. Kusalattika, Sappītikaduka </span><br><p id=patthana4.7:54.0.2><span class=root>4.7.7.1. Sappītikapada </span><br><p id=patthana4.7:54.0.3><span class=root>Paccayacatukka </span><br><p id=patthana4.7:54.1><span class=root>Kusalaṁ sappītikaṁ dhammaṁ paṭicca kusalo sappītiko dhammo uppajjati hetupaccayā. </span><br><p id=patthana4.7:55.1><span class=root>Akusalaṁ sappītikaṁ dhammaṁ paṭicca akusalo sappītiko dhammo uppajjati hetupaccayā. </span><br><p id=patthana4.7:56.1><span class=root>Abyākataṁ sappītikaṁ dhammaṁ paṭicca abyākato sappītiko dhammo uppajjati hetupaccayā. (Saṅkhittaṁ.) </span><br><p id=patthana4.7:57.1><span class=root>Hetuyā tīṇi, ārammaṇe tīṇi …pe… vipāke ekaṁ …pe… avigate tīṇi. (Saṅkhittaṁ.) </span><br><p id=patthana4.7:58.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:59.1><span class=root>Kusalo sappītiko dhammo kusalassa sappītikassa dhammassa hetupaccayena paccayo. </span><br><p id=patthana4.7:60.1><span class=root>Akusalo sappītiko dhammo akusalassa sappītikassa dhammassa hetupaccayena paccayo. </span><br><p id=patthana4.7:61.1><span class=root>Abyākato sappītiko dhammo abyākatassa sappītikassa dhammassa hetupaccayena paccayo. (Saṅkhittaṁ.) </span><br><p id=patthana4.7:62.1><span class=root>Hetuyā tīṇi, ārammaṇe nava, adhipatiyā …pe… samanantare satta, sahajāte aññamaññe nissaye tīṇi, upanissaye nava, āsevane tīṇi, kamme pañca, vipāke ekaṁ, āhāre …pe… sampayutte tīṇi …pe… avigate tīṇi. (Saṅkhittaṁ.) </span><br><p id=patthana4.7:63.0.1><span class=root>4.7.7.2. Appītikapada </span><br><p id=patthana4.7:63.0.2><span class=root>Hetu </span><br><p id=patthana4.7:63.1><span class=root>Kusalaṁ appītikaṁ dhammaṁ paṭicca kusalo appītiko dhammo uppajjati hetupaccayā … tīṇi. </span><br><p id=patthana4.7:64.1><span class=root>Akusalaṁ appītikaṁ dhammaṁ paṭicca akusalo appītiko dhammo uppajjati hetupaccayā … tīṇi. </span><br><p id=patthana4.7:65.1><span class=root>Abyākataṁ appītikaṁ dhammaṁ paṭicca abyākato appītiko dhammo uppajjati hetupaccayā. </span><br><p id=patthana4.7:66.1><span class=root>Kusalaṁ appītikañca abyākataṁ appītikañca dhammaṁ paṭicca abyākato appītiko dhammo uppajjati hetupaccayā. </span><br><p id=patthana4.7:67.1><span class=root>Akusalaṁ appītikañca abyākataṁ appītikañca dhammaṁ paṭicca abyākato appītiko dhammo uppajjati hetupaccayā. (Saṅkhittaṁ.) </span><br><p id=patthana4.7:68.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ.) </span><br><p id=patthana4.7:69.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:70.1><span class=root>Kusalo appītiko dhammo kusalassa appītikassa dhammassa hetupaccayena paccayo. (Saṅkhittaṁ.) </span><br><p id=patthana4.7:71.1><span class=root>Hetuyā satta, ārammaṇe nava, adhipatiyā dasa …pe… avigate terasa. (Saṅkhittaṁ.) </span><br><p id=patthana4.7:72.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:73.0><span class=root>4.7.8. Kusalattika, Pītisahagatadukādi </span><br><p id=patthana4.7:73.1><span class=root>Kusalaṁ pītisahagataṁ dhammaṁ paṭicca kusalo pītisahagato dhammo uppajjati hetupaccayā. Kusalaṁ napītisahagataṁ dhammaṁ paṭicca …pe… kusalaṁ sukhasahagataṁ dhammaṁ paṭicca …pe… kusalaṁ nasukhasahagataṁ dhammaṁ paṭicca …pe… kusalaṁ upekkhāsahagataṁ dhammaṁ paṭicca …pe… kusalaṁ naupekkhāsahagataṁ dhammaṁ paṭicca … (Saṅkhittaṁ.) </span><br><p id=patthana4.7:74.0.1><span class=root>4.7.9. Kusalattika, Kāmāvacaraduka </span><br><p id=patthana4.7:74.0.2><span class=root>Hetu </span><br><p id=patthana4.7:74.1><span class=root>Kusalaṁ kāmāvacaraṁ dhammaṁ paṭicca kusalo kāmāvacaro dhammo uppajjati hetupaccayā. Kusalaṁ kāmāvacaraṁ dhammaṁ paṭicca abyākato kāmāvacaro dhammo uppajjati hetupaccayā. Kusalaṁ kāmāvacaraṁ dhammaṁ paṭicca kusalo kāmāvacaro ca abyākato kāmāvacaro ca dhammā uppajjanti hetupaccayā. </span><br><p id=patthana4.7:75.1><span class=root>Akusalaṁ kāmāvacaraṁ dhammaṁ paṭicca akusalo kāmāvacaro dhammo uppajjati hetupaccayā … tīṇi. </span><br><p id=patthana4.7:76.1><span class=root>Abyākataṁ kāmāvacaraṁ dhammaṁ paṭicca abyākato kāmāvacaro dhammo uppajjati hetupaccayā. </span><br><p id=patthana4.7:77.1><span class=root>Kusalaṁ kāmāvacarañca abyākataṁ kāmāvacarañca dhammaṁ paṭicca abyākato kāmāvacaro dhammo uppajjati hetupaccayā. </span><br><p id=patthana4.7:78.1><span class=root>Akusalaṁ kāmāvacarañca abyākataṁ kāmāvacarañca dhammaṁ paṭicca abyākato kāmāvacaro dhammo uppajjati hetupaccayā. (Saṅkhittaṁ.) </span><br><p id=patthana4.7:79.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ.) </span><br><p id=patthana4.7:80.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:81.1><span class=root>Kusalo kāmāvacaro dhammo kusalassa kāmāvacarassa dhammassa hetupaccayena paccayo … tīṇi. </span><br><p id=patthana4.7:82.1><span class=root>Akusalo kāmāvacaro dhammo kusalassa kāmāvacarassa dhammassa hetupaccayena paccayo … tīṇi. </span><br><p id=patthana4.7:83.1><span class=root>Abyākato kāmāvacaro dhammo abyākatassa kāmāvacarassa dhammassa hetupaccayena paccayo. (Saṅkhittaṁ.) </span><br><p id=patthana4.7:84.1><span class=root>Hetuyā satta, ārammaṇe nava, adhipatiyā nava …pe… avigate terasa. (Saṅkhittaṁ.) </span><br><p id=patthana4.7:85.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:86.0.1><span class=root>4.7.9.2. Nakāmāvacarapada </span><br><p id=patthana4.7:86.0.2><span class=root>4.7.9.2.1–6 Paṭiccādivāra </span><br><p id=patthana4.7:86.0.3><span class=root>Paccayacatukka </span><br><p id=patthana4.7:86.0.4><span class=root>Hetu-ārammaṇa </span><br><p id=patthana4.7:86.1><span class=root>Kusalaṁ nakāmāvacaraṁ dhammaṁ paṭicca kusalo nakāmāvacaro dhammo uppajjati hetupaccayā. </span><br><p id=patthana4.7:87.1><span class=root>Abyākataṁ nakāmāvacaraṁ dhammaṁ paṭicca abyākato nakāmāvacaro dhammo uppajjati hetupaccayā. (Saṅkhittaṁ.) </span><br><p id=patthana4.7:88.1><span class=root>Hetuyā dve, ārammaṇe dve …pe… vipāke ekaṁ …pe… avigate dve. (Saṅkhittaṁ.) </span><br><p id=patthana4.7:89.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:90.1><span class=root>Kusalo nakāmāvacaro dhammo kusalassa nakāmāvacarassa dhammassa hetupaccayena paccayo. </span><br><p id=patthana4.7:91.1><span class=root>Abyākato nakāmāvacaro dhammo abyākatassa nakāmāvacarassa dhammassa hetupaccayena paccayo. </span><br><p id=patthana4.7:92.1><span class=root>Kusalo nakāmāvacaro dhammo kusalassa nakāmāvacarassa dhammassa ārammaṇapaccayena paccayo. Kusalo nakāmāvacaro dhammo abyākatassa nakāmāvacarassa dhammassa ārammaṇapaccayena paccayo. </span><br><p id=patthana4.7:93.1><span class=root>Abyākato nakāmāvacaro dhammo abyākatassa nakāmāvacarassa dhammassa ārammaṇapaccayena paccayo. Abyākato nakāmāvacaro dhammo kusalassa nakāmāvacarassa dhammassa ārammaṇapaccayena paccayo. </span><br><p id=patthana4.7:94.1><span class=root>Hetuyā dve, ārammaṇe cattāri, adhipatiyā tīṇi, anantare samanantare tīṇi, sahajāte aññamaññe nissaye dve, upanissaye cattāri, āsevane dve, kamme tīṇi, vipāke ekaṁ, āhāre dve …pe… avigate dve. (Saṅkhittaṁ.) </span><br><p id=patthana4.7:95.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:96.0.1><span class=root>4.7.10. Kusalattika, Pañhāvāra </span><br><p id=patthana4.7:96.0.2><span class=root>Hetu </span><br><p id=patthana4.7:96.1><span class=root>Kusalaṁ rūpāvacaraṁ dhammaṁ paṭicca kusalo rūpāvacaro dhammo uppajjati hetupaccayā. </span><br><p id=patthana4.7:97.1><span class=root>Abyākataṁ rūpāvacaraṁ dhammaṁ paṭicca abyākato rūpāvacaro dhammo uppajjati hetupaccayā. (Saṅkhittaṁ.) </span><br><p id=patthana4.7:98.1><span class=root>Hetuyā dve …pe… vipāke ekaṁ …pe… avigate dve. (Saṅkhittaṁ.) </span><br><p id=patthana4.7:99.1><span class=root>(Sahajātavārampi …pe… pañhāvārampi vitthāretabbaṁ.) </span><br><p id=patthana4.7:100.1><span class=root>Kusalaṁ narūpāvacaraṁ dhammaṁ paṭicca kusalo narūpāvacaro dhammo uppajjati hetupaccayā … tīṇi. </span><br><p id=patthana4.7:101.1><span class=root>Akusalaṁ narūpāvacaraṁ dhammaṁ paṭicca akusalo narūpāvacaro dhammo uppajjati hetupaccayā … tīṇi. </span><br><p id=patthana4.7:102.1><span class=root>Abyākataṁ narūpāvacaraṁ dhammaṁ paṭicca abyākato narūpāvacaro dhammo uppajjati hetupaccayā. </span><br><p id=patthana4.7:103.1><span class=root>Kusalaṁ narūpāvacarañca abyākataṁ narūpāvacarañca dhammaṁ paṭicca abyākato narūpāvacaro dhammo uppajjati hetupaccayā. </span><br><p id=patthana4.7:104.1><span class=root>Akusalaṁ narūpāvacarañca abyākataṁ narūpāvacarañca dhammaṁ paṭicca abyākato narūpāvacaro dhammo uppajjati hetupaccayā. (Saṅkhittaṁ.) </span><br><p id=patthana4.7:105.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ. Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:106.1><span class=root>Kusalo narūpāvacaro dhammo kusalassa narūpāvacarassa dhammassa hetupaccayena paccayo … tīṇi. </span><br><p id=patthana4.7:107.1><span class=root>Akusalo narūpāvacaro dhammo akusalassa narūpāvacarassa dhammassa hetupaccayena paccayo … tīṇi. </span><br><p id=patthana4.7:108.1><span class=root>Abyākato narūpāvacaro dhammo abyākatassa narūpāvacarassa dhammassa hetupaccayena paccayo. (Saṅkhittaṁ.) </span><br><p id=patthana4.7:109.1><span class=root>Hetuyā satta, ārammaṇe nava, adhipatiyā dasa …pe… avigate terasa. (Saṅkhittaṁ.) </span><br><p id=patthana4.7:110.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:111.0><span class=root>4.7.11. Kusalattika, Arūpāvacaraduka </span><br><p id=patthana4.7:111.1><span class=root>Kusalaṁ arūpāvacaraṁ dhammaṁ paṭicca kusalo arūpāvacaro dhammo uppajjati hetupaccayā. </span><br><p id=patthana4.7:112.1><span class=root>Abyākataṁ arūpāvacaraṁ dhammaṁ paṭicca abyākato arūpāvacaro dhammo uppajjati hetupaccayā. </span><br><p id=patthana4.7:113.1><span class=root>Kusalaṁ naarūpāvacaraṁ dhammaṁ paṭicca kusalo naarūpāvacaro dhammo uppajjati hetupaccayā. (Rūpāvacaradukasadisaṁ.) </span><br><p id=patthana4.7:114.0.1><span class=root>4.7.12. Kusalattika, Pariyāpannaduka </span><br><p id=patthana4.7:114.0.2><span class=root>4.7.12.1. Pariyāpannapada </span><br><p id=patthana4.7:114.0.3><span class=root>Hetu </span><br><p id=patthana4.7:114.1><span class=root>Kusalaṁ pariyāpannaṁ dhammaṁ paṭicca kusalo pariyāpanno dhammo uppajjati hetupaccayā … tīṇi. </span><br><p id=patthana4.7:115.1><span class=root>Akusalaṁ pariyāpannaṁ dhammaṁ paṭicca akusalo pariyāpanno dhammo uppajjati hetupaccayā … tīṇi. </span><br><p id=patthana4.7:116.1><span class=root>Abyākataṁ pariyāpannaṁ dhammaṁ paṭicca abyākato pariyāpanno dhammo uppajjati hetupaccayā. </span><br><p id=patthana4.7:117.1><span class=root>Kusalaṁ pariyāpannañca abyākataṁ pariyāpannañca dhammaṁ paṭicca abyākato pariyāpanno dhammo uppajjati hetupaccayā. </span><br><p id=patthana4.7:118.1><span class=root>Akusalaṁ pariyāpannañca abyākataṁ pariyāpannañca dhammaṁ paṭicca abyākato pariyāpanno dhammo uppajjati hetupaccayā. (Saṅkhittaṁ.) </span><br><p id=patthana4.7:119.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ.) </span><br><p id=patthana4.7:120.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:121.1><span class=root>Kusalo pariyāpanno dhammo kusalassa pariyāpannassa dhammassa hetupaccayena paccayo … tīṇi. </span><br><p id=patthana4.7:122.1><span class=root>Akusalo pariyāpanno dhammo akusalassa pariyāpannassa dhammassa hetupaccayena paccayo … tīṇi. </span><br><p id=patthana4.7:123.1><span class=root>Abyākato pariyāpanno dhammo abyākatassa pariyāpannassa dhammassa hetupaccayena paccayo. (Saṅkhittaṁ.) </span><br><p id=patthana4.7:124.1><span class=root>Hetuyā satta, ārammaṇe nava, adhipatiyā nava …pe… avigate terasa. (Saṅkhittaṁ. Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:125.0.1><span class=root>4.7.12.2. Apariyāpannapada </span><br><p id=patthana4.7:125.0.2><span class=root>Hetu-ārammaṇa </span><br><p id=patthana4.7:125.1><span class=root>Kusalaṁ apariyāpannaṁ dhammaṁ paṭicca kusalo apariyāpanno dhammo uppajjati hetupaccayā. </span><br><p id=patthana4.7:126.1><span class=root>Abyākataṁ apariyāpannaṁ dhammaṁ paṭicca abyākato apariyāpanno dhammo uppajjati hetupaccayā. (Saṅkhittaṁ.) </span><br><p id=patthana4.7:127.1><span class=root>Hetuyā dve, ārammaṇe dve …pe… avigate dve. (Saṅkhittaṁ.) (Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:128.1><span class=root>Kusalo apariyāpanno dhammo kusalassa apariyāpannassa dhammassa hetupaccayena paccayo. </span><br><p id=patthana4.7:129.1><span class=root>Abyākato apariyāpanno dhammo abyākatassa apariyāpannassa dhammassa hetupaccayena paccayo. </span><br><p id=patthana4.7:130.1><span class=root>Abyākato apariyāpanno dhammo abyākatassa apariyāpannassa dhammassa ārammaṇapaccayena paccayo. Abyākato apariyāpanno dhammo kusalassa apariyāpannassa dhammassa ārammaṇapaccayena paccayo. </span><br><p id=patthana4.7:131.1><span class=root>Hetuyā dve, ārammaṇe dve, adhipatiyā tīṇi, anantare dve …pe… upanissaye cattāri …pe… avigate dve. (Saṅkhittaṁ.) </span><br><p id=patthana4.7:132.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:133.0><span class=root>4.7.13. Kusalattika, Niyyānikaduka </span><br><p id=patthana4.7:133.1><span class=root>Kusalaṁ niyyānikaṁ dhammaṁ paṭicca kusalo niyyāniko dhammo uppajjati hetupaccayā. (Saṅkhittaṁ.) </span><br><p id=patthana4.7:134.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana4.7:135.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana4.7:136.1><span class=root>Kusalaṁ aniyyānikaṁ dhammaṁ paṭicca kusalo aniyyāniko dhammo uppajjati hetupaccayā … tīṇi. </span><br><p id=patthana4.7:137.1><span class=root>Akusalaṁ aniyyānikaṁ dhammaṁ paṭicca akusalo aniyyāniko dhammo uppajjati hetupaccayā … tīṇi. </span><br><p id=patthana4.7:138.1><span class=root>Abyākataṁ aniyyānikaṁ dhammaṁ paṭicca abyākato aniyyāniko dhammo uppajjati hetupaccayā. </span><br><p id=patthana4.7:139.1><span class=root>Kusalaṁ aniyyānikañca abyākataṁ aniyyānikañca dhammaṁ paṭicca abyākato aniyyāniko dhammo uppajjati hetupaccayā. </span><br><p id=patthana4.7:140.1><span class=root>Akusalaṁ aniyyānikañca abyākataṁ aniyyānikañca dhammaṁ paṭicca abyākato aniyyāniko dhammo uppajjati hetupaccayā. (Saṅkhittaṁ.) </span><br><p id=patthana4.7:141.1><span class=root>Hetuyā nava, ārammaṇe tīṇi …pe… avigate nava. (Saṅkhittaṁ.) </span><br><p id=patthana4.7:142.1><span class=root>(Sahajātavārampi …pe… pañhāvārampi vitthāretabbaṁ.) </span><br><p id=patthana4.7:143.0><span class=root>4.7.14. Kusalattika, Niyataduka </span><br><p id=patthana4.7:143.1><span class=root>Kusalaṁ niyataṁ dhammaṁ paṭicca kusalo niyato dhammo uppajjati hetupaccayā. </span><br><p id=patthana4.7:144.1><span class=root>Akusalaṁ niyataṁ dhammaṁ paṭicca akusalo niyato dhammo uppajjati hetupaccayā. (Saṅkhittaṁ.) </span><br><p id=patthana4.7:145.1><span class=root>Hetuyā dve, ārammaṇe dve …pe… avigate dve. (Saṅkhittaṁ.) (Sahajātavārampi …pe… pañhāvārampi evaṁ vitthāretabbaṁ.) </span><br><p id=patthana4.7:146.1><span class=root>Kusalaṁ aniyataṁ dhammaṁ paṭicca kusalo aniyato dhammo uppajjati hetupaccayā. (Saṅkhittaṁ.) </span><br><p id=patthana4.7:147.1><span class=root>Hetuyā nava, ārammaṇe tīṇi …pe… avigate nava. (Saṅkhittaṁ.) (Sahajātavārampi …pe… pañhāvārampi evaṁ vitthāretabbaṁ.) </span><br><p id=patthana4.7:148.0.1><span class=root>4.7.15. Kusalattika, Sauttaraduka </span><br><p id=patthana4.7:148.0.2><span class=root>4.7.15.1. Sauttarapada </span><br><p id=patthana4.7:148.1><span class=root>Kusalaṁ sauttaraṁ dhammaṁ paṭicca kusalo sauttaro dhammo uppajjati hetupaccayā … tīṇi. </span><br><p id=patthana4.7:149.1><span class=root>Akusalaṁ sauttaraṁ dhammaṁ paṭicca akusalo sauttaro dhammo uppajjati hetupaccayā … tīṇi. </span><br><p id=patthana4.7:150.1><span class=root>Abyākataṁ sauttaraṁ dhammaṁ paṭicca abyākato sauttaro dhammo uppajjati hetupaccayā. </span><br><p id=patthana4.7:151.1><span class=root>Kusalaṁ sauttarañca abyākataṁ sauttarañca dhammaṁ paṭicca abyākato sauttaro dhammo uppajjati hetupaccayā. </span><br><p id=patthana4.7:152.1><span class=root>Akusalaṁ sauttarañca abyākataṁ sauttarañca dhammaṁ paṭicca abyākato sauttaro dhammo uppajjati hetupaccayā. (Saṅkhittaṁ.) </span><br><p id=patthana4.7:153.1><span class=root>Hetuyā nava, ārammaṇe tīṇi …pe… vipāke ekaṁ …pe… avigate nava. (Saṅkhittaṁ. Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:154.1><span class=root>Kusalo sauttaro dhammo kusalassa sauttarassa dhammassa hetupaccayena paccayo … tīṇi. </span><br><p id=patthana4.7:155.1><span class=root>Akusalo sauttaro dhammo akusalassa sauttarassa dhammassa hetupaccayena paccayo … tīṇi. </span><br><p id=patthana4.7:156.1><span class=root>Abyākato sauttaro dhammo abyākatassa sauttarassa dhammassa hetupaccayena paccayo. (Saṅkhittaṁ.) </span><br><p id=patthana4.7:157.1><span class=root>Hetuyā satta, ārammaṇe nava, adhipatiyā nava …pe… avigate terasa. (Saṅkhittaṁ.) </span><br><p id=patthana4.7:158.0.1><span class=root>4.7.15.2. Anuttarapada </span><br><p id=patthana4.7:158.0.2><span class=root>Hetu-ārammaṇa </span><br><p id=patthana4.7:158.1><span class=root>Kusalaṁ anuttaraṁ dhammaṁ paṭicca kusalo anuttaro dhammo uppajjati hetupaccayā. </span><br><p id=patthana4.7:159.1><span class=root>Abyākataṁ anuttaraṁ dhammaṁ paṭicca abyākato anuttaro dhammo uppajjati hetupaccayā. (Saṅkhittaṁ.) </span><br><p id=patthana4.7:160.1><span class=root>Hetuyā dve, ārammaṇe dve …pe… vipāke ekaṁ, avigate dve. (Saṅkhittaṁ.) </span><br><p id=patthana4.7:161.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:162.1><span class=root>Kusalo anuttaro dhammo kusalassa anuttarassa dhammassa hetupaccayena paccayo. </span><br><p id=patthana4.7:163.1><span class=root>Abyākato anuttaro dhammo abyākatassa anuttarassa dhammassa hetupaccayena paccayo. </span><br><p id=patthana4.7:164.1><span class=root>Abyākato anuttaro dhammo abyākatassa anuttarassa dhammassa ārammaṇapaccayena paccayo. </span><br><p id=patthana4.7:165.1><span class=root>Abyākato anuttaro dhammo kusalassa anuttarassa dhammassa ārammaṇapaccayena paccayo. (Saṅkhittaṁ.) </span><br><p id=patthana4.7:166.1><span class=root>Hetuyā dve, ārammaṇe dve, adhipatiyā tīṇi, anantare dve …pe… avigate dve. (Saṅkhittaṁ.) </span><br><p id=patthana4.7:167.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:168.0><span class=root>4.7.16. Kusalattika, Saraṇaduka </span><br><p id=patthana4.7:168.1><span class=root>Akusalaṁ saraṇaṁ dhammaṁ paṭicca akusalo saraṇo dhammo uppajjati hetupaccayā. (Saṅkhittaṁ.) </span><br><p id=patthana4.7:169.1><span class=root>Hetuyā ekaṁ …pe… avigate ekaṁ. (Saṅkhittaṁ.) </span><br><p id=patthana4.7:170.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana4.7:171.1><span class=root>Kusalaṁ araṇaṁ dhammaṁ paṭicca kusalo araṇo dhammo uppajjati hetupaccayā … tīṇi. </span><br><p id=patthana4.7:172.1><span class=root>Abyākataṁ araṇaṁ dhammaṁ paṭicca abyākato araṇo dhammo uppajjati hetupaccayā. </span><br><p id=patthana4.7:173.1><span class=root>Kusalaṁ araṇañca abyākataṁ araṇañca dhammaṁ paṭicca abyākato araṇo dhammo uppajjati hetupaccayā. </span><br><p id=patthana4.7:174.1><span class=root>Kusalaṁ araṇaṁ dhammaṁ paṭicca kusalo araṇo dhammo uppajjati ārammaṇapaccayā. </span><br><p id=patthana4.7:175.1><span class=root>Abyākataṁ araṇaṁ dhammaṁ paṭicca abyākato araṇo dhammo uppajjati ārammaṇapaccayā. (Saṅkhittaṁ.) </span><br><p id=patthana4.7:176.1><span class=root>Hetuyā pañca, ārammaṇe dve …pe… vipāke ekaṁ …pe… avigate pañca. (Saṅkhittaṁ.) </span><br><p id=patthana4.7:177.1><span class=root>(Sahajātavārampi …pe… sampayuttavārampi paṭiccavārasadisaṁ.) </span><br><p id=patthana4.7:178.1><span class=root>Kusalo araṇo dhammo kusalassa araṇassa dhammassa hetupaccayena paccayo … tīṇi. </span><br><p id=patthana4.7:179.1><span class=root>Abyākato araṇo dhammo abyākatassa araṇassa dhammassa hetupaccayena paccayo. (Saṅkhittaṁ.) </span><br><p id=patthana4.7:180.1><span class=root>Hetuyā cattāri, ārammaṇe cattāri, adhipatiyā pañca, anantare samanantare cattāri, sahajāte pañca, aññamaññe dve, nissaye satta, upanissaye cattāri, purejāte pacchājāte āsevane dve, kamme cattāri, vipāke ekaṁ, āhāre …pe… magge cattāri, sampayutte dve, vippayutte tīṇi …pe… avigate satta. (Saṅkhittaṁ.) </span><br><p id=patthana4.7:181.1><span class=root>(Yathā kusalattike pañhāvāraṁ, evaṁ vitthāretabbaṁ.) </span><br><p id=patthana4.7:182.1><span class=root>Kusalattikapiṭṭhidukaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>