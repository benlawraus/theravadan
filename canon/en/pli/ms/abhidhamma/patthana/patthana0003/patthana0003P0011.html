<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0003.html> Dhammānuloma (1), Dukatikapaṭṭhānapāḷi (3) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0003/patthana0003P0010.html>Previous</a><a href=/canon/en/pli/ms/abhidhamma/patthana/patthana0003/patthana0003P0012.html>Next</a></div><p id=patthana3.11:0.1><span class=root>Paṭṭhānapakaraṇa </span><br><p id=patthana3.11:0.2><span class=root>Dhammānuloma (1), Dukatikapaṭṭhānapāḷi (3) </span><br><p id=patthana3.11:0.3><span class="root big-bold">3.11. Upādānagocchaka, Kusalattika </span><br><p id=patthana3.11:1.0.1><span class=root>3.11.1.1–7. Paṭiccādivāra </span><br><p id=patthana3.11:1.0.2><span class=root>Paccayacatukka </span><br><p id=patthana3.11:1.1><span class=root>Noupādānaṁ kusalaṁ dhammaṁ paṭicca noupādāno kusalo dhammo uppajjati hetupaccayā. (Saṅkhittaṁ.) </span><br><p id=patthana3.11:2.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:3.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:4.1><span class=root>Upādānaṁ akusalaṁ dhammaṁ paṭicca upādāno akusalo dhammo uppajjati hetupaccayā. Upādānaṁ akusalaṁ dhammaṁ paṭicca noupādāno akusalo dhammo uppajjati hetupaccayā. Upādānaṁ akusalaṁ dhammaṁ paṭicca upādāno akusalo ca noupādāno akusalo ca dhammā uppajjanti hetupaccayā. </span><br><p id=patthana3.11:5.1><span class=root>Noupādānaṁ akusalaṁ dhammaṁ paṭicca noupādāno akusalo dhammo uppajjati hetupaccayā … tīṇi. </span><br><p id=patthana3.11:6.1><span class=root>Upādānaṁ akusalañca noupādānaṁ akusalañca dhammaṁ paṭicca upādāno akusalo dhammo uppajjati hetupaccayā … tīṇi. (Saṅkhittaṁ.) </span><br><p id=patthana3.11:7.1><span class=root>Hetuyā nava, ārammaṇe nava (sabbattha nava), avigate nava. (Saṅkhittaṁ.) </span><br><p id=patthana3.11:8.1><span class=root>Noupādānaṁ akusalaṁ dhammaṁ paṭicca noupādāno akusalo dhammo uppajjati nahetupaccayā. (Saṅkhittaṁ.) </span><br><p id=patthana3.11:9.1><span class=root>Nahetuyā ekaṁ, naadhipatiyā nava, napurejāte nava …pe… nakamme tīṇi, navipāke nava, navippayutte nava. (Saṅkhittaṁ. Sahajātavārādi vitthāretabbo.) </span><br><p id=patthana3.11:10.1><span class=root>Upādāno akusalo dhammo upādānassa akusalassa dhammassa hetupaccayena paccayo. (Saṅkhittaṁ.) </span><br><p id=patthana3.11:11.1><span class=root>Hetuyā nava, ārammaṇe nava, adhipatiyā nava (noupādānamūlake tīṇi, sahajātādhipati), anantare nava …pe… nissaye nava, upanissaye nava, āsevane nava, kamme tīṇi (noupādānamūlake), āhāre tīṇi, indriye tīṇi, jhāne tīṇi, magge nava, sampayutte nava, atthiyā nava …pe… avigate nava. (Saṅkhittaṁ.) </span><br><p id=patthana3.11:12.1><span class=root>Noupādānaṁ abyākataṁ dhammaṁ paṭicca noupādāno abyākato dhammo uppajjati hetupaccayā. (Saṅkhittaṁ.) </span><br><p id=patthana3.11:13.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:14.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:15.0.1><span class=root>3.11.2.1. Kusalapada, Kusalattika </span><br><p id=patthana3.11:15.0.2><span class=root>Hetu </span><br><p id=patthana3.11:15.1><span class=root>Upādāniyaṁ kusalaṁ dhammaṁ paṭicca upādāniyo kusalo dhammo uppajjati hetupaccayā. </span><br><p id=patthana3.11:16.1><span class=root>Anupādāniyaṁ kusalaṁ dhammaṁ paṭicca anupādāniyo kusalo dhammo uppajjati hetupaccayā. (Saṅkhittaṁ.) </span><br><p id=patthana3.11:17.1><span class=root>Hetuyā dve, ārammaṇe dve …pe… avigate dve. (Saṅkhittaṁ. Lokiyalokuttaradukakusalasadisaṁ. Sahajātavārampi …pe… pañhāvārampi vitthāretabbaṁ.) </span><br><p id=patthana3.11:18.1><span class=root>Upādāniyaṁ akusalaṁ dhammaṁ paṭicca upādāniyo akusalo dhammo uppajjati hetupaccayā. (Saṅkhittaṁ.) </span><br><p id=patthana3.11:19.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:20.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:21.1><span class=root>Upādāniyaṁ abyākataṁ dhammaṁ paṭicca upādāniyo abyākato dhammo uppajjati hetupaccayā. </span><br><p id=patthana3.11:22.1><span class=root>Anupādāniyaṁ abyākataṁ dhammaṁ paṭicca anupādāniyo abyākato dhammo uppajjati hetupaccayā. Anupādāniyaṁ abyākataṁ dhammaṁ paṭicca upādāniyo abyākato dhammo uppajjati hetupaccayā. Anupādāniyaṁ abyākataṁ dhammaṁ paṭicca upādāniyo abyākato ca anupādāniyo abyākato ca dhammā uppajjanti hetupaccayā. </span><br><p id=patthana3.11:23.1><span class=root>Upādāniyaṁ abyākatañca anupādāniyaṁ abyākatañca dhammaṁ paṭicca upādāniyo abyākato dhammo uppajjati hetupaccayā. (Saṅkhittaṁ.) </span><br><p id=patthana3.11:24.1><span class=root>Hetuyā pañca, ārammaṇe dve …pe… āsevane ekaṁ …pe… avigate pañca. (Saṅkhittaṁ. Lokiyadukaabyākatasadisaṁ. Sahajātavārampi …pe… pañhāvārampi vitthāretabbaṁ.) </span><br><p id=patthana3.11:25.0.1><span class=root>3.11.3. Upādānasampayuttaduka, Kusalattika </span><br><p id=patthana3.11:25.0.2><span class=root>Hetu </span><br><p id=patthana3.11:25.1><span class=root>Upādānavippayuttaṁ kusalaṁ dhammaṁ paṭicca upādānavippayutto kusalo dhammo uppajjati hetupaccayā. (Saṅkhittaṁ.) </span><br><p id=patthana3.11:26.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:27.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:28.1><span class=root>Upādānasampayuttaṁ akusalaṁ dhammaṁ paṭicca upādānasampayutto akusalo dhammo uppajjati hetupaccayā … tīṇi. </span><br><p id=patthana3.11:29.1><span class=root>Upādānavippayuttaṁ akusalaṁ dhammaṁ paṭicca upādānavippayutto akusalo dhammo uppajjati hetupaccayā … dve. </span><br><p id=patthana3.11:30.1><span class=root>Upādānasampayuttaṁ akusalañca upādānavippayuttaṁ akusalañca dhammaṁ paṭicca upādānasampayutto akusalo dhammo uppajjati hetupaccayā. (Saṅkhittaṁ.) </span><br><p id=patthana3.11:31.1><span class=root>Hetuyā cha, ārammaṇe cha (sabbattha cha), avigate cha. (Saṅkhittaṁ.) </span><br><p id=patthana3.11:32.1><span class=root>Nahetuyā ekaṁ, naadhipatiyā cha …pe… nakamme cattāri, navipāke cha, navippayutte cha. (Saṅkhittaṁ. Sahajātavārādi vitthāretabbo.) </span><br><p id=patthana3.11:33.1><span class=root>Upādānasampayutto akusalo dhammo upādānasampayuttassa akusalassa dhammassa hetupaccayena paccayo … tīṇi. </span><br><p id=patthana3.11:34.1><span class=root>Upādānavippayutto akusalo dhammo upādānavippayuttassa akusalassa dhammassa hetupaccayena paccayo … dve. </span><br><p id=patthana3.11:35.1><span class=root>Upādānasampayutto akusalo ca upādānavippayutto akusalo ca dhammā upādānasampayuttassa akusalassa dhammassa hetupaccayena paccayo. (Saṅkhittaṁ.) </span><br><p id=patthana3.11:36.1><span class=root>Hetuyā cha, ārammaṇe nava, adhipatiyā nava (upādānasampayuttamūlake tīṇi, sahajātādhipati, upādānavippayutte ekaṁ), anantare nava, samanantare nava, sahajāte cha, aññamaññe cha, nissaye cha, upanissaye nava, āsevane nava, kamme cattāri, āhāre cattāri, indriye cattāri, jhāne cattāri, magge cattāri, sampayutte cha, atthiyā cha, natthiyā nava, vigate nava, avigate cha. (Saṅkhittaṁ.) </span><br><p id=patthana3.11:37.1><span class=root>Upādānavippayuttaṁ abyākataṁ dhammaṁ paṭicca upādānavippayutto abyākato dhammo uppajjati hetupaccayā. (Saṅkhittaṁ.) </span><br><p id=patthana3.11:38.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:39.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:40.0.1><span class=root>3.11.4. Upādānaupādāniyaduka, Kusalattika </span><br><p id=patthana3.11:40.0.2><span class=root>Hetu </span><br><p id=patthana3.11:40.1><span class=root>Upādāniyañceva no ca upādānaṁ kusalaṁ dhammaṁ paṭicca upādāniyo ceva no ca upādāno kusalo dhammo uppajjati hetupaccayā. (Saṅkhittaṁ.) </span><br><p id=patthana3.11:41.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:42.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:43.1><span class=root>Upādānañceva upādāniyañca akusalaṁ dhammaṁ paṭicca upādāno ceva upādāniyo ca akusalo dhammo uppajjati hetupaccayā … tīṇi. </span><br><p id=patthana3.11:44.1><span class=root>Upādāniyañceva no ca upādānaṁ akusalaṁ dhammaṁ paṭicca upādāniyo ceva no ca upādāno akusalo dhammo uppajjati hetupaccayā … tīṇi. </span><br><p id=patthana3.11:45.1><span class=root>Upādānañceva upādāniyaṁ akusalañca upādāniyañceva no ca upādānaṁ akusalañca dhammaṁ paṭicca upādāno ceva upādāniyo ca akusalo dhammo uppajjati hetupaccayā … tīṇi. (Saṅkhittaṁ.) </span><br><p id=patthana3.11:46.1><span class=root>Hetuyā nava, ārammaṇe nava …pe… avigate nava. (Saṅkhittaṁ. Imaṁ gamanaṁ upādānadukaakusalasadisaṁ. Sahajātavārampi …pe… pañhāvārampi vitthāretabbaṁ.) </span><br><p id=patthana3.11:47.1><span class=root>Upādāniyañceva no ca upādānaṁ abyākataṁ dhammaṁ paṭicca upādāniyo ceva no ca upādāno abyākato dhammo uppajjati hetupaccayā. (Saṅkhittaṁ.) </span><br><p id=patthana3.11:48.1><span class=root>Hetuyā ekaṁ, ārammaṇe ekaṁ …pe… avigate ekaṁ. (Saṅkhittaṁ.) </span><br><p id=patthana3.11:49.1><span class=root>(Sahajātavārepi …pe… pañhāvārepi sabbattha ekaṁ.) </span><br><p id=patthana3.11:50.0.1><span class=root>3.11.5. Upādānaupādānasampayuttaduka, Kusalattika </span><br><p id=patthana3.11:50.0.2><span class=root>Hetu </span><br><p id=patthana3.11:50.1><span class=root>Upādānañceva upādānasampayuttañca akusalaṁ dhammaṁ paṭicca upādāno ceva upādānasampayutto ca akusalo dhammo uppajjati hetupaccayā … tīṇi. </span><br><p id=patthana3.11:51.1><span class=root>Upādānasampayuttañceva no ca upādānaṁ akusalaṁ dhammaṁ paṭicca upādānasampayutto ceva no ca upādāno akusalo dhammo uppajjati hetupaccayā … tīṇi. </span><br><p id=patthana3.11:52.1><span class=root>Upādānañceva upādānasampayuttaṁ akusalañca upādānasampayuttañceva no ca upādānaṁ akusalañca dhammaṁ paṭicca upādāno ceva upādānasampayutto ca akusalo dhammo uppajjati hetupaccayā … tīṇi. (Saṅkhittaṁ.) </span><br><p id=patthana3.11:53.1><span class=root>Hetuyā nava, ārammaṇe nava, adhipatiyā nava …pe… avigate nava. (Saṅkhittaṁ.) (Imaṁ gamanaṁ upādānadukaakusalasadisaṁ. Idha pana hetupaccayā idaṁ nānaṁ. Sahajātavārepi …pe… pañhāvārepi sabbattha nava.) </span><br><p id=patthana3.11:54.0.1><span class=root>3.11.6. Upādānavippayuttaupādāniyaduka, Kusalattika </span><br><p id=patthana3.11:54.0.2><span class=root>Hetu </span><br><p id=patthana3.11:54.1><span class=root>Upādānavippayuttaṁ upādāniyaṁ kusalaṁ dhammaṁ paṭicca upādānavippayutto upādāniyo kusalo dhammo uppajjati hetupaccayā. </span><br><p id=patthana3.11:55.1><span class=root>Upādānavippayuttaṁ anupādāniyaṁ kusalaṁ dhammaṁ paṭicca upādānavippayutto anupādāniyo kusalo dhammo uppajjati hetupaccayā. (Saṅkhittaṁ.) </span><br><p id=patthana3.11:56.1><span class=root>Hetuyā dve, ārammaṇe dve …pe… avigate dve. (Saṅkhittaṁ. Lokiyadukakusalasadisaṁ. Sahajātavārampi …pe… pañhāvārampi vitthāretabbaṁ.) </span><br><p id=patthana3.11:57.1><span class=root>Upādānavippayuttaṁ upādāniyaṁ akusalaṁ dhammaṁ paṭicca upādānavippayutto upādāniyo akusalo dhammo uppajjati hetupaccayā. (Sabbattha ekaṁ.) </span><br><p id=patthana3.11:58.1><span class=root>Upādānavippayuttaṁ upādāniyaṁ abyākataṁ dhammaṁ paṭicca upādānavippayutto upādāniyo abyākato dhammo uppajjati hetupaccayā. </span><br><p id=patthana3.11:59.1><span class=root>Upādānavippayuttaṁ anupādāniyaṁ abyākataṁ dhammaṁ paṭicca upādānavippayutto anupādāniyo abyākato dhammo uppajjati hetupaccayā … tīṇi. </span><br><p id=patthana3.11:60.1><span class=root>Upādānavippayuttaṁ upādāniyaṁ abyākatañca upādānavippayuttaṁ anupādāniyaṁ abyākatañca dhammaṁ paṭicca upādānavippayutto upādāniyo abyākato dhammo uppajjati hetupaccayā. (Saṅkhittaṁ.) </span><br><p id=patthana3.11:61.1><span class=root>Hetuyā pañca, ārammaṇe dve …pe… avigate pañca. (Saṅkhittaṁ. Lokiyadukaabyākatasadisaṁ. Sahajātavārampi …pe… pañhāvārampi sabbattha vitthāretabbaṁ.) </span><br><p id=patthana3.11:62.1><span class=root>Upādānagocchakakusalattikaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>