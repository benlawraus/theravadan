<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0007.html> Dhammapaccanīya (2), Tikapaṭṭhānapāḷi (1) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0007.html>Previous</a><a href=/canon/en/pli/ms/abhidhamma/patthana/patthana0007/patthana0007P0002.html>Next</a></div><p id=patthana7.1:0.1><span class=root>Paṭṭhānapakaraṇa </span><br><p id=patthana7.1:0.2><span class=root>Dhammapaccanīya (2), Tikapaṭṭhānapāḷi (1) </span><br><p id=patthana7.1:0.3><span class="root big-bold">7.1. Kusalattika </span><br><p id=patthana7.1:1.0><span class=root>Hetu-ārammaṇa </span><br><p id=patthana7.1:1.1><span class=root>Namo tassa Bhagavato Arahato Sammāsambuddhassa. </span><br><p id=patthana7.1:2.1><span class=root>Nakusalaṁ dhammaṁ paṭicca nakusalo dhammo uppajjati hetupaccayā—akusalaṁ abyākataṁ ekaṁ khandhaṁ paṭicca akusalā abyākatā tayo khandhā cittasamuṭṭhānañca rūpaṁ …pe… dve khandhe paṭicca dve khandhā cittasamuṭṭhānañca rūpaṁ. Nakusalaṁ dhammaṁ paṭicca naakusalo dhammo uppajjati hetupaccayā. Nakusalaṁ dhammaṁ paṭicca naabyākato dhammo uppajjati hetupaccayā. Nakusalaṁ dhammaṁ paṭicca nakusalo ca naabyākato ca dhammā uppajjanti hetupaccayā. Nakusalaṁ dhammaṁ paṭicca nakusalo ca naakusalo ca dhammā uppajjanti hetupaccayā … pañca. </span><br><p id=patthana7.1:3.1><span class=root>Naakusalaṁ dhammaṁ paṭicca naakusalo dhammo uppajjati hetupaccayā. Naakusalaṁ dhammaṁ paṭicca nakusalo dhammo uppajjati hetupaccayā. Naakusalaṁ dhammaṁ paṭicca naabyākato dhammo uppajjati hetupaccayā. Naakusalaṁ dhammaṁ paṭicca naakusalo ca naabyākato ca dhammā uppajjanti hetupaccayā. Naakusalaṁ dhammaṁ paṭicca nakusalo ca naakusalo ca dhammā uppajjanti hetupaccayā … pañca. </span><br><p id=patthana7.1:4.1><span class=root>Naabyākataṁ dhammaṁ paṭicca naabyākato dhammo uppajjati hetupaccayā. Naabyākataṁ dhammaṁ paṭicca nakusalo dhammo uppajjati hetupaccayā. Naabyākataṁ dhammaṁ paṭicca naakusalo dhammo uppajjati hetupaccayā. Naabyākataṁ dhammaṁ paṭicca nakusalo ca naabyākato ca dhammā uppajjanti hetupaccayā. Naabyākataṁ dhammaṁ paṭicca naakusalo ca naabyākato ca dhammā uppajjanti hetupaccayā. Naabyākataṁ dhammaṁ paṭicca nakusalo ca naakusalo ca dhammā uppajjanti hetupaccayā … cha. </span><br><p id=patthana7.1:5.1><span class=root>Nakusalañca naabyākatañca dhammaṁ paṭicca nakusalo dhammo uppajjati hetupaccayā. Nakusalañca naabyākatañca dhammaṁ paṭicca naakusalo dhammo uppajjati hetupaccayā. Nakusalañca naabyākatañca dhammaṁ paṭicca naabyākato dhammo uppajjati hetupaccayā. Nakusalañca naabyākatañca dhammaṁ paṭicca nakusalo ca naabyākato ca dhammā uppajjanti hetupaccayā. Nakusalañca naabyākatañca dhammaṁ paṭicca nakusalo ca naakusalo ca dhammā uppajjanti hetupaccayā … pañca. </span><br><p id=patthana7.1:6.1><span class=root>Naakusalañca naabyākatañca dhammaṁ paṭicca nakusalo dhammo uppajjati hetupaccayā. Naakusalañca naabyākatañca dhammaṁ paṭicca naakusalo dhammo uppajjati hetupaccayā. Naakusalañca naabyākatañca dhammaṁ paṭicca naabyākato dhammo uppajjati hetupaccayā. Naakusalañca naabyākatañca dhammaṁ paṭicca naakusalo ca naabyākato ca dhammā uppajjanti hetupaccayā. Naakusalañca naabyākatañca dhammaṁ paṭicca nakusalo ca naakusalo ca dhammā uppajjanti hetupaccayā … pañca. </span><br><p id=patthana7.1:7.1><span class=root>Nakusalañca naakusalañca dhammaṁ paṭicca nakusalo dhammo uppajjati hetupaccayā. Nakusalañca naakusalañca dhammaṁ paṭicca naakusalo dhammo uppajjati hetupaccayā. Nakusalañca naakusalañca dhammaṁ paṭicca nakusalo ca naakusalo ca dhammā uppajjanti hetupaccayā … tīṇi. </span><br><p id=patthana7.1:8.1><span class=root>Nakusalaṁ dhammaṁ paṭicca nakusalo dhammo uppajjati ārammaṇapaccayā. (Saṅkhittaṁ.) </span><br><p id=patthana7.1:9.1><span class=root>Hetuyā ekūnatiṁsa, ārammaṇe catuvīsa …pe… vipāke nava …pe… avigate ekūnatiṁsa. </span><br><p id=patthana7.1:10.1><span class=root>(Sahajātavārampi paccayavārampi nissayavārampi saṁsaṭṭhavārampi sampayuttavārampi paṭiccavārasadisaṁ.) </span><br><p id=patthana7.1:11.0><span class=root>Hetu-ārammaṇādi </span><br><p id=patthana7.1:11.1><span class=root>Nakusalo dhammo nakusalassa dhammassa hetupaccayena paccayo …pe…. Nakusalo dhammo nakusalassa dhammassa ārammaṇapaccayena paccayo. Nakusalo dhammo naakusalassa dhammassa ārammaṇapaccayena paccayo. Nakusalo dhammo naabyākatassa dhammassa ārammaṇapaccayena paccayo. Nakusalo dhammo nakusalassa ca naabyākatassa ca dhammassa ārammaṇapaccayena paccayo. Nakusalo dhammo naakusalassa ca naabyākatassa ca dhammassa ārammaṇapaccayena paccayo. Nakusalo dhammo nakusalassa ca naakusalassa ca dhammassa ārammaṇapaccayena paccayo … cha. </span><br><p id=patthana7.1:12.1><span class=root>Naakusalo dhammo naakusalassa dhammassa ārammaṇapaccayena paccayo … cha. </span><br><p id=patthana7.1:13.1><span class=root>Naabyākato dhammo naabyākatassa dhammassa ārammaṇapaccayena paccayo … cha. </span><br><p id=patthana7.1:14.1><span class=root>Nakusalo ca naabyākato ca dhammā nakusalassa dhammassa ārammaṇapaccayena paccayo … cha. </span><br><p id=patthana7.1:15.1><span class=root>Naakusalo ca naabyākato ca dhammā nakusalassa dhammassa ārammaṇapaccayena paccayo … cha. </span><br><p id=patthana7.1:16.1><span class=root>Nakusalo ca naakusalo ca dhammā nakusalassa dhammassa ārammaṇapaccayena paccayo … cha. </span><br><p id=patthana7.1:17.1><span class=root>Nakusalo dhammo nakusalassa dhammassa adhipatipaccayena paccayo … anantarapaccayena paccayo … samanantarapaccayena paccayo … sahajātapaccayena paccayo … aññamaññapaccayena paccayo … nissayapaccayena paccayo … upanissayapaccayena paccayo … purejātapaccayena paccayo. Nakusalo dhammo naakusalassa dhammassa purejātapaccayena paccayo …pe… nakusalo dhammo nakusalassa ca naakusalassa ca dhammassa purejātapaccayena paccayo … cha. </span><br><p id=patthana7.1:18.1><span class=root>Naakusalo dhammo naakusalassa dhammassa purejātapaccayena paccayo. Naakusalo dhammo nakusalassa dhammassa purejātapaccayena paccayo …pe… naakusalo dhammo nakusalassa ca naakusalassa ca dhammassa purejātapaccayena paccayo … cha. </span><br><p id=patthana7.1:19.1><span class=root>Nakusalo ca naakusalo ca dhammā nakusalassa dhammassa purejātapaccayena paccayo. Nakusalo ca naakusalo ca dhammā naakusalassa dhammassa purejātapaccayena paccayo …pe… nakusalo ca naakusalo ca dhammā nakusalassa ca naakusalassa ca dhammassa purejātapaccayena paccayo … cha. (Saṅkhittaṁ.) </span><br><p id=patthana7.1:20.1><span class=root>Hetuyā ekūnatiṁsa, ārammaṇe chattiṁsa, adhipatiyā pañcatiṁsa, anantare catuttiṁsa, samanantare catuttiṁsa, sahajāte ekūnatiṁsa, aññamaññe catuvīsa, nissaye catuttiṁsa, upanissaye chattiṁsa, purejāte aṭṭhārasa, pacchājāte aṭṭhārasa, āsevane catuvīsa, kamme ekūnatiṁsa, vipāke nava, āhāre ekūnatiṁsa …pe… sampayutte catuvīsa, vippayutte sattavīsa …pe… avigate catuttiṁsa. </span><br><p id=patthana7.1:21.1><span class=root>(Yathā kusalattike pañhāvārassa anulomampi paccanīyampi anulomapaccanīyampi paccanīyānulomampi gaṇitaṁ evaṁ gaṇetabbaṁ.) </span><br></main><footer class="container footer"><small><a href=/about/>Contact info</a></small></footer>