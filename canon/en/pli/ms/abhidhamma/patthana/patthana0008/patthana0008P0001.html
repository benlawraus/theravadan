<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0008.html> Dhammapaccanīya (2), Dukapaṭṭhānapāḷi (2) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0008.html>Previous</a><a href=/canon/en/pli/ms/abhidhamma/patthana/patthana0008/patthana0008P0002.html>Next</a></div><p id=patthana8.1:0.1><span class=root>Paṭṭhānapakaraṇa </span><br><p id=patthana8.1:0.2><span class=root>Dhammapaccanīya (2), Dukapaṭṭhānapāḷi (2) </span><br><p id=patthana8.1:0.3><span class="root big-bold">8.1. Hetuduka </span><br><p id=patthana8.1:1.0><span class=root>Hetu </span><br><p id=patthana8.1:1.1><span class=root>Namo tassa Bhagavato Arahato Sammāsambuddhassa. </span><br><p id=patthana8.1:2.1><span class=root>Nahetuṁ dhammaṁ paṭicca nahetu dhammo uppajjati hetupaccayā—nahetuṁ ekaṁ khandhaṁ paṭicca tayo khandhā cittasamuṭṭhānañca rūpaṁ …pe… dve khandhe paṭicca dve khandhā cittasamuṭṭhānañca rūpaṁ; paṭisandhikkhaṇe …pe… (yāva mahābhūtā.) Nahetuṁ dhammaṁ paṭicca na nahetu dhammo uppajjati hetupaccayā—nahetū khandhe paṭicca hetū; paṭisandhikkhaṇe …pe… nahetuṁ dhammaṁ paṭicca nahetu ca na nahetu ca dhammā uppajjanti hetupaccayā. </span><br><p id=patthana8.1:3.1><span class=root>Na nahetuṁ dhammaṁ paṭicca na nahetu dhammo uppajjati hetupaccayā. Na nahetuṁ dhammaṁ paṭicca nahetu dhammo uppajjati hetupaccayā. Na nahetuṁ dhammaṁ paṭicca nahetu ca na nahetu ca dhammā uppajjanti hetupaccayā. </span><br><p id=patthana8.1:4.1><span class=root>Nahetuñca na nahetuñca dhammaṁ paṭicca nahetu dhammo uppajjati hetupaccayā. Nahetuñca na nahetuñca dhammaṁ paṭicca na nahetu dhammo uppajjati hetupaccayā. Nahetuñca na nahetuñca dhammaṁ paṭicca nahetu ca na nahetu ca dhammā uppajjanti hetupaccayā. (Saṅkhittaṁ.) </span><br><p id=patthana8.1:5.1><span class=root>Hetuyā nava, ārammaṇe nava …pe… avigate nava. </span><br><p id=patthana8.1:6.1><span class=root>(Sahajātavārampi …pe… sampayuttavārampi paṭiccavārasadisaṁ evaṁ vitthāretabbaṁ.) </span><br><p id=patthana8.1:7.0><span class=root>Hetu-ārammaṇa </span><br><p id=patthana8.1:7.1><span class=root>Na nahetu dhammo na nahetussa dhammassa hetupaccayena paccayo. Na nahetu dhammo nahetussa dhammassa hetupaccayena paccayo. Na nahetu dhammo nahetussa ca na nahetussa ca dhammassa hetupaccayena paccayo. </span><br><p id=patthana8.1:8.1><span class=root>Nahetu dhammo nahetussa dhammassa ārammaṇapaccayena paccayo. Nahetu dhammo na nahetussa dhammassa ārammaṇapaccayena paccayo. Nahetu dhammo nahetussa ca na nahetussa ca dhammassa ārammaṇapaccayena paccayo. </span><br><p id=patthana8.1:9.1><span class=root>Na nahetu dhammo na nahetussa dhammassa ārammaṇapaccayena paccayo. Na nahetu dhammo nahetussa dhammassa ārammaṇapaccayena paccayo. Na nahetu dhammo nahetussa ca na nahetussa ca dhammassa ārammaṇapaccayena paccayo. </span><br><p id=patthana8.1:10.1><span class=root>Nahetu ca na nahetu ca dhammā nahetussa dhammassa ārammaṇapaccayena paccayo. Nahetu ca na nahetu ca dhammā na nahetussa dhammassa ārammaṇapaccayena paccayo. Nahetu ca na nahetu ca dhammā nahetussa ca na nahetussa ca dhammassa ārammaṇapaccayena paccayo. (Saṅkhittaṁ.) </span><br><p id=patthana8.1:11.1><span class=root>Hetuyā tīṇi, ārammaṇe nava …pe… purejāte pacchājāte tīṇi …pe… kamme tīṇi …pe… jhāne tīṇi …pe… vippayutte pañca …pe… avigate nava. (Yathā kusalattike pañhāvāraṁ, evaṁ vitthāretabbaṁ.) </span><br></main><footer class="container footer"><small><a href=/about/>Contact info</a></small></footer>