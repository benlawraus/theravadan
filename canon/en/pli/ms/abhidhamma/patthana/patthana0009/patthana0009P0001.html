<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0009.html> Dhammapaccanīya (2), Dukatikapaṭṭhānapāḷi (3) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0009.html>Previous</a><a href=/canon/en/pli/ms/abhidhamma/patthana/patthana0009/patthana0009P0002.html>Next</a></div><p><div class=verse-container id=patthana9.1:0.1><span>Paṭṭhānapakaraṇa </span></div><p><div class=verse-container id=patthana9.1:0.2><span>Dhammapaccanīya (2), Dukatikapaṭṭhānapāḷi (3) </span></div><p><div class=verse-container id=patthana9.1:0.3><span class=big-bold>9.1. Hetuduka, Kusalattika </span></div><p><div class=verse-container id=patthana9.1:1.0><span>Hetu </span></div><p><div class=verse-container id=patthana9.1:1.1><span>Namo tassa Bhagavato Arahato Sammāsambuddhassa. </span></div><p><div class=verse-container id=patthana9.1:2.1><span>Nahetuṁ nakusalaṁ dhammaṁ paṭicca nahetu nakusalo dhammo uppajjati hetupaccayā—nahetuṁ akusalaṁ abyākataṁ ekaṁ khandhaṁ paṭicca tayo khandhā cittasamuṭṭhānañca rūpaṁ. Nahetuṁ nakusalaṁ dhammaṁ paṭicca nanahetuṁ nakusalo dhammo uppajjati hetupaccayā—nahetū akusale abyākate khandhe paṭicca hetū. Nahetuṁ nakusalaṁ dhammaṁ paṭicca nahetu nakusalo ca nanahetu nakusalo ca dhammā uppajjanti hetupaccayā. </span></div><p><div class=verse-container id=patthana9.1:3.1><span>Nanahetuṁ nakusalaṁ dhammaṁ paṭicca nanahetu nakusalo dhammo uppajjati hetupaccayā. Nanahetuṁ nakusalaṁ dhammaṁ paṭicca nahetu nakusalo dhammo uppajjati hetupaccayā. Nanahetuṁ nakusalaṁ dhammaṁ paṭicca nahetu nakusalo ca nanahetu nakusalo ca dhammā uppajjanti hetupaccayā. </span></div><p><div class=verse-container id=patthana9.1:4.1><span>Nahetuṁ nakusalañca nanahetuṁ nakusalañca dhammaṁ paṭicca nahetu nakusalo dhammo uppajjati hetupaccayā. Nahetuṁ nakusalañca nanahetuṁ nakusalañca dhammaṁ paṭicca nanahetu nakusalo dhammo uppajjati hetupaccayā. Nahetuṁ nakusalañca nanahetuṁ nakusalañca dhammaṁ paṭicca nahetu nakusalo ca nanahetu nakusalo ca dhammā uppajjanti hetupaccayā. (Saṅkhittaṁ.) </span></div><p><div class=verse-container id=patthana9.1:5.1><span>Hetuyā nava …pe… avigate nava. </span></div><p><div class=verse-container id=patthana9.1:6.1><span>Nahetuyā dve, na ārammaṇe tīṇi, naadhipatiyā nava …pe… nakamme tīṇi …pe… naāhāre …pe… namagge ekaṁ …pe… novigate tīṇi. </span></div><p><div class=verse-container id=patthana9.1:7.1><span>(Sahajātavārepi …pe… sampayuttavārepi sabbattha vitthāro.) </span></div><p><div class=verse-container id=patthana9.1:8.0><span>Hetu-ārammaṇa </span></div><p><div class=verse-container id=patthana9.1:8.1><span>Nanahetu nakusalo dhammo nanahetussa nakusalassa dhammassa hetupaccayena paccayo. Nanahetu nakusalo dhammo nahetussa nakusalassa dhammassa hetupaccayena paccayo. Nanahetu nakusalo dhammo nahetussa nakusalassa ca nanahetussa nakusalassa ca dhammassa hetupaccayena paccayo. </span></div><p><div class=verse-container id=patthana9.1:9.1><span>Nahetu nakusalo dhammo nahetussa nakusalassa dhammassa ārammaṇapaccayena paccayo. (Saṅkhittaṁ.) </span></div><p><div class=verse-container id=patthana9.1:10.1><span>Hetuyā tīṇi, ārammaṇe nava …pe… upanissaye nava, purejāte pacchājāte tīṇi …pe… kamme tīṇi …pe… āhāre tīṇi …pe… jhāne tīṇi …pe… vippayutte pañca …pe… avigate nava. (Pañhāvāraṁ evaṁ vitthāretabbaṁ.) </span></div><p><div class=verse-container id=patthana9.1:11.1><span>Nahetuṁ naakusalaṁ dhammaṁ paṭicca nahetu naakusalo dhammo uppajjati hetupaccayā—nahetuṁ kusalaṁ abyākataṁ ekaṁ khandhaṁ paṭicca tayo khandhā cittasamuṭṭhānañca rūpaṁ …pe… dve khandhe …pe… nahetuṁ naakusalaṁ dhammaṁ paṭicca nanahetu naakusalo dhammo uppajjati hetupaccayā—nahetū kusale abyākate khandhe paṭicca hetū. Nahetuṁ naakusalaṁ dhammaṁ paṭicca nahetu naakusalo ca nanahetu naakusalo ca dhammā uppajjanti hetupaccayā. </span></div><p><div class=verse-container id=patthana9.1:12.1><span>Nanahetuṁ naakusalaṁ dhammaṁ paṭicca nanahetu naakusalo dhammo uppajjati hetupaccayā. Nanahetuṁ naakusalaṁ dhammaṁ paṭicca nahetu naakusalo dhammo uppajjati hetupaccayā. Nanahetuṁ naakusalaṁ dhammaṁ paṭicca nahetu naakusalo ca nanahetu naakusalo ca dhammā uppajjanti hetupaccayā. </span></div><p><div class=verse-container id=patthana9.1:13.1><span>Nahetuṁ naakusalañca nanahetuṁ naakusalañca dhammaṁ paṭicca nahetu naakusalo dhammo uppajjati hetupaccayā. Nahetuṁ naakusalañca nanahetuṁ naakusalañca dhammaṁ paṭicca nanahetu naakusalo dhammo uppajjati hetupaccayā. Nahetuṁ naakusalañca nanahetuṁ naakusalañca dhammaṁ paṭicca nahetu naakusalo ca nanahetu naakusalo ca dhammā uppajjanti hetupaccayā. (Saṅkhittaṁ.) </span></div><p><div class=verse-container id=patthana9.1:14.1><span>Hetuyā nava …pe… avigate nava. (Sabbattha nava.) </span></div><p><div class=verse-container id=patthana9.1:15.1><span>Nahetuṁ naabyākataṁ dhammaṁ paṭicca nahetu naabyākato dhammo uppajjati hetupaccayā—kusalākusalaṁ nahetuṁ ekaṁ khandhaṁ paṭicca tayo khandhā, tayo khandhe paṭicca eko khandho. Nahetuṁ naabyākataṁ dhammaṁ paṭicca nanahetu naabyākato dhammo uppajjati hetupaccayā. Nahetuṁ naabyākataṁ dhammaṁ paṭicca nahetu naabyākato ca nanahetu naabyākato ca dhammā uppajjanti hetupaccayā. </span></div><p><div class=verse-container id=patthana9.1:16.1><span>Nanahetuṁ naabyākataṁ dhammaṁ paṭicca nanahetu naabyākato dhammo uppajjati hetupaccayā … tīṇi. </span></div><p><div class=verse-container id=patthana9.1:17.1><span>Nahetuṁ naabyākatañca nanahetuṁ naabyākatañca dhammaṁ paṭicca nahetu naabyākato dhammo uppajjati hetupaccayā. Nahetuṁ naabyākatañca nanahetuṁ naabyākatañca dhammaṁ paṭicca nanahetu naabyākato dhammo uppajjati hetupaccayā. Nahetuṁ naabyākatañca nanahetuṁ naabyākatañca dhammaṁ paṭicca nahetu naabyākato ca nanahetu naabyākato ca dhammā uppajjanti hetupaccayā. (Saṅkhittaṁ.) </span></div><p><div class=verse-container id=patthana9.1:18.1><span>Hetuyā nava …pe… avigate nava. (Sabbattha nava.) </span></div><div class=flex-between><a href=/canon/en/pli/ms/abhidhamma/patthana/patthana0009.html>Previous</a><a href=/canon/en/pli/ms/abhidhamma/patthana/patthana0009/patthana0009P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>