<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0009.html> Dhammapaccanīya (2), Dukatikapaṭṭhānapāḷi (3) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0009/patthana0009P0005.html>Previous</a><a href=/canon/en/pli/ms/abhidhamma/patthana/patthana0009/patthana0009P0007.html>Next</a></div><p id=patthana9.6:0.1><span class=root>Paṭṭhānapakaraṇa </span><br><p id=patthana9.6:0.2><span class=root>Dhammapaccanīya (2), Dukatikapaṭṭhānapāḷi (3) </span><br><p id=patthana9.6:0.3><span class="root big-bold">9.6. Sahetukadukādi, Kusalattika </span><br><p id=patthana9.6:1.1><span class=root>Nasahetukaṁ nakusalaṁ dhammaṁ paṭicca nasahetuko nakusalo dhammo uppajjati hetupaccayā—vicikicchāsahagataṁ uddhaccasahagataṁ mohaṁ paṭicca cittasamuṭṭhānaṁ rūpaṁ, ekaṁ mahābhūtaṁ paṭicca tayo mahābhūtā …pe… dve mahābhūte …pe… nasahetukaṁ nakusalaṁ dhammaṁ paṭicca naahetuko nakusalo dhammo uppajjati hetupaccayā—vicikicchāsahagataṁ uddhaccasahagataṁ mohaṁ paṭicca sampayuttakā khandhā; paṭisandhikkhaṇe vatthuṁ paṭicca sahetukā khandhā. Nasahetukaṁ nakusalaṁ dhammaṁ paṭicca nasahetuko nakusalo ca naahetuko nakusalo ca dhammā uppajjanti hetupaccayā. </span><br><p id=patthana9.6:2.1><span class=root>Naahetukaṁ nakusalaṁ dhammaṁ paṭicca naahetuko nakusalo dhammo uppajjati hetupaccayā … tīṇi. </span><br><p id=patthana9.6:3.1><span class=root>Nasahetukaṁ nakusalañca naahetukaṁ nakusalañca dhammaṁ paṭicca nasahetuko nakusalo dhammo uppajjati hetupaccayā … tīṇi. (Saṅkhittaṁ.) </span><br><p id=patthana9.6:4.1><span class=root>Hetuyā nava, ārammaṇe cha, adhipatiyā pañca …pe… avigate nava. </span><br><p id=patthana9.6:5.1><span class=root>Nasahetukaṁ naakusalaṁ dhammaṁ paṭicca nasahetuko naakusalo dhammo uppajjati hetupaccayā … tīṇi. </span><br><p id=patthana9.6:6.1><span class=root>Naahetukaṁ naakusalaṁ dhammaṁ paṭicca naahetuko naakusalo dhammo uppajjati hetupaccayā … tīṇi. </span><br><p id=patthana9.6:7.1><span class=root>Nasahetukaṁ naakusalañca naahetukaṁ naakusalañca dhammaṁ paṭicca nasahetuko naakusalo dhammo uppajjati hetupaccayā … tīṇi. (Saṅkhittaṁ.) </span><br><p id=patthana9.6:8.1><span class=root>Hetuyā nava, ārammaṇe cattāri, adhipatiyā pañca …pe… aññamaññe cha …pe… purejāte āsevane dve …pe… avigate nava. </span><br><p id=patthana9.6:9.1><span class=root>Nasahetukaṁ naabyākataṁ dhammaṁ paṭicca naahetuko naabyākato dhammo uppajjati hetupaccayā. </span><br><p id=patthana9.6:10.1><span class=root>Naahetukaṁ naabyākataṁ dhammaṁ paṭicca naahetuko naabyākato dhammo uppajjati hetupaccayā. </span><br><p id=patthana9.6:11.1><span class=root>Nasahetukaṁ naabyākatañca naahetukaṁ naabyākatañca dhammaṁ paṭicca naahetuko naabyākato dhammo uppajjati hetupaccayā. (Saṅkhittaṁ.) </span><br><p id=patthana9.6:12.1><span class=root>Hetuyā tīṇi, ārammaṇe pañca, adhipatiyā ekaṁ …pe… avigate pañca. </span><br><p id=patthana9.6:13.1><span class=root>(Hetusampayuttadukaṁ sahetukadukasadisaṁ.) </span><br></main><footer class="container footer"><small><a href=/about/>Contact info</a></small></footer>