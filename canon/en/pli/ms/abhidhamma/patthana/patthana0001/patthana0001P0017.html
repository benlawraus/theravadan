<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/patthana.html> Paṭṭhāna </a><li><a href=/canon/en/pli/ms/abhidhamma/patthana/patthana0001.html> Dhammānuloma (1), Tikapaṭṭhānapāḷi (1) </a></ul></nav><main class=container><p>From:<div class=flex-between><a href=/canon/en/pli/ms/abhidhamma/patthana/patthana0001/patthana0001P0016.html>Previous</a><a href=/canon/en/pli/ms/abhidhamma/patthana/patthana0001/patthana0001P0018.html>Next</a></div><p id=patthana1.17:0.1><span class=root>Paṭṭhānapakaraṇa </span><br><p id=patthana1.17:0.2><span class=root>Dhammānuloma (1), Tikapaṭṭhānapāḷi (1) </span><br><p id=patthana1.17:0.3><span class="root big-bold">1.17. Maggārammaṇattika </span><br><p id=patthana1.17:1.0.1><span class=root>Vibhaṅgavāra </span><br><p id=patthana1.17:1.0.2><span class=root>Hetu </span><br><p id=patthana1.17:1.1><span class=root>Maggārammaṇaṁ dhammaṁ paṭicca maggārammaṇo dhammo uppajjati hetupaccayā— maggārammaṇaṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:2.1><span class=root>Maggārammaṇaṁ dhammaṁ paṭicca maggādhipati dhammo uppajjati hetupaccayā— maggārammaṇaṁ ekaṁ khandhaṁ paṭicca maggādhipatī tayo khandhā, tayo khandhe paṭicca eko khandho. Dve khandhe …pe…. </span><br><p id=patthana1.17:3.1><span class=root>Maggārammaṇaṁ dhammaṁ paṭicca maggārammaṇo ca maggādhipati ca dhammā uppajjanti hetupaccayā—maggārammaṇaṁ ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:4.1><span class=root>Maggahetukaṁ dhammaṁ paṭicca maggahetuko dhammo uppajjati hetupaccayā— maggahetukaṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:5.1><span class=root>Maggahetukaṁ dhammaṁ paṭicca maggādhipati dhammo uppajjati hetupaccayā— maggahetukaṁ ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:6.1><span class=root>Maggahetukaṁ dhammaṁ paṭicca maggahetuko ca maggādhipati ca dhammā uppajjanti hetupaccayā—maggahetukaṁ ekaṁ khandhaṁ paṭicca maggahetukā ca maggādhipatī ca tayo khandhā …pe… dve khandhe …pe…. </span><br><p id=patthana1.17:7.1><span class=root>Maggādhipatiṁ dhammaṁ paṭicca maggādhipati dhammo uppajjati hetupaccayā— maggādhipatiṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:8.1><span class=root>Maggādhipatiṁ dhammaṁ paṭicca maggārammaṇo dhammo uppajjati hetupaccayā— maggādhipatiṁ ekaṁ khandhaṁ paṭicca maggārammaṇā tayo khandhā …pe… dve khandhe …pe…. </span><br><p id=patthana1.17:9.1><span class=root>Maggādhipatiṁ dhammaṁ paṭicca maggahetuko dhammo uppajjati hetupaccayā— maggādhipatiṁ ekaṁ khandhaṁ paṭicca maggahetukā tayo khandhā …pe… dve khandhe …pe…. </span><br><p id=patthana1.17:10.1><span class=root>Maggādhipatiṁ dhammaṁ paṭicca maggārammaṇo ca maggādhipati ca dhammā uppajjanti hetupaccayā—maggādhipatiṁ ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:11.1><span class=root>Maggādhipatiṁ dhammaṁ paṭicca maggahetuko ca maggādhipati ca dhammā uppajjanti hetupaccayā—maggādhipatiṁ ekaṁ khandhaṁ paṭicca maggahetukā ca maggādhipatī ca tayo khandhā …pe… dve khandhe …pe…. </span><br><p id=patthana1.17:12.1><span class=root>Maggārammaṇañca maggādhipatiñca dhammaṁ paṭicca maggārammaṇo dhammo uppajjati hetupaccayā—maggārammaṇañca maggādhipatiñca ekaṁ khandhaṁ paṭicca maggārammaṇā tayo khandhā …pe… dve khandhe …pe…. </span><br><p id=patthana1.17:13.1><span class=root>Maggārammaṇañca maggādhipatiñca dhammaṁ paṭicca maggādhipati dhammo uppajjati hetupaccayā—maggārammaṇañca maggādhipatiñca ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:14.1><span class=root>Maggārammaṇañca maggādhipatiñca dhammaṁ paṭicca maggārammaṇo ca maggādhipati ca dhammā uppajjanti hetupaccayā—maggārammaṇañca maggādhipatiñca ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:15.1><span class=root>Maggahetukañca maggādhipatiñca dhammaṁ paṭicca maggahetuko dhammo uppajjati hetupaccayā—maggahetukañca maggādhipatiñca ekaṁ khandhaṁ paṭicca maggahetukā tayo khandhā …pe… dve khandhe …pe…. </span><br><p id=patthana1.17:16.1><span class=root>Maggahetukañca maggādhipatiñca dhammaṁ paṭicca maggādhipati dhammo uppajjati hetupaccayā—maggahetukañca maggādhipatiñca ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:17.1><span class=root>Maggahetukañca maggādhipatiñca dhammaṁ paṭicca maggahetuko ca maggādhipati ca dhammā uppajjanti hetupaccayā—maggahetukañca maggādhipatiñca ekaṁ khandhaṁ paṭicca maggahetukā ca maggādhipatī ca tayo khandhā …pe… dve khandhe …pe…. </span><br><p id=patthana1.17:18.0><span class=root>Ārammaṇādi </span><br><p id=patthana1.17:18.1><span class=root>Maggārammaṇaṁ dhammaṁ paṭicca maggārammaṇo dhammo uppajjati ārammaṇapaccayā … adhipatipaccayā … anantarapaccayā … samanantarapaccayā … sahajātapaccayā … aññamaññapaccayā … nissayapaccayā … upanissayapaccayā … purejātapaccayā … āsevanapaccayā … kammapaccayā … āhārapaccayā … indriyapaccayā … jhānapaccayā … maggapaccayā … sampayuttapaccayā … vippayuttapaccayā … atthipaccayā … natthipaccayā … vigatapaccayā … avigatapaccayā. </span><br><p id=patthana1.17:19.0.1><span class=root>Saṅkhyāvāra </span><br><p id=patthana1.17:19.0.2><span class=root>Suddha </span><br><p id=patthana1.17:19.1><span class=root>Hetuyā sattarasa, ārammaṇe adhipatiyā anantare samanantare sahajāte aññamaññe nissaye upanissaye purejāte āsevane kamme āhāre indriye jhāne magge sampayutte vippayutte atthiyā natthiyā vigate avigate sattarasa. (Evaṁ gaṇetabbaṁ.) </span><br><p id=patthana1.17:20.1><span class=root>Anulomaṁ. </span><br><p id=patthana1.17:21.0.1><span class=root>1.17.1.2. Paccayapaccanīya </span><br><p id=patthana1.17:21.0.2><span class=root>Vibhaṅgavāra </span><br><p id=patthana1.17:21.0.3><span class=root>Nahetu </span><br><p id=patthana1.17:21.1><span class=root>Maggārammaṇaṁ dhammaṁ paṭicca maggārammaṇo dhammo uppajjati nahetupaccayā— ahetukaṁ maggārammaṇaṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:22.0><span class=root>Naadhipati </span><br><p id=patthana1.17:22.1><span class=root>Maggārammaṇaṁ dhammaṁ paṭicca maggārammaṇo dhammo uppajjati naadhipatipaccayā— maggārammaṇaṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:23.1><span class=root>Maggārammaṇaṁ dhammaṁ paṭicca maggādhipati dhammo uppajjati naadhipatipaccayā— maggārammaṇaṁ ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:24.1><span class=root>Maggārammaṇaṁ dhammaṁ paṭicca maggārammaṇo ca maggādhipati ca dhammā uppajjanti naadhipatipaccayā—maggārammaṇaṁ ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:25.1><span class=root>Maggahetukaṁ dhammaṁ paṭicca maggahetuko dhammo uppajjati naadhipatipaccayā— maggahetuke khandhe paṭicca maggahetukādhipati. </span><br><p id=patthana1.17:26.1><span class=root>Maggahetukaṁ dhammaṁ paṭicca maggādhipati dhammo uppajjati naadhipatipaccayā— maggahetuke khandhe paṭicca maggādhipati adhipati. </span><br><p id=patthana1.17:27.1><span class=root>Maggahetukaṁ dhammaṁ paṭicca maggahetuko ca maggādhipati ca dhammā uppajjanti naadhipatipaccayā—maggahetuke khandhe paṭicca maggahetuko ca maggādhipati ca adhipati. </span><br><p id=patthana1.17:28.1><span class=root>Maggādhipatiṁ dhammaṁ paṭicca maggādhipati dhammo uppajjati naadhipatipaccayā— maggādhipatī khandhe paṭicca maggādhipati adhipati. Maggādhipatiṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:29.1><span class=root>Maggādhipatiṁ dhammaṁ paṭicca maggārammaṇo dhammo uppajjati naadhipatipaccayā— maggādhipatiṁ ekaṁ khandhaṁ paṭicca maggārammaṇā tayo khandhā …pe… dve khandhe …pe…. </span><br><p id=patthana1.17:30.1><span class=root>Maggādhipatiṁ dhammaṁ paṭicca maggahetuko dhammo uppajjati naadhipatipaccayā— maggādhipatī khandhe paṭicca maggahetuko adhipati. </span><br><p id=patthana1.17:31.1><span class=root>Maggādhipatiṁ dhammaṁ paṭicca maggārammaṇo ca maggādhipati ca dhammā uppajjanti naadhipatipaccayā—maggādhipatiṁ ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:32.1><span class=root>Maggādhipatiṁ dhammaṁ paṭicca maggahetuko ca maggādhipati ca dhammā uppajjanti naadhipatipaccayā—maggādhipatī khandhe paṭicca maggahetuko ca maggādhipati ca adhipati. </span><br><p id=patthana1.17:33.1><span class=root>Maggārammaṇañca maggādhipatiñca dhammaṁ paṭicca maggārammaṇo dhammo uppajjati naadhipatipaccayā—maggārammaṇañca maggādhipatiñca ekaṁ khandhaṁ paṭicca maggārammaṇā tayo khandhā …pe… dve khandhe …pe…. </span><br><p id=patthana1.17:34.1><span class=root>Maggārammaṇañca maggādhipatiñca dhammaṁ paṭicca maggādhipati dhammo uppajjati naadhipatipaccayā—maggārammaṇañca maggādhipatiñca ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:35.1><span class=root>Maggārammaṇañca maggādhipatiñca dhammaṁ paṭicca maggārammaṇo ca maggādhipati ca dhammā uppajjanti naadhipatipaccayā—maggārammaṇañca maggādhipatiñca ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:36.1><span class=root>Maggahetukañca maggādhipatiñca dhammaṁ paṭicca maggahetuko dhammo uppajjati naadhipatipaccayā—maggahetuke ca maggādhipatī ca khandhe paṭicca maggahetuko adhipati. </span><br><p id=patthana1.17:37.1><span class=root>Maggahetukañca maggādhipatiñca dhammaṁ paṭicca maggādhipati dhammo uppajjati naadhipatipaccayā—maggahetuke ca maggādhipatī ca khandhe paṭicca maggādhipati adhipati. </span><br><p id=patthana1.17:38.1><span class=root>Maggahetukañca maggādhipatiñca dhammaṁ paṭicca maggahetuko ca maggādhipati ca dhammā uppajjanti naadhipatipaccayā—maggahetuke ca maggādhipatī ca khandhe paṭicca maggahetuko ca maggādhipati ca adhipati. </span><br><p id=patthana1.17:39.0><span class=root>Napurejātādi </span><br><p id=patthana1.17:39.1><span class=root>Maggārammaṇaṁ dhammaṁ paṭicca maggārammaṇo dhammo uppajjati napurejātapaccayā … napacchājātapaccayā. (Paripuṇṇā dvepi.) </span><br><p id=patthana1.17:40.0><span class=root>Naāsevana </span><br><p id=patthana1.17:40.1><span class=root>Maggārammaṇaṁ dhammaṁ paṭicca maggārammaṇo dhammo uppajjati naāsevanapaccayā— maggārammaṇaṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:41.1><span class=root>Maggārammaṇaṁ dhammaṁ paṭicca maggādhipati dhammo uppajjati naāsevanapaccayā— maggārammaṇaṁ ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:42.1><span class=root>Maggārammaṇaṁ dhammaṁ paṭicca maggārammaṇo ca maggādhipati ca dhammā uppajjanti naāsevanapaccayā—maggārammaṇaṁ ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:43.1><span class=root>Maggādhipatiṁ dhammaṁ paṭicca maggādhipati dhammo uppajjati naāsevanapaccayā— maggādhipatiṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:44.1><span class=root>Maggādhipatiṁ dhammaṁ paṭicca maggārammaṇo dhammo uppajjati naāsevanapaccayā— maggādhipatiṁ ekaṁ khandhaṁ paṭicca maggārammaṇā tayo khandhā …pe… dve khandhe …pe…. </span><br><p id=patthana1.17:45.1><span class=root>Maggādhipatiṁ dhammaṁ paṭicca maggārammaṇo ca maggādhipati ca dhammā uppajjanti naāsevanapaccayā—maggādhipatiṁ ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:46.1><span class=root>Maggārammaṇañca maggādhipatiñca dhammaṁ paṭicca maggārammaṇo dhammo uppajjati naāsevanapaccayā—maggārammaṇañca maggādhipatiñca ekaṁ khandhaṁ paṭicca maggārammaṇā tayo khandhā …pe… dve khandhe …pe…. </span><br><p id=patthana1.17:47.1><span class=root>Maggārammaṇañca maggādhipatiñca dhammaṁ paṭicca maggādhipati dhammo uppajjati naāsevanapaccayā—maggārammaṇañca maggādhipatiñca ekaṁ khandhaṁ paṭicca maggādhipatī tayo khandhā …pe… dve khandhe …pe…. </span><br><p id=patthana1.17:48.1><span class=root>Maggārammaṇañca maggādhipatiñca dhammaṁ paṭicca maggārammaṇo ca maggādhipati ca dhammā uppajjanti naāsevanapaccayā—maggārammaṇañca maggādhipatiñca ekaṁ khandhaṁ paṭicca maggārammaṇā ca maggādhipatī ca tayo khandhā …pe… dve khandhe …pe…. </span><br><p id=patthana1.17:49.0><span class=root>Nakamma </span><br><p id=patthana1.17:49.1><span class=root>Maggārammaṇaṁ dhammaṁ paṭicca maggārammaṇo dhammo uppajjati nakammapaccayā— maggārammaṇe khandhe paṭicca maggārammaṇā cetanā. </span><br><p id=patthana1.17:50.1><span class=root>Maggārammaṇaṁ dhammaṁ paṭicca maggādhipati dhammo uppajjati nakammapaccayā— maggārammaṇe khandhe paṭicca maggādhipati cetanā. </span><br><p id=patthana1.17:51.1><span class=root>Maggārammaṇaṁ dhammaṁ paṭicca maggārammaṇo ca maggādhipati ca dhammā uppajjanti nakammapaccayā—maggārammaṇe khandhe paṭicca maggārammaṇā ca maggādhipati ca cetanā. </span><br><p id=patthana1.17:52.1><span class=root>Maggahetukaṁ dhammaṁ paṭicca maggahetuko dhammo uppajjati nakammapaccayā— maggahetuke khandhe paṭicca maggahetukā cetanā. </span><br><p id=patthana1.17:53.1><span class=root>Maggahetukaṁ dhammaṁ paṭicca maggādhipati dhammo uppajjati nakammapaccayā— maggahetuke khandhe paṭicca maggādhipati cetanā. </span><br><p id=patthana1.17:54.1><span class=root>Maggahetukaṁ dhammaṁ paṭicca maggahetuko ca maggādhipati ca dhammā uppajjanti nakammapaccayā—maggahetuke khandhe paṭicca maggahetuko ca maggādhipati ca cetanā. </span><br><p id=patthana1.17:55.1><span class=root>Maggādhipatiṁ dhammaṁ paṭicca maggādhipati dhammo uppajjati nakammapaccayā— maggādhipatī khandhe paṭicca maggādhipati cetanā. (Pañca pañhā.) </span><br><p id=patthana1.17:56.1><span class=root>Maggārammaṇañca maggādhipatiñca dhammaṁ paṭicca maggārammaṇo dhammo uppajjati nakammapaccayā. (Paṭhamaghaṭane tīṇi.) </span><br><p id=patthana1.17:57.1><span class=root>Maggahetukañca maggādhipatiñca dhammaṁ paṭicca maggahetuko dhammo uppajjati nakammapaccayā. (Dutiyaghaṭane tīṇi pañhā.) </span><br><p id=patthana1.17:58.0><span class=root>Navipāka </span><br><p id=patthana1.17:58.1><span class=root>Maggārammaṇaṁ dhammaṁ paṭicca maggārammaṇo dhammo uppajjati navipākapaccayā. (Paripuṇṇaṁ.) </span><br><p id=patthana1.17:59.0><span class=root>Namagga </span><br><p id=patthana1.17:59.1><span class=root>Maggārammaṇaṁ dhammaṁ paṭicca maggārammaṇo dhammo uppajjati namaggapaccayā— ahetukaṁ maggārammaṇaṁ ekaṁ khandhaṁ paṭicca tayo khandhā …pe… dve khandhe …pe…. </span><br><p id=patthana1.17:60.0><span class=root>Navippayutta </span><br><p id=patthana1.17:60.1><span class=root>Maggārammaṇaṁ dhammaṁ paṭicca maggārammaṇo dhammo uppajjati navippayuttapaccayā. (Paripuṇṇaṁ, arūpanti niyāmetabbaṁ.) </span><br><p id=patthana1.17:61.0.1><span class=root>Saṅkhyāvāra </span><br><p id=patthana1.17:61.0.2><span class=root>Suddha </span><br><p id=patthana1.17:61.1><span class=root>Nahetuyā ekaṁ, naadhipatiyā sattarasa, napurejāte sattarasa, napacchājāte sattarasa, naāsevane nava, nakamme sattarasa, navipāke sattarasa, namagge ekaṁ, navippayutte sattarasa. (Evaṁ gaṇetabbaṁ.) </span><br><p id=patthana1.17:62.1><span class=root>Paccanīyaṁ. </span><br><p id=patthana1.17:63.0.1><span class=root>1.17.1.3. Paccayānulomapaccanīya </span><br><p id=patthana1.17:63.0.2><span class=root>Hetuduka </span><br><p id=patthana1.17:63.1><span class=root>Hetupaccayā naadhipatiyā sattarasa, napurejāte sattarasa, napacchājāte sattarasa, naāsevane nava, nakamme sattarasa, navipāke navippayutte sattarasa. (Evaṁ gaṇetabbaṁ.) </span><br><p id=patthana1.17:64.1><span class=root>Anulomapaccanīyaṁ. </span><br><p id=patthana1.17:65.0.1><span class=root>1.17.1.4. Paccayapaccanīyānuloma </span><br><p id=patthana1.17:65.0.2><span class=root>Nahetuduka </span><br><p id=patthana1.17:65.1><span class=root>Nahetupaccayā ārammaṇe ekaṁ, anantare ekaṁ, samanantare ekaṁ …pe… jhāne sampayutte vippayutte atthiyā natthiyā vigate avigate ekaṁ. (Evaṁ gaṇetabbaṁ.) </span><br><p id=patthana1.17:66.1><span class=root>Paccayānulomaṁ. </span><br><p id=patthana1.17:66.2><span class=root>Paṭiccavāro. </span><br><p id=patthana1.17:67.0><span class=root>1.17.2–6. Sahajāta-paccaya-nissaya-saṁsaṭṭha-sampayuttavāra </span><br><p id=patthana1.17:67.1><span class=root>(Sahajātavāropi paccayavāropi nissayavāropi saṁsaṭṭhavāropi sampayuttavāropi paṭiccavārasadiso.) </span><br><p id=patthana1.17:68.0.1><span class=root>1.17.7. Pañhāvāra </span><br><p id=patthana1.17:68.0.2><span class=root>1.17.7.1. Paccayānuloma </span><br><p id=patthana1.17:68.0.3><span class=root>Vibhaṅgavāra </span><br><p id=patthana1.17:68.0.4><span class=root>Hetu </span><br><p id=patthana1.17:68.1><span class=root>Maggārammaṇo dhammo maggārammaṇassa dhammassa hetupaccayena paccayo— maggārammaṇā hetū sampayuttakānaṁ khandhānaṁ hetupaccayena paccayo. </span><br><p id=patthana1.17:69.1><span class=root>Maggārammaṇo dhammo maggādhipatissa dhammassa hetupaccayena paccayo— maggārammaṇā hetū sampayuttakānaṁ maggādhipatīnaṁ khandhānaṁ hetupaccayena paccayo. </span><br><p id=patthana1.17:70.1><span class=root>Maggārammaṇo dhammo maggārammaṇassa ca maggādhipatissa ca dhammassa hetupaccayena paccayo. (Iminā kāraṇena sattarasa pañhā kātabbā.) </span><br><p id=patthana1.17:71.0><span class=root>Ārammaṇa </span><br><p id=patthana1.17:71.1><span class=root>Maggahetuko dhammo maggārammaṇassa dhammassa ārammaṇapaccayena paccayo—ariyā maggā vuṭṭhahitvā maggaṁ paccavekkhanti, cetopariyañāṇena maggahetukacittasamaṅgissa cittaṁ jānanti, maggahetukā khandhā cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. </span><br><p id=patthana1.17:72.1><span class=root>Maggahetuko dhammo maggādhipatissa dhammassa ārammaṇapaccayena paccayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:73.1><span class=root>Maggahetuko dhammo maggārammaṇassa ca maggādhipatissa ca dhammassa ārammaṇapaccayena paccayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:74.1><span class=root>Maggādhipati dhammo maggādhipatissa dhammassa ārammaṇapaccayena paccayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:75.1><span class=root>Maggādhipati dhammo maggārammaṇassa dhammassa ārammaṇapaccayena paccayo—ariyā maggā vuṭṭhahitvā maggaṁ paccavekkhanti, cetopariyañāṇena maggādhipaticittasamaṅgissa cittaṁ jānanti, maggādhipatī khandhā cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. </span><br><p id=patthana1.17:76.1><span class=root>Maggādhipati dhammo maggārammaṇassa ca maggādhipatissa ca dhammassa ārammaṇapaccayena paccayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:77.1><span class=root>Maggahetuko ca maggādhipati ca dhammā maggārammaṇassa dhammassa ārammaṇapaccayena paccayo—ariyā maggā vuṭṭhahitvā maggaṁ paccavekkhanti, cetopariyañāṇena maggahetukamaggādhipaticittasamaṅgissa cittaṁ jānanti, maggahetukā ca maggādhipatī ca khandhā cetopariyañāṇassa, pubbenivāsānussatiñāṇassa, anāgataṁsañāṇassa, āvajjanāya ārammaṇapaccayena paccayo. </span><br><p id=patthana1.17:78.1><span class=root>Maggahetuko ca maggādhipati ca dhammā maggādhipatissa dhammassa ārammaṇapaccayena paccayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:79.1><span class=root>Maggahetuko ca maggādhipati ca dhammā maggārammaṇassa ca maggādhipatissa ca dhammassa ārammaṇapaccayena paccayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:80.0><span class=root>Adhipati </span><br><p id=patthana1.17:80.1><span class=root>Maggārammaṇo dhammo maggārammaṇassa dhammassa adhipatipaccayena paccayo. Sahajātādhipati—maggārammaṇādhipati sampayuttakānaṁ khandhānaṁ adhipatipaccayena paccayo. </span><br><p id=patthana1.17:81.1><span class=root>Maggārammaṇo dhammo maggādhipatissa dhammassa adhipatipaccayena paccayo. Sahajātādhipati—maggārammaṇādhipati sampayuttakānaṁ maggādhipatīnaṁ khandhānaṁ adhipatipaccayena paccayo. </span><br><p id=patthana1.17:82.1><span class=root>Maggārammaṇo dhammo maggārammaṇassa ca maggādhipatissa ca dhammassa adhipatipaccayena paccayo. Sahajātādhipati—maggārammaṇādhipati sampayuttakānaṁ maggārammaṇānañca maggādhipatīnañca khandhānaṁ adhipatipaccayena paccayo. </span><br><p id=patthana1.17:83.1><span class=root>Maggahetuko dhammo maggahetukassa dhammassa adhipatipaccayena paccayo. Sahajātādhipati—maggahetukādhipati sampayuttakānaṁ khandhānaṁ adhipatipaccayena paccayo. </span><br><p id=patthana1.17:84.1><span class=root>Maggahetuko dhammo maggārammaṇassa dhammassa adhipatipaccayena paccayo. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:85.1><span class=root>Maggahetuko dhammo maggādhipatissa dhammassa adhipatipaccayena paccayo— ārammaṇādhipati, sahajātādhipati. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. Sahajātādhipati—maggahetukādhipati sampayuttakānaṁ maggādhipatīnaṁ khandhānaṁ adhipatipaccayena paccayo. </span><br><p id=patthana1.17:86.1><span class=root>Maggahetuko dhammo maggārammaṇassa ca maggādhipatissa ca dhammassa adhipatipaccayena paccayo. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:87.1><span class=root>Maggahetuko dhammo maggahetukassa ca maggādhipatissa ca dhammassa adhipatipaccayena paccayo. Sahajātādhipati—maggahetukādhipati sampayuttakānaṁ maggahetukānañca maggādhipatīnañca khandhānaṁ adhipatipaccayena paccayo. </span><br><p id=patthana1.17:88.1><span class=root>Maggādhipati dhammo maggādhipatissa dhammassa adhipatipaccayena paccayo— ārammaṇādhipati, sahajātādhipati. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. Sahajātādhipati—maggādhipati adhipati sampayuttakānaṁ khandhānaṁ adhipatipaccayena paccayo. </span><br><p id=patthana1.17:89.1><span class=root>Maggādhipati dhammo maggārammaṇassa dhammassa adhipatipaccayena paccayo— ārammaṇādhipati, sahajātādhipati. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. Sahajātādhipati—maggādhipati adhipati sampayuttakānaṁ maggārammaṇānaṁ khandhānaṁ adhipatipaccayena paccayo. </span><br><p id=patthana1.17:90.1><span class=root>Maggādhipati dhammo maggahetukassa dhammassa adhipatipaccayena paccayo. Sahajātādhipati—maggādhipati adhipati sampayuttakānaṁ maggahetukānaṁ khandhānaṁ adhipatipaccayena paccayo. </span><br><p id=patthana1.17:91.1><span class=root>Maggādhipati dhammo maggārammaṇassa ca maggādhipatissa ca adhipatipaccayena paccayo—ārammaṇādhipati, sahajātādhipati. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. Sahajātādhipati—maggādhipati adhipati sampayuttakānaṁ maggārammaṇānañca maggādhipatīnañca khandhānaṁ adhipatipaccayena paccayo. </span><br><p id=patthana1.17:92.1><span class=root>Maggādhipati dhammo maggahetukassa ca maggādhipatissa ca dhammassa adhipatipaccayena paccayo. Sahajātādhipati—maggādhipati adhipati sampayuttakānaṁ maggāhetukānañca maggādhipatīnañca khandhānaṁ adhipatipaccayena paccayo. </span><br><p id=patthana1.17:93.1><span class=root>Maggārammaṇo ca maggādhipati ca dhammā maggārammaṇassa dhammassa adhipatipaccayena paccayo. Sahajātādhipati—maggārammaṇā ca maggādhipatī ca adhipati sampayuttakānaṁ maggārammaṇānaṁ khandhānaṁ adhipatipaccayena paccayo. </span><br><p id=patthana1.17:94.1><span class=root>Maggārammaṇo ca maggādhipati ca dhammā maggādhipatissa dhammassa adhipatipaccayena paccayo. Sahajātādhipati—maggārammaṇā ca maggādhipatī ca adhipati sampayuttakānaṁ maggādhipatīnaṁ khandhānaṁ adhipatipaccayena paccayo. </span><br><p id=patthana1.17:95.1><span class=root>Maggārammaṇo ca maggādhipati ca dhammā maggārammaṇassa ca maggādhipatissa ca dhammassa adhipatipaccayena paccayo. Sahajātādhipati—maggārammaṇā ca maggādhipatī ca adhipati sampayuttakānaṁ maggārammaṇānañca maggādhipatīnañca khandhānaṁ adhipatipaccayena paccayo. </span><br><p id=patthana1.17:96.1><span class=root>Maggahetuko ca maggādhipati ca dhammā maggārammaṇassa dhammassa adhipatipaccayena paccayo. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:97.1><span class=root>Maggahetuko ca maggādhipati ca dhammā maggahetukassa dhammassa adhipatipaccayena paccayo. Sahajātādhipati—maggahetukā ca maggādhipatī ca adhipati sampayuttakānaṁ maggahetukānaṁ khandhānaṁ adhipatipaccayena paccayo. </span><br><p id=patthana1.17:98.1><span class=root>Maggahetuko ca maggādhipati ca dhammā maggādhipatissa dhammassa adhipatipaccayena paccayo—ārammaṇādhipati, sahajātādhipati. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. Sahajātādhipati—maggahetukā ca maggādhipatī ca adhipati sampayuttakānaṁ maggādhipatīnaṁ khandhānaṁ adhipatipaccayena paccayo. </span><br><p id=patthana1.17:99.1><span class=root>Maggahetuko ca maggādhipati ca dhammā maggārammaṇassa ca maggādhipatissa ca dhammassa adhipatipaccayena paccayo. Ārammaṇādhipati—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:100.1><span class=root>Maggahetuko ca maggādhipati ca dhammā maggahetukassa ca maggādhipatissa ca dhammassa adhipatipaccayena paccayo. Sahajātādhipati—maggahetukā ca maggādhipatī ca adhipati sampayuttakānaṁ maggahetukānañca maggādhipatīnañca khandhānaṁ adhipatipaccayena paccayo. </span><br><p id=patthana1.17:101.0><span class=root>Anantara </span><br><p id=patthana1.17:101.1><span class=root>Maggārammaṇo dhammo maggārammaṇassa dhammassa anantarapaccayena paccayo— purimā purimā maggārammaṇā khandhā pacchimānaṁ pacchimānaṁ maggārammaṇānaṁ khandhānaṁ anantarapaccayena paccayo. Āvajjanā maggārammaṇānaṁ khandhānaṁ anantarapaccayena paccayo. </span><br><p id=patthana1.17:102.1><span class=root>Maggārammaṇo dhammo maggādhipatissa dhammassa anantarapaccayena paccayo— purimā purimā maggārammaṇā khandhā pacchimānaṁ pacchimānaṁ maggādhipatīnaṁ khandhānaṁ anantarapaccayena paccayo. Āvajjanā maggādhipatīnaṁ khandhānaṁ anantarapaccayena paccayo. </span><br><p id=patthana1.17:103.1><span class=root>Maggārammaṇo dhammo maggārammaṇassa ca maggādhipatissa ca dhammassa anantarapaccayena paccayo—purimā purimā maggārammaṇā khandhā pacchimānaṁ pacchimānaṁ maggārammaṇānañca maggādhipatīnañca khandhānaṁ anantarapaccayena paccayo. Āvajjanā maggārammaṇānañca maggādhipatīnañca khandhānaṁ anantarapaccayena paccayo. </span><br><p id=patthana1.17:104.1><span class=root>Maggādhipati dhammo maggādhipatissa dhammassa anantarapaccayena paccayo— purimā purimā maggādhipatī khandhā pacchimānaṁ pacchimānaṁ maggādhipatīnaṁ khandhānaṁ anantarapaccayena paccayo. </span><br><p id=patthana1.17:105.1><span class=root>Maggādhipati dhammo maggārammaṇassa dhammassa anantarapaccayena paccayo— purimā purimā maggādhipatī khandhā pacchimānaṁ pacchimānaṁ maggārammaṇānaṁ khandhānaṁ anantarapaccayena paccayo. </span><br><p id=patthana1.17:106.1><span class=root>Maggādhipati dhammo maggārammaṇassa ca maggādhipatissa ca dhammassa anantarapaccayena paccayo—purimā purimā maggādhipatī khandhā pacchimānaṁ pacchimānaṁ maggārammaṇānañca maggādhipatīnañca khandhānaṁ anantarapaccayena paccayo. </span><br><p id=patthana1.17:107.1><span class=root>Maggārammaṇo ca maggādhipati ca dhammā maggārammaṇassa dhammassa anantarapaccayena paccayo—purimā purimā maggārammaṇā ca maggādhipatī ca khandhā pacchimānaṁ pacchimānaṁ maggārammaṇānaṁ khandhānaṁ anantarapaccayena paccayo. </span><br><p id=patthana1.17:108.1><span class=root>Maggārammaṇo ca maggādhipati ca dhammā maggādhipatissa dhammassa anantarapaccayena paccayo—purimā purimā maggārammaṇā ca maggādhipatī ca khandhā pacchimānaṁ pacchimānaṁ maggādhipatīnaṁ khandhānaṁ anantarapaccayena paccayo. </span><br><p id=patthana1.17:109.1><span class=root>Maggārammaṇo ca maggādhipati ca dhammā maggārammaṇassa ca maggādhipatissa ca dhammassa anantarapaccayena paccayo—purimā purimā maggārammaṇā ca maggādhipatī ca khandhā pacchimānaṁ pacchimānaṁ maggārammaṇānañca maggādhipatīnañca khandhānaṁ anantarapaccayena paccayo. </span><br><p id=patthana1.17:110.0><span class=root>Samanantarādi </span><br><p id=patthana1.17:110.1><span class=root>Maggārammaṇo dhammo maggārammaṇassa dhammassa samanantarapaccayena paccayo …pe… (anantarasadisaṁ) sahajātapaccayena paccayo … aññamaññapaccayena paccayo … nissayapaccayena paccayo …. (Tīsupi sattarasa pañhā kātabbā.) </span><br><p id=patthana1.17:111.0><span class=root>Upanissaya </span><br><p id=patthana1.17:111.1><span class=root>Maggārammaṇo dhammo maggārammaṇassa dhammassa upanissayapaccayena paccayo— anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:112.1><span class=root>Maggārammaṇo dhammo maggādhipatissa dhammassa upanissayapaccayena paccayo— anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:113.1><span class=root>Maggārammaṇo dhammo maggārammaṇassa ca maggādhipatissa ca dhammassa upanissayapaccayena paccayo—anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:114.1><span class=root>Maggahetuko dhammo maggahetukassa dhammassa upanissayapaccayena paccayo. Pakatūpanissayo—paṭhamo maggo dutiyassa maggassa upanissayapaccayena paccayo …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:115.1><span class=root>Maggahetuko dhammo maggārammaṇassa dhammassa upanissayapaccayena paccayo. Ārammaṇūpanissayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:116.1><span class=root>Maggahetuko dhammo maggādhipatissa dhammassa upanissayapaccayena paccayo— ārammaṇūpanissayo, pakatūpanissayo …pe…. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:117.1><span class=root>Maggahetuko dhammo maggārammaṇassa ca maggādhipatissa ca dhammassa upanissayapaccayena paccayo. Ārammaṇūpanissayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:118.1><span class=root>Maggahetuko dhammo maggahetukassa ca maggādhipatissa ca dhammassa upanissayapaccayena paccayo. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:119.1><span class=root>Maggādhipati dhammo maggādhipatissa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo; paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:120.1><span class=root>Maggādhipati dhammo maggārammaṇassa dhammassa upanissayapaccayena paccayo— ārammaṇūpanissayo, anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:121.1><span class=root>Maggādhipati dhammo maggahetukassa dhammassa upanissayapaccayena paccayo. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:122.1><span class=root>Maggādhipati dhammo maggārammaṇassa ca maggādhipatissa ca dhammassa upanissayapaccayena paccayo—ārammaṇūpanissayo, anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:123.1><span class=root>Maggādhipati dhammo maggahetukassa ca maggādhipatissa ca dhammassa upanissayapaccayena paccayo. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:124.1><span class=root>Maggārammaṇo ca maggādhipati ca dhammā maggārammaṇassa dhammassa upanissayapaccayena paccayo—anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:125.1><span class=root>Maggārammaṇo ca maggādhipati ca dhammā maggādhipatissa dhammassa upanissayapaccayena paccayo—anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:126.1><span class=root>Maggārammaṇo ca maggādhipati ca dhammā maggārammaṇassa ca maggādhipatissa ca dhammassa upanissayapaccayena paccayo—anantarūpanissayo, pakatūpanissayo …pe…. Pakatūpanissayo—paccavekkhaṇā paccavekkhaṇāya upanissayapaccayena paccayo. </span><br><p id=patthana1.17:127.1><span class=root>Maggahetuko ca maggādhipati ca dhammā maggārammaṇassa dhammassa upanissayapaccayena paccayo. Ārammaṇūpanissayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:128.1><span class=root>Maggahetuko ca maggādhipati ca dhammā maggahetukassa dhammassa upanissayapaccayena paccayo. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:129.1><span class=root>Maggahetuko ca maggādhipati ca dhammā maggādhipatissa dhammassa upanissayapaccayena paccayo—ārammaṇūpanissayo, pakatūpanissayo …pe…. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:130.1><span class=root>Maggahetuko ca maggādhipati ca dhammā maggārammaṇassa ca maggādhipatissa ca dhammassa upanissayapaccayena paccayo. Ārammaṇūpanissayo—ariyā maggā vuṭṭhahitvā maggaṁ garuṁ katvā paccavekkhanti. </span><br><p id=patthana1.17:131.1><span class=root>Maggahetuko ca maggādhipati ca dhammā maggahetukassa ca maggādhipatissa ca dhammassa upanissayapaccayena paccayo. Pakatūpanissayo—paṭhamo maggo dutiyassa maggassa …pe… tatiyo maggo catutthassa maggassa upanissayapaccayena paccayo. </span><br><p id=patthana1.17:132.0><span class=root>Āsevana </span><br><p id=patthana1.17:132.1><span class=root>Maggārammaṇo dhammo maggārammaṇassa dhammassa āsevanapaccayena paccayo—purimā purimā maggārammaṇā khandhā pacchimānaṁ pacchimānaṁ maggārammaṇānaṁ khandhānaṁ āsevanapaccayena paccayo. </span><br><p id=patthana1.17:133.1><span class=root>Maggārammaṇo dhammo maggādhipatissa dhammassa āsevanapaccayena paccayo. (Anantarasadisaṁ. Nava pañhā kātabbā, āvajjanā na kātabbā.) </span><br><p id=patthana1.17:134.0><span class=root>Kammādi </span><br><p id=patthana1.17:134.1><span class=root>Maggārammaṇo dhammo maggārammaṇassa dhammassa kammapaccayena paccayo— sahajātā …pe…. (Nānākkhaṇikā natthi, sattarasa pañhā kātabbā.) </span><br><p id=patthana1.17:135.0><span class=root>Āhārādi </span><br><p id=patthana1.17:135.1><span class=root>Maggārammaṇo dhammo maggārammaṇassa dhammassa āhārapaccayena paccayo … indriyapaccayena paccayo … jhānapaccayena paccayo … maggapaccayena paccayo … sampayuttapaccayena paccayo … atthipaccayena paccayo (ime satta paccayā sattarasa pañhā hetusadisā) … natthipaccayena paccayo … vigatapaccayena paccayo (anantarasadisā) … avigatapaccayena paccayo. (Sattarasa pañhā.) </span><br><p id=patthana1.17:136.0.1><span class=root>Saṅkhyāvāra </span><br><p id=patthana1.17:136.0.2><span class=root>Suddha </span><br><p id=patthana1.17:136.1><span class=root>Hetuyā sattarasa, ārammaṇe nava, adhipatiyā ekavīsa, anantare nava, samanantare nava, sahajāte sattarasa, aññamaññe sattarasa, nissaye sattarasa, upanissaye ekavīsa, āsevane nava, kamme sattarasa, āhāre indriye jhāne magge sampayutte sattarasa, atthiyā sattarasa, natthiyā nava, vigate nava, avigate sattarasa. (Evaṁ gaṇetabbaṁ.) </span><br><p id=patthana1.17:137.1><span class=root>Anulomaṁ. </span><br><p id=patthana1.17:138.0><span class=root>Paccanīyuddhāra </span><br><p id=patthana1.17:138.1><span class=root>Maggārammaṇo dhammo maggārammaṇassa dhammassa sahajātapaccayena paccayo … upanissayapaccayena paccayo. </span><br><p id=patthana1.17:139.1><span class=root>Maggārammaṇo dhammo maggādhipatissa dhammassa sahajātapaccayena paccayo … upanissayapaccayena paccayo. </span><br><p id=patthana1.17:140.1><span class=root>Maggārammaṇo dhammo maggārammaṇassa ca maggādhipatissa ca dhammassa sahajātapaccayena paccayo … upanissayapaccayena paccayo. </span><br><p id=patthana1.17:141.1><span class=root>Maggahetuko dhammo maggahetukassa dhammassa sahajātapaccayena paccayo … upanissayapaccayena paccayo. </span><br><p id=patthana1.17:142.1><span class=root>Maggahetuko dhammo maggārammaṇassa dhammassa ārammaṇapaccayena paccayo … upanissayapaccayena paccayo. </span><br><p id=patthana1.17:143.1><span class=root>Maggahetuko dhammo maggādhipatissa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. </span><br><p id=patthana1.17:144.1><span class=root>Maggahetuko dhammo maggārammaṇassa ca maggādhipatissa ca dhammassa ārammaṇapaccayena paccayo … upanissayapaccayena paccayo. </span><br><p id=patthana1.17:145.1><span class=root>Maggahetuko dhammo maggahetukassa ca maggādhipatissa ca dhammassa sahajātapaccayena paccayo … upanissayapaccayena paccayo. </span><br><p id=patthana1.17:146.1><span class=root>Maggādhipati dhammo maggādhipatissa dhammassa sahajātapaccayena paccayo … upanissayapaccayena paccayo. </span><br><p id=patthana1.17:147.1><span class=root>Maggādhipati dhammo maggārammaṇassa dhammassa ārammaṇapaccayena paccayo … sahajātapaccayena paccayo … upanissayapaccayena paccayo. </span><br><p id=patthana1.17:148.1><span class=root>Maggādhipati dhammo maggahetukassa dhammassa sahajātapaccayena paccayo … upanissayapaccayena paccayo. </span><br><p id=patthana1.17:149.1><span class=root>Maggādhipati dhammo maggārammaṇassa ca maggādhipatissa ca dhammassa sahajātapaccayena paccayo … upanissayapaccayena paccayo. </span><br><p id=patthana1.17:150.1><span class=root>Maggādhipati dhammo maggahetukassa ca maggādhipatissa ca dhammassa sahajātapaccayena paccayo … upanissayapaccayena paccayo. </span><br><p id=patthana1.17:151.1><span class=root>Maggārammaṇo ca maggādhipati ca dhammā maggārammaṇassa dhammassa sahajātapaccayena paccayo … upanissayapaccayena paccayo. </span><br><p id=patthana1.17:152.1><span class=root>Maggārammaṇo ca maggādhipati ca dhammā maggādhipatissa dhammassa sahajātapaccayena paccayo … upanissayapaccayena paccayo. </span><br><p id=patthana1.17:153.1><span class=root>Maggārammaṇo ca maggādhipati ca dhammā maggārammaṇassa ca maggādhipatissa ca dhammassa sahajātapaccayena paccayo … upanissayapaccayena paccayo. </span><br><p id=patthana1.17:154.1><span class=root>Maggahetuko ca maggādhipati ca dhammā maggārammaṇassa dhammassa ārammaṇapaccayena paccayo … upanissayapaccayena paccayo. </span><br><p id=patthana1.17:155.1><span class=root>Maggahetuko ca maggādhipati ca dhammā maggahetukassa dhammassa sahajātapaccayena paccayo … upanissayapaccayena paccayo. </span><br><p id=patthana1.17:156.1><span class=root>Maggahetuko ca maggādhipati ca dhammā maggādhipatissa dhammassa sahajātapaccayena paccayo … upanissayapaccayena paccayo. </span><br><p id=patthana1.17:157.1><span class=root>Maggahetuko ca maggādhipati ca dhammā maggārammaṇassa ca maggādhipatissa ca dhammassa upanissayapaccayena paccayo. </span><br><p id=patthana1.17:158.1><span class=root>Maggahetuko ca maggādhipati ca dhammā maggahetukassa ca maggādhipatissa ca dhammassa sahajātapaccayena paccayo … upanissayapaccayena paccayo. </span><br><p id=patthana1.17:159.0.1><span class=root>1.17.7.2. Paccayapaccanīya </span><br><p id=patthana1.17:159.0.2><span class=root>Saṅkhyāvāra </span><br><p id=patthana1.17:159.0.3><span class=root>Suddha </span><br><p id=patthana1.17:159.1><span class=root>Nahetuyā ekavīsa, naārammaṇe sattarasa (naārammaṇe gahite pakatārammaṇampi upanissayārammaṇampi dvepi chijjanti), naadhipatiyā ekavīsa, naanantare nasamanantare nasahajāte naaññamaññe nanissaye naupanissaye napurejāte napacchājāte naāsevane nakamme navipāke naāhāre naindriye najhāne namagge nasampayutte navippayutte noatthiyā nonatthiyā novigate noavigate ekavīsa. (Evaṁ gaṇetabbaṁ.) </span><br><p id=patthana1.17:160.1><span class=root>Paccanīyaṁ. </span><br><p id=patthana1.17:161.0.1><span class=root>1.17.7.3. Paccayānulomapaccanīya </span><br><p id=patthana1.17:161.0.2><span class=root>Hetuduka </span><br><p id=patthana1.17:161.1><span class=root>Hetupaccayā naārammaṇe sattarasa, naadhipatiyā naanantare nasamanantare naupanissaye napurejāte napacchājāte naāsevane nakamme navipāke naāhāre naindriye najhāne namagge navippayutte nonatthiyā novigate sattarasa. (Evaṁ gaṇetabbaṁ.) </span><br><p id=patthana1.17:162.1><span class=root>Anulomapaccanīyaṁ. </span><br><p id=patthana1.17:163.0.1><span class=root>1.17.7.4. Paccayapaccanīyānuloma </span><br><p id=patthana1.17:163.0.2><span class=root>Nahetuduka </span><br><p id=patthana1.17:163.1><span class=root>Nahetupaccayā ārammaṇe nava, adhipatiyā ekavīsa, anantare nava, samanantare nava, sahajāte sattarasa, aññamaññe sattarasa, nissaye sattarasa, upanissaye ekavīsa, āsevane nava, kamme sattarasa, āhāre sattarasa, indriye jhāne magge sampayutte sattarasa, atthiyā sattarasa, natthiyā nava, vigate nava, avigate sattarasa. (Evaṁ gaṇetabbaṁ.) </span><br><p id=patthana1.17:164.1><span class=root>Paccanīyānulomaṁ. </span><br><p id=patthana1.17:165.1><span class=root>Maggārammaṇattikaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>