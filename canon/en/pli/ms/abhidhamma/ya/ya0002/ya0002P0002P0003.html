<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0002.html> 2 Khandhayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0002/ya0002P0002P0002.html>Previous</a><a href=/canon/en/pli/ms/abhidhamma/ya/ya0002/ya0002P0003P0001.html>Next</a></div><p id=ya2.2.3:0.1><span class=root>2 Khandhayamaka </span><br><p id=ya2.2.3:0.2><span class=root>2.2 Pavattivāra </span><br><p id=ya2.2.3:0.3><span class="root big-bold">2.2.3. Uppādanirodhavāra </span><br><p id=ya2.2.3:1.0.1><span class=root>2.2.3.1 Paccuppannavāra </span><br><p id=ya2.2.3:1.0.2><span class=root>2.2.3.1.1. Anulomapuggala </span><br><p id=ya2.2.3:1.1><span class=root>Yassa rūpakkhandho uppajjati tassa vedanākkhandho nirujjhatīti? No. </span><br><p id=ya2.2.3:2.1><span class=root>Yassa vā pana vedanākkhandho nirujjhati tassa rūpakkhandho uppajjatīti? No. </span><br><p id=ya2.2.3:3.1><span class=root>Yassa vedanākkhandho uppajjati tassa saññākkhandho nirujjhatīti? No. </span><br><p id=ya2.2.3:4.1><span class=root>Yassa vā pana saññākkhandho nirujjhati tassa vedanākkhandho uppajjatīti? No. </span><br><p id=ya2.2.3:5.0><span class=root>2.2.3.1.2. Anulomaokāsa </span><br><p id=ya2.2.3:5.1><span class=root>Yattha rūpakkhandho uppajjati tattha vedanākkhandho nirujjhatīti? </span><br><p id=ya2.2.3:6.1><span class=root>Asaññasatte tattha rūpakkhandho uppajjati, no ca tattha vedanākkhandho nirujjhati. Pañcavokāre tattha rūpakkhandho ca uppajjati vedanākkhandho ca nirujjhati. </span><br><p id=ya2.2.3:7.1><span class=root>Yattha vā pana vedanākkhandho nirujjhati tattha rūpakkhandho uppajjatīti? </span><br><p id=ya2.2.3:8.1><span class=root>Arūpe tattha vedanākkhandho nirujjhati, no ca tattha rūpakkhandho uppajjati. Pañcavokāre tattha vedanākkhandho ca nirujjhati rūpakkhandho ca uppajjati. </span><br><p id=ya2.2.3:9.1><span class=root>Yattha vedanākkhandho uppajjati tattha saññākkhandho nirujjhatīti? Āmantā. </span><br><p id=ya2.2.3:10.1><span class=root>Yattha vā pana saññākkhandho nirujjhati tattha vedanākkhandho uppajjatīti? Āmantā. </span><br><p id=ya2.2.3:11.0><span class=root>2.2.3.1.3. Anulomapuggalokāsa </span><br><p id=ya2.2.3:11.1><span class=root>Yassa yattha rūpakkhandho uppajjati tassa tattha vedanākkhandho nirujjhatīti? No. </span><br><p id=ya2.2.3:12.1><span class=root>Yassa vā pana yattha vedanākkhandho nirujjhati tassa tattha rūpakkhandho uppajjatīti? No. </span><br><p id=ya2.2.3:13.1><span class=root>Yassa yattha vedanākkhandho uppajjati tassa tattha saññākkhandho nirujjhatīti? No. </span><br><p id=ya2.2.3:14.1><span class=root>Yassa vā pana yattha saññākkhandho nirujjhati tassa tattha vedanākkhandho uppajjatīti? No. </span><br><p id=ya2.2.3:15.0><span class=root>2.2.3.1.4. Paccanīkapuggala </span><br><p id=ya2.2.3:15.1><span class=root>Yassa rūpakkhandho nuppajjati tassa vedanākkhandho na nirujjhatīti? </span><br><p id=ya2.2.3:16.1><span class=root>Catuvokārā pañcavokārā cavantānaṁ tesaṁ rūpakkhandho nuppajjati, no ca tesaṁ vedanākkhandho na nirujjhati. Arūpaṁ upapajjantānaṁ asaññasattā cavantānaṁ tesaṁ rūpakkhandho ca nuppajjati vedanākkhandho ca na nirujjhati. </span><br><p id=ya2.2.3:17.1><span class=root>Yassa vā pana vedanākkhandho na nirujjhati tassa rūpakkhandho nuppajjatīti? </span><br><p id=ya2.2.3:18.1><span class=root>Pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho na nirujjhati, no ca tesaṁ rūpakkhandho nuppajjati. Arūpaṁ upapajjantānaṁ asaññasattā cavantānaṁ tesaṁ vedanākkhandho ca na nirujjhati rūpakkhandho ca nuppajjati. </span><br><p id=ya2.2.3:19.1><span class=root>Yassa vedanākkhandho nuppajjati tassa saññākkhandho na nirujjhatīti? </span><br><p id=ya2.2.3:20.1><span class=root>Catuvokārā pañcavokārā cavantānaṁ tesaṁ vedanākkhandho nuppajjati, no ca tesaṁ saññākkhandho na nirujjhati. Asaññasattānaṁ tesaṁ vedanākkhandho ca nuppajjati saññākkhandho ca na nirujjhati. </span><br><p id=ya2.2.3:21.1><span class=root>Yassa vā pana saññākkhandho na nirujjhati tassa vedanākkhandho nuppajjatīti? </span><br><p id=ya2.2.3:22.1><span class=root>Catuvokāraṁ pañcavokāraṁ upapajjantānaṁ tesaṁ saññākkhandho na nirujjhati, no ca tesaṁ vedanākkhandho nuppajjati. Asaññasattānaṁ tesaṁ saññākkhandho ca na nirujjhati vedanākkhandho ca nuppajjati. </span><br><p id=ya2.2.3:23.0><span class=root>2.2.3.1.5. Paccanīkaokāsa </span><br><p id=ya2.2.3:23.1><span class=root>Yattha rūpakkhandho nuppajjati tattha vedanākkhandho na nirujjhatīti? Nirujjhati. </span><br><p id=ya2.2.3:24.1><span class=root>Yattha vā pana vedanākkhandho na nirujjhati tattha rūpakkhandho nuppajjatīti? Uppajjati. </span><br><p id=ya2.2.3:25.1><span class=root>Yattha vedanākkhandho nuppajjati tattha saññākkhandho na nirujjhatīti? Āmantā. </span><br><p id=ya2.2.3:26.1><span class=root>Yattha vā pana saññākkhandho na nirujjhati tattha vedanākkhandho nuppajjatīti? Āmantā. </span><br><p id=ya2.2.3:27.0><span class=root>2.2.3.1.6. Paccanīkapuggalokāsa </span><br><p id=ya2.2.3:27.1><span class=root>Yassa yattha rūpakkhandho nuppajjati tassa tattha vedanākkhandho na nirujjhatīti? </span><br><p id=ya2.2.3:28.1><span class=root>Catuvokārā pañcavokārā cavantānaṁ tesaṁ tattha rūpakkhandho nuppajjati, no ca tesaṁ tattha vedanākkhandho na nirujjhati. Arūpaṁ upapajjantānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca na nirujjhati. </span><br><p id=ya2.2.3:29.1><span class=root>Yassa vā pana yattha vedanākkhandho na nirujjhati tassa tattha rūpakkhandho nuppajjatīti? </span><br><p id=ya2.2.3:30.1><span class=root>Pañcavokāraṁ upapajjantānaṁ asaññasattaṁ upapajjantānaṁ tesaṁ tattha vedanākkhandho na nirujjhati, no ca tesaṁ tattha rūpakkhandho nuppajjati. Arūpaṁ upapajjantānaṁ asaññasattā cavantānaṁ tesaṁ tattha vedanākkhandho ca na nirujjhati rūpakkhandho ca nuppajjati. </span><br><p id=ya2.2.3:31.1><span class=root>Yassa yattha vedanākkhandho nuppajjati tassa tattha saññākkhandho na nirujjhatīti? </span><br><p id=ya2.2.3:32.1><span class=root>Catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho na nirujjhati. Asaññasattānaṁ tesaṁ tattha vedanākkhandho ca nuppajjati saññākkhandho ca na nirujjhati. </span><br><p id=ya2.2.3:33.1><span class=root>Yassa vā pana yattha saññākkhandho na nirujjhati tassa tattha vedanākkhandho nuppajjatīti? </span><br><p id=ya2.2.3:34.1><span class=root>Catuvokāraṁ pañcavokāraṁ upapajjantānaṁ tesaṁ tattha saññākkhandho na nirujjhati, no ca tesaṁ tattha vedanākkhandho nuppajjati. Asaññasattānaṁ tesaṁ tattha saññākkhandho ca na nirujjhati vedanākkhandho ca nuppajjati. </span><br><p id=ya2.2.3:35.0.1><span class=root>2.2.3.2. Atītavāra </span><br><p id=ya2.2.3:35.0.2><span class=root>2.2.3.2.1. Anulomapuggala </span><br><p id=ya2.2.3:35.1><span class=root>Yassa rūpakkhandho uppajjittha tassa vedanākkhandho nirujjhitthāti? Āmantā. </span><br><p id=ya2.2.3:36.1><span class=root>Yassa vā pana vedanākkhandho nirujjhittha tassa rūpakkhandho uppajjitthāti? Āmantā. </span><br><p id=ya2.2.3:37.1><span class=root>Yassa vedanākkhandho uppajjittha tassa saññākkhandho nirujjhitthāti? Āmantā. </span><br><p id=ya2.2.3:38.1><span class=root>Yassa vā pana saññākkhandho nirujjhittha tassa vedanākkhandho uppajjitthāti? Āmantā. </span><br><p id=ya2.2.3:39.0><span class=root>2.2.3.2.2. Anulomaokāsa </span><br><p id=ya2.2.3:39.1><span class=root>Yattha rūpakkhandho uppajjittha …pe…. </span><br><p id=ya2.2.3:40.0><span class=root>2.2.3.2.3. Anulomapuggalokāsa </span><br><p id=ya2.2.3:40.1><span class=root>Yassa yattha rūpakkhandho uppajjittha tassa tattha vedanākkhandho nirujjhitthāti? </span><br><p id=ya2.2.3:41.1><span class=root>Asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho nirujjhittha. Pañcavokārānaṁ tesaṁ tattha rūpakkhandho ca uppajjittha vedanākkhandho ca nirujjhittha. </span><br><p id=ya2.2.3:42.1><span class=root>Yassa vā pana yattha vedanākkhandho nirujjhittha tassa tattha rūpakkhandho uppajjitthāti? </span><br><p id=ya2.2.3:43.1><span class=root>Arūpānaṁ tesaṁ tattha vedanākkhandho nirujjhittha, no ca tesaṁ tattha rūpakkhandho uppajjittha. Pañcavokārānaṁ tesaṁ tattha vedanākkhandho ca nirujjhittha rūpakkhandho ca uppajjittha. </span><br><p id=ya2.2.3:44.1><span class=root>Yassa yattha vedanākkhandho uppajjittha tassa tattha saññākkhandho nirujjhitthāti? Āmantā. </span><br><p id=ya2.2.3:45.1><span class=root>Yassa vā pana yattha saññākkhandho nirujjhittha tassa tattha vedanākkhandho uppajjitthāti? Āmantā. </span><br><p id=ya2.2.3:46.0><span class=root>2.2.3.2.4. Paccanīkapuggala </span><br><p id=ya2.2.3:46.1><span class=root>Yassa rūpakkhandho nuppajjittha tassa vedanākkhandho na nirujjhitthāti? Natthi. </span><br><p id=ya2.2.3:47.1><span class=root>Yassa vā pana vedanākkhandho na nirujjhittha tassa rūpakkhandho nuppajjitthāti? Natthi. </span><br><p id=ya2.2.3:48.1><span class=root>Yassa vedanākkhandho nuppajjittha tassa saññākkhandho na nirujjhitthāti? Natthi. </span><br><p id=ya2.2.3:49.1><span class=root>Yassa vā pana saññākkhandho na nirujjhittha tassa vedanākkhandho nuppajjitthāti? Natthi. </span><br><p id=ya2.2.3:50.0><span class=root>2.2.3.2.5. Paccanīkaokāsa </span><br><p id=ya2.2.3:50.1><span class=root>Yattha rūpakkhandho nuppajjittha …pe…. </span><br><p id=ya2.2.3:51.0><span class=root>2.2.3.2.6. Paccanīkapuggalokāsa </span><br><p id=ya2.2.3:51.1><span class=root>Yassa yattha rūpakkhandho nuppajjittha tassa tattha vedanākkhandho na nirujjhitthāti? </span><br><p id=ya2.2.3:52.1><span class=root>Arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho na nirujjhittha. Suddhāvāsānaṁ tesaṁ tattha rūpakkhandho ca nuppajjittha vedanākkhandho ca na nirujjhittha. </span><br><p id=ya2.2.3:53.1><span class=root>Yassa vā pana yattha vedanākkhandho na nirujjhittha tassa tattha rūpakkhandho nuppajjitthāti? </span><br><p id=ya2.2.3:54.1><span class=root>Asaññasattānaṁ tesaṁ tattha vedanākkhandho na nirujjhittha, no ca tesaṁ tattha rūpakkhandho nuppajjittha. Suddhāvāsānaṁ tesaṁ tattha vedanākkhandho ca na nirujjhittha rūpakkhandho ca nuppajjittha. </span><br><p id=ya2.2.3:55.1><span class=root>Yassa yattha vedanākkhandho nuppajjittha tassa tattha saññākkhandho na nirujjhitthāti? Āmantā. </span><br><p id=ya2.2.3:56.1><span class=root>Yassa vā pana yattha saññākkhandho na nirujjhittha tassa tattha vedanākkhandho nuppajjitthāti? Āmantā. </span><br><p id=ya2.2.3:57.0.1><span class=root>2.2.3.3. Anāgatavāra </span><br><p id=ya2.2.3:57.0.2><span class=root>2.2.3.3.1. Anulomapuggala </span><br><p id=ya2.2.3:57.1><span class=root>Yassa rūpakkhandho uppajjissati tassa vedanākkhandho nirujjhissatīti? Āmantā. </span><br><p id=ya2.2.3:58.1><span class=root>Yassa vā pana vedanākkhandho nirujjhissati tassa rūpakkhandho uppajjissatīti? </span><br><p id=ya2.2.3:59.1><span class=root>Pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ vedanākkhandho nirujjhissati, no ca tesaṁ rūpakkhandho uppajjissati. Itaresaṁ tesaṁ vedanākkhandho ca nirujjhissati rūpakkhandho ca uppajjissati. </span><br><p id=ya2.2.3:60.1><span class=root>Yassa vedanākkhandho uppajjissati tassa saññākkhandho nirujjhissatīti? Āmantā. </span><br><p id=ya2.2.3:61.1><span class=root>Yassa vā pana saññākkhandho nirujjhissati tassa vedanākkhandho uppajjissatīti? </span><br><p id=ya2.2.3:62.1><span class=root>Pacchimabhavikānaṁ upapajjantānaṁ tesaṁ saññākkhandho nirujjhissati, no ca tesaṁ vedanākkhandho uppajjissati. Itaresaṁ tesaṁ saññākkhandho ca nirujjhissati vedanākkhandho ca uppajjissati. </span><br><p id=ya2.2.3:63.0><span class=root>2.2.3.3.2. Anulomaokāsa </span><br><p id=ya2.2.3:63.1><span class=root>Yattha rūpakkhandho uppajjissati …pe…. </span><br><p id=ya2.2.3:64.0><span class=root>2.2.3.3.3. Anulomapuggalokāsa </span><br><p id=ya2.2.3:64.1><span class=root>Yassa yattha rūpakkhandho uppajjissati tassa tattha vedanākkhandho nirujjhissatīti? </span><br><p id=ya2.2.3:65.1><span class=root>Asaññasattānaṁ tesaṁ tattha rūpakkhandho uppajjissati, no ca tesaṁ tattha vedanākkhandho nirujjhissati. Pañcavokārānaṁ tesaṁ tattha rūpakkhandho ca uppajjissati vedanākkhandho ca nirujjhissati. </span><br><p id=ya2.2.3:66.1><span class=root>Yassa vā pana yattha vedanākkhandho nirujjhissati tassa tattha rūpakkhandho uppajjissatīti? </span><br><p id=ya2.2.3:67.1><span class=root>Pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjissati. Itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca uppajjissati. </span><br><p id=ya2.2.3:68.1><span class=root>Yassa yattha vedanākkhandho uppajjissati tassa tattha saññākkhandho nirujjhissatīti? Āmantā. </span><br><p id=ya2.2.3:69.1><span class=root>Yassa vā pana yattha saññākkhandho nirujjhissati tassa tattha vedanākkhandho uppajjissatīti? </span><br><p id=ya2.2.3:70.1><span class=root>Pacchimabhavikānaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjissati. Itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca uppajjissati. </span><br><p id=ya2.2.3:71.0><span class=root>2.2.3.3.4. Paccanīkapuggala </span><br><p id=ya2.2.3:71.1><span class=root>Yassa rūpakkhandho nuppajjissati tassa vedanākkhandho na nirujjhissatīti? </span><br><p id=ya2.2.3:72.1><span class=root>Pacchimabhavikānaṁ upapajjantānaṁ ye ca arūpaṁ upapajjitvā parinibbāyissanti tesaṁ rūpakkhandho nuppajjissati, no ca tesaṁ vedanākkhandho na nirujjhissati. Parinibbantānaṁ tesaṁ rūpakkhandho ca nuppajjissati vedanākkhandho ca na nirujjhissati. </span><br><p id=ya2.2.3:73.1><span class=root>Yassa vā pana vedanākkhandho na nirujjhissati tassa rūpakkhandho nuppajjissatīti? Āmantā. </span><br><p id=ya2.2.3:74.1><span class=root>Yassa vedanākkhandho nuppajjissati tassa saññākkhandho na nirujjhissatīti? </span><br><p id=ya2.2.3:75.1><span class=root>Pacchimabhavikānaṁ upapajjantānaṁ tesaṁ vedanākkhandho nuppajjissati, no ca tesaṁ saññākkhandho na nirujjhissati. Parinibbantānaṁ tesaṁ vedanākkhandho ca nuppajjissati saññākkhandho ca na nirujjhissati. </span><br><p id=ya2.2.3:76.1><span class=root>Yassa vā pana saññākkhandho na nirujjhissati tassa vedanākkhandho nuppajjissatīti? Āmantā. </span><br><p id=ya2.2.3:77.0><span class=root>2.2.3.3.5. Paccanīkaokāsa </span><br><p id=ya2.2.3:77.1><span class=root>Yattha rūpakkhandho nuppajjissati …pe…. </span><br><p id=ya2.2.3:78.0><span class=root>2.2.3.3.6. Paccanīkapuggalokāsa </span><br><p id=ya2.2.3:78.1><span class=root>Yassa yattha rūpakkhandho nuppajjissati tassa tattha vedanākkhandho na nirujjhissatīti? </span><br><p id=ya2.2.3:79.1><span class=root>Pacchimabhavikānaṁ pañcavokāraṁ upapajjantānaṁ arūpānaṁ tesaṁ tattha rūpakkhandho nuppajjissati, no ca tesaṁ tattha vedanākkhandho na nirujjhissati. Parinibbantānaṁ tesaṁ tattha rūpakkhandho ca nuppajjissati vedanākkhandho ca na nirujjhissati. </span><br><p id=ya2.2.3:80.1><span class=root>Yassa vā pana yattha vedanākkhandho na nirujjhissati tassa tattha rūpakkhandho nuppajjissatīti? </span><br><p id=ya2.2.3:81.1><span class=root>Asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho nuppajjissati. Parinibbantānaṁ tesaṁ tattha vedanākkhandho ca na nirujjhissati rūpakkhandho ca nuppajjissati. </span><br><p id=ya2.2.3:82.1><span class=root>Yassa yattha vedanākkhandho nuppajjissati tassa tattha saññākkhandho na nirujjhissatīti? </span><br><p id=ya2.2.3:83.1><span class=root>Pacchimabhavikānaṁ upapajjantānaṁ tesaṁ tattha vedanākkhandho nuppajjissati, no ca tesaṁ tattha saññākkhandho na nirujjhissati. Parinibbantānaṁ asaññasattānaṁ tesaṁ tattha vedanākkhandho ca nuppajjissati saññākkhandho ca na nirujjhissati. </span><br><p id=ya2.2.3:84.1><span class=root>Yassa vā pana yattha saññākkhandho na nirujjhissati tassa tattha vedanākkhandho nuppajjissatīti? Āmantā. </span><br><p id=ya2.2.3:85.0.1><span class=root>2.2.3.4. Paccuppannātītavāra </span><br><p id=ya2.2.3:85.0.2><span class=root>2.2.3.4.1. Anulomapuggala </span><br><p id=ya2.2.3:85.1><span class=root>Yassa rūpakkhandho uppajjati tassa vedanākkhandho nirujjhitthāti? Āmantā. </span><br><p id=ya2.2.3:86.1><span class=root>Yassa vā pana vedanākkhandho nirujjhittha tassa rūpakkhandho uppajjatīti? </span><br><p id=ya2.2.3:87.1><span class=root>Sabbesaṁ cavantānaṁ arūpaṁ upapajjantānaṁ tesaṁ vedanākkhandho nirujjhittha, no ca tesaṁ rūpakkhandho uppajjati. Pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca nirujjhittha rūpakkhandho ca uppajjati …pe…. </span><br><p id=ya2.2.3:88.1><span class=root>(Yathā uppādavāre paccuppannātītaṁ vibhattaṁ tathā idha vibhajitabbaṁ.) </span><br><p id=ya2.2.3:89.0.1><span class=root>2.2.3.5. Paccuppannānāgatavāra </span><br><p id=ya2.2.3:89.0.2><span class=root>2.2.3.5.1. Anulomapuggala </span><br><p id=ya2.2.3:89.1><span class=root>Yassa rūpakkhandho uppajjati tassa vedanākkhandho nirujjhissatīti? Āmantā. </span><br><p id=ya2.2.3:90.1><span class=root>Yassa vā pana vedanākkhandho nirujjhissati tassa rūpakkhandho uppajjatīti? </span><br><p id=ya2.2.3:91.1><span class=root>Sabbesaṁ cavantānaṁ arūpaṁ upapajjantānaṁ tesaṁ vedanākkhandho nirujjhissati, no ca tesaṁ rūpakkhandho uppajjati. Pañcavokāraṁ upapajjantānaṁ asaññasattaṁ upapajjantānaṁ tesaṁ vedanākkhandho ca nirujjhissati rūpakkhandho ca uppajjati. </span><br><p id=ya2.2.3:92.1><span class=root>Yassa vedanākkhandho uppajjati tassa saññākkhandho nirujjhissatīti? Āmantā. </span><br><p id=ya2.2.3:93.1><span class=root>Yassa vā pana saññākkhandho nirujjhissati tassa vedanākkhandho uppajjatīti? </span><br><p id=ya2.2.3:94.1><span class=root>Sabbesaṁ cavantānaṁ asaññasattaṁ upapajjantānaṁ tesaṁ saññākkhandho nirujjhissati, no ca tesaṁ vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ saññākkhandho ca nirujjhissati vedanākkhandho ca uppajjati. </span><br><p id=ya2.2.3:95.0><span class=root>2.2.3.5.2. Anulomaokāsa </span><br><p id=ya2.2.3:95.1><span class=root>Yattha rūpakkhandho uppajjati …pe…. </span><br><p id=ya2.2.3:96.0><span class=root>2.2.3.5.3. Anulomapuggalokāsa </span><br><p id=ya2.2.3:96.1><span class=root>Yassa yattha rūpakkhandho uppajjati tassa tattha vedanākkhandho nirujjhissatīti? </span><br><p id=ya2.2.3:97.1><span class=root>Asaññasattaṁ upapajjantānaṁ tesaṁ tattha rūpakkhandho uppajjati, no ca tesaṁ tattha vedanākkhandho nirujjhissati. Pañcavokāraṁ upapajjantānaṁ tesaṁ tattha rūpakkhandho ca uppajjati vedanākkhandho ca nirujjhissati. </span><br><p id=ya2.2.3:98.1><span class=root>Yassa vā pana yattha vedanākkhandho nirujjhissati tassa tattha rūpakkhandho uppajjatīti? </span><br><p id=ya2.2.3:99.1><span class=root>Pañcavokārā cavantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjati. Pañcavokāraṁ upapajjantānaṁ tesaṁ tattha vedanākkhandho ca nirujjhissati rūpakkhandho ca uppajjati. </span><br><p id=ya2.2.3:100.1><span class=root>Yassa yattha vedanākkhandho uppajjati tassa tattha saññākkhandho nirujjhissatīti? Āmantā. </span><br><p id=ya2.2.3:101.1><span class=root>Yassa vā pana yattha saññākkhandho nirujjhissati tassa tattha vedanākkhandho uppajjatīti? </span><br><p id=ya2.2.3:102.1><span class=root>Catuvokārā pañcavokārā cavantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjati. Catuvokāraṁ pañcavokāraṁ upapajjantānaṁ tesaṁ tattha saññākkhandho ca nirujjhissati vedanākkhandho ca uppajjati. </span><br><p id=ya2.2.3:103.0><span class=root>2.2.3.5.4. Paccanīkapuggala </span><br><p id=ya2.2.3:103.1><span class=root>Yassa rūpakkhandho nuppajjati tassa vedanākkhandho na nirujjhissatīti? </span><br><p id=ya2.2.3:104.1><span class=root>Sabbesaṁ cavantānaṁ arūpaṁ upapajjantānaṁ tesaṁ rūpakkhandho nuppajjati, no ca tesaṁ vedanākkhandho na nirujjhissati. Parinibbantānaṁ tesaṁ rūpakkhandho ca nuppajjati vedanākkhandho ca na nirujjhissati. </span><br><p id=ya2.2.3:105.1><span class=root>Yassa vā pana vedanākkhandho na nirujjhissati tassa rūpakkhandho nuppajjatīti? Āmantā. </span><br><p id=ya2.2.3:106.1><span class=root>Yassa vedanākkhandho nuppajjati tassa saññākkhandho na nirujjhissatīti? </span><br><p id=ya2.2.3:107.1><span class=root>Sabbesaṁ cavantānaṁ asaññasattaṁ upapajjantānaṁ tesaṁ vedanākkhandho nuppajjati, no ca tesaṁ saññākkhandho na nirujjhissati. Parinibbantānaṁ tesaṁ vedanākkhandho ca nuppajjati saññākkhandho ca na nirujjhissati. </span><br><p id=ya2.2.3:108.1><span class=root>Yassa vā pana saññākkhandho na nirujjhissati tassa vedanākkhandho nuppajjatīti? Āmantā. </span><br><p id=ya2.2.3:109.0><span class=root>2.2.3.5.5. Paccanīkaokāsa </span><br><p id=ya2.2.3:109.1><span class=root>Yattha rūpakkhandho nuppajjati …pe…. </span><br><p id=ya2.2.3:110.0><span class=root>2.2.3.5.6. Paccanīkapuggalokāsa </span><br><p id=ya2.2.3:110.1><span class=root>Yassa yattha rūpakkhandho nuppajjati tassa tattha vedanākkhandho na nirujjhissatīti? </span><br><p id=ya2.2.3:111.1><span class=root>Pañcavokārā cavantānaṁ arūpānaṁ tesaṁ tattha rūpakkhandho nuppajjati, no ca tesaṁ tattha vedanākkhandho na nirujjhissati. Parinibbantānaṁ asaññasattā cavantānaṁ tesaṁ tattha rūpakkhandho ca nuppajjati vedanākkhandho ca na nirujjhissati. </span><br><p id=ya2.2.3:112.1><span class=root>Yassa vā pana yattha vedanākkhandho na nirujjhissati tassa tattha rūpakkhandho nuppajjatīti? </span><br><p id=ya2.2.3:113.1><span class=root>Asaññasattaṁ upapajjantānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho nuppajjati. Parinibbantānaṁ asaññasattā cavantānaṁ tesaṁ tattha vedanākkhandho ca na nirujjhissati rūpakkhandho ca nuppajjati. </span><br><p id=ya2.2.3:114.1><span class=root>Yassa yattha vedanākkhandho nuppajjati tassa tattha saññākkhandho na nirujjhissatīti? </span><br><p id=ya2.2.3:115.1><span class=root>Catuvokārā pañcavokārā cavantānaṁ tesaṁ tattha vedanākkhandho nuppajjati, no ca tesaṁ tattha saññākkhandho na nirujjhissati. Parinibbantānaṁ asaññasattānaṁ tesaṁ tattha vedanākkhandho ca nuppajjati saññākkhandho ca na nirujjhissati. </span><br><p id=ya2.2.3:116.1><span class=root>Yassa vā pana yattha saññākkhandho na nirujjhissati tassa tattha vedanākkhandho nuppajjatīti? Āmantā. </span><br><p id=ya2.2.3:117.0.1><span class=root>2.2.3.6. Atītānāgatavāra </span><br><p id=ya2.2.3:117.0.2><span class=root>2.2.3.6.1. Anulomapuggala </span><br><p id=ya2.2.3:117.1><span class=root>Yassa rūpakkhandho uppajjittha tassa vedanākkhandho nirujjhissatīti? </span><br><p id=ya2.2.3:118.1><span class=root>Parinibbantānaṁ tesaṁ rūpakkhandho uppajjittha, no ca tesaṁ vedanākkhandho nirujjhissati. Itaresaṁ tesaṁ rūpakkhandho ca uppajjittha vedanākkhandho ca nirujjhissati. </span><br><p id=ya2.2.3:119.1><span class=root>Yassa vā pana vedanākkhandho nirujjhissati tassa rūpakkhandho uppajjitthāti? Āmantā. </span><br><p id=ya2.2.3:120.1><span class=root>Yassa vedanākkhandho uppajjittha tassa saññākkhandho nirujjhissatīti? </span><br><p id=ya2.2.3:121.1><span class=root>Parinibbantānaṁ tesaṁ vedanākkhandho uppajjittha, no ca tesaṁ saññākkhandho nirujjhissati. Itaresaṁ tesaṁ vedanākkhandho ca uppajjittha saññākkhandho ca nirujjhissati. </span><br><p id=ya2.2.3:122.1><span class=root>Yassa vā pana saññākkhandho nirujjhissati tassa vedanākkhandho uppajjitthāti? Āmantā. </span><br><p id=ya2.2.3:123.0><span class=root>2.2.3.6.2. Anulomaokāsa </span><br><p id=ya2.2.3:123.1><span class=root>Yattha rūpakkhandho uppajjittha …pe…. </span><br><p id=ya2.2.3:124.0><span class=root>2.2.3.6.3. Anulomapuggalokāsa </span><br><p id=ya2.2.3:124.1><span class=root>Yassa yattha rūpakkhandho uppajjittha tassa tattha vedanākkhandho nirujjhissatīti? </span><br><p id=ya2.2.3:125.1><span class=root>Pañcavokāre parinibbantānaṁ asaññasattānaṁ tesaṁ tattha rūpakkhandho uppajjittha, no ca tesaṁ tattha vedanākkhandho nirujjhissati. Itaresaṁ pañcavokārānaṁ tesaṁ tattha rūpakkhandho ca uppajjittha vedanākkhandho ca nirujjhissati. </span><br><p id=ya2.2.3:126.1><span class=root>Yassa vā pana yattha vedanākkhandho nirujjhissati tassa tattha rūpakkhandho uppajjitthāti? </span><br><p id=ya2.2.3:127.1><span class=root>Suddhāvāsaṁ upapajjantānaṁ arūpānaṁ tesaṁ tattha vedanākkhandho nirujjhissati, no ca tesaṁ tattha rūpakkhandho uppajjittha. Itaresaṁ pañcavokārānaṁ tesaṁ tattha vedanākkhandho ca nirujjhissati rūpakkhandho ca uppajjittha. </span><br><p id=ya2.2.3:128.1><span class=root>Yassa yattha vedanākkhandho uppajjittha tassa tattha saññākkhandho nirujjhissatīti? </span><br><p id=ya2.2.3:129.1><span class=root>Parinibbantānaṁ tesaṁ tattha vedanākkhandho uppajjittha, no ca tesaṁ tattha saññākkhandho nirujjhissati. Itaresaṁ catuvokārānaṁ pañcavokārānaṁ tesaṁ tattha vedanākkhandho ca uppajjittha saññākkhandho ca nirujjhissati. </span><br><p id=ya2.2.3:130.1><span class=root>Yassa vā pana yattha saññākkhandho nirujjhissati tassa tattha vedanākkhandho uppajjitthāti? </span><br><p id=ya2.2.3:131.1><span class=root>Suddhāvāsaṁ upapajjantānaṁ tesaṁ tattha saññākkhandho nirujjhissati, no ca tesaṁ tattha vedanākkhandho uppajjittha. Itaresaṁ catuvokārānaṁ pañcavokārānaṁ tesaṁ tattha saññākkhandho ca nirujjhissati vedanākkhandho ca uppajjittha. </span><br><p id=ya2.2.3:132.0><span class=root>2.2.3.6.4. Paccanīkapuggala </span><br><p id=ya2.2.3:132.1><span class=root>Yassa rūpakkhandho nuppajjittha tassa vedanākkhandho na nirujjhissatīti? Natthi. </span><br><p id=ya2.2.3:133.1><span class=root>Yassa vā pana vedanākkhandho na nirujjhissati tassa rūpakkhandho nuppajjitthāti? Uppajjittha. </span><br><p id=ya2.2.3:134.1><span class=root>Yassa vedanākkhandho nuppajjittha tassa saññākkhandho na nirujjhissatīti? Natthi. </span><br><p id=ya2.2.3:135.1><span class=root>Yassa vā pana saññākkhandho na nirujjhissati tassa vedanākkhandho nuppajjitthāti? Uppajjittha. </span><br><p id=ya2.2.3:136.0><span class=root>2.2.3.6.5. Paccanīkaokāsa </span><br><p id=ya2.2.3:136.1><span class=root>Yattha rūpakkhandho nuppajjittha …pe…. </span><br><p id=ya2.2.3:137.0><span class=root>2.2.3.6.6. Paccanīkapuggalokāsa </span><br><p id=ya2.2.3:137.1><span class=root>Yassa yattha rūpakkhandho nuppajjittha tassa tattha vedanākkhandho na nirujjhissatīti? </span><br><p id=ya2.2.3:138.1><span class=root>Suddhāvāsaṁ upapajjantānaṁ arūpānaṁ tesaṁ tattha rūpakkhandho nuppajjittha, no ca tesaṁ tattha vedanākkhandho na nirujjhissati. Suddhāvāse parinibbantānaṁ arūpe parinibbantānaṁ tesaṁ tattha rūpakkhandho ca nuppajjittha vedanākkhandho ca na nirujjhissati. </span><br><p id=ya2.2.3:139.1><span class=root>Yassa vā pana yattha vedanākkhandho na nirujjhissati tassa tattha rūpakkhandho nuppajjitthāti? </span><br><p id=ya2.2.3:140.1><span class=root>Pañcavokāre parinibbantānaṁ asaññasattānaṁ tesaṁ tattha vedanākkhandho na nirujjhissati, no ca tesaṁ tattha rūpakkhandho nuppajjittha. Suddhāvāse parinibbantānaṁ arūpe parinibbantānaṁ tesaṁ tattha vedanākkhandho ca na nirujjhissati rūpakkhandho ca nuppajjittha. </span><br><p id=ya2.2.3:141.1><span class=root>Yassa yattha vedanākkhandho nuppajjittha tassa tattha saññākkhandho na nirujjhissatīti? </span><br><p id=ya2.2.3:142.1><span class=root>Suddhāvāsaṁ upapajjantānaṁ tesaṁ tattha vedanākkhandho nuppajjittha, no ca tesaṁ tattha saññākkhandho na nirujjhissati. Suddhāvāse parinibbantānaṁ asaññasattānaṁ tesaṁ tattha vedanākkhandho ca nuppajjittha saññākkhandho ca na nirujjhissati. </span><br><p id=ya2.2.3:143.1><span class=root>Yassa vā pana yattha saññākkhandho na nirujjhissati tassa tattha vedanākkhandho nuppajjitthāti? </span><br><p id=ya2.2.3:144.1><span class=root>Parinibbantānaṁ tesaṁ tattha saññākkhandho na nirujjhissati, no ca tesaṁ tattha vedanākkhandho nuppajjittha. Suddhāvāse parinibbantānaṁ asaññasattānaṁ tesaṁ tattha saññākkhandho ca na nirujjhissati vedanākkhandho ca nuppajjittha. </span><br><p id=ya2.2.3:145.1><span class=root>Uppādanirodhavāro. </span><br><p id=ya2.2.3:146.1><span class=root>Pavattivāro niṭṭhito. </span><br></main><footer class="container footer"><small><a href=/about/>Contact info</a></small></footer>