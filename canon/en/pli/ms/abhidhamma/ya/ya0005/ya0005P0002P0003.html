<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0005.html> 5 Saccayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0005/ya0005P0002P0002.html>Previous</a><a href=/canon/en/pli/ms/abhidhamma/ya/ya0005/ya0005P0003P0001.html>Next</a></div><p id=ya5.2.3:0.1><span class=root>5 Saccayamaka </span><br><p id=ya5.2.3:0.2><span class=root>5.2 Pavattivāra </span><br><p id=ya5.2.3:0.3><span class="root big-bold">5.2.3. Uppādanirodhavāra </span><br><p id=ya5.2.3:1.0.1><span class=root>5.2.3.1 Paccuppannavāra </span><br><p id=ya5.2.3:1.0.2><span class=root>5.2.3.1.1. Anulomapuggala </span><br><p id=ya5.2.3:1.1><span class=root>Yassa dukkhasaccaṁ uppajjati tassa samudayasaccaṁ nirujjhatīti? No. </span><br><p id=ya5.2.3:2.1><span class=root>Yassa vā pana samudayasaccaṁ nirujjhati tassa dukkhasaccaṁ uppajjatīti? No. </span><br><p id=ya5.2.3:3.1><span class=root>Yassa dukkhasaccaṁ uppajjati tassa maggasaccaṁ nirujjhatīti? No. </span><br><p id=ya5.2.3:4.1><span class=root>Yassa vā pana maggasaccaṁ nirujjhati tassa dukkhasaccaṁ uppajjatīti? No. </span><br><p id=ya5.2.3:5.1><span class=root>Yassa samudayasaccaṁ uppajjati tassa maggasaccaṁ nirujjhatīti? No. </span><br><p id=ya5.2.3:6.1><span class=root>Yassa vā pana maggasaccaṁ nirujjhati tassa samudayasaccaṁ uppajjatīti? No. </span><br><p id=ya5.2.3:7.0><span class=root>5.2.3.1.2. Anulomaokāsa </span><br><p id=ya5.2.3:7.1><span class=root>Yattha dukkhasaccaṁ uppajjati tattha samudayasaccaṁ nirujjhatīti? </span><br><p id=ya5.2.3:8.1><span class=root>Asaññasatte tattha dukkhasaccaṁ uppajjati, no ca tattha samudayasaccaṁ nirujjhati …pe…. </span><br><p id=ya5.2.3:9.1><span class=root>(Yatthakaṁ uppādavārepi nirodhavārepi uppādanirodhavārepi sadisaṁ natthi nānākaraṇaṁ.) </span><br><p id=ya5.2.3:10.0><span class=root>5.2.3.1.3. Anulomapuggalokāsa </span><br><p id=ya5.2.3:10.1><span class=root>Yassa yattha dukkhasaccaṁ uppajjati tassa tattha samudayasaccaṁ nirujjhatīti? No. </span><br><p id=ya5.2.3:11.1><span class=root>(Yassakampi yassayatthakampi sadisaṁ.) </span><br><p id=ya5.2.3:12.0><span class=root>5.2.3.1.4. Paccanīkapuggala </span><br><p id=ya5.2.3:12.1><span class=root>Yassa dukkhasaccaṁ nuppajjati tassa samudayasaccaṁ na nirujjhatīti? </span><br><p id=ya5.2.3:13.1><span class=root>Taṇhāya bhaṅgakkhaṇe tesaṁ dukkhasaccaṁ nuppajjati, no ca tesaṁ samudayasaccaṁ na nirujjhati. Sabbesaṁ cavantānaṁ pavatte taṇhāvippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccañca nuppajjati samudayasaccañca na nirujjhati. </span><br><p id=ya5.2.3:14.1><span class=root>Yassa vā pana samudayasaccaṁ na nirujjhati tassa dukkhasaccaṁ nuppajjatīti? </span><br><p id=ya5.2.3:15.1><span class=root>Sabbesaṁ upapajjantānaṁ pavatte cittassa uppādakkhaṇe tesaṁ samudayasaccaṁ na nirujjhati, no ca tesaṁ dukkhasaccaṁ nuppajjati. Sabbesaṁ cavantānaṁ pavatte taṇhāvippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccañca na nirujjhati dukkhasaccañca nuppajjati. </span><br><p id=ya5.2.3:16.1><span class=root>Yassa dukkhasaccaṁ nuppajjati tassa maggasaccaṁ na nirujjhatīti? </span><br><p id=ya5.2.3:17.1><span class=root>Maggassa bhaṅgakkhaṇe tesaṁ dukkhasaccaṁ nuppajjati, no ca tesaṁ maggasaccaṁ na nirujjhati. Sabbesaṁ cavantānaṁ pavatte maggavippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccañca nuppajjati maggasaccañca na nirujjhati. </span><br><p id=ya5.2.3:18.1><span class=root>Yassa vā pana maggasaccaṁ na nirujjhati tassa dukkhasaccaṁ nuppajjatīti? </span><br><p id=ya5.2.3:19.1><span class=root>Sabbesaṁ upapajjantānaṁ pavatte cittassa uppādakkhaṇe tesaṁ maggasaccaṁ na nirujjhati, no ca tesaṁ dukkhasaccaṁ nuppajjati. Sabbesaṁ cavantānaṁ pavatte maggavippayuttacittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccañca na nirujjhati dukkhasaccañca nuppajjati. </span><br><p id=ya5.2.3:20.1><span class=root>Yassa samudayasaccaṁ nuppajjati tassa maggasaccaṁ na nirujjhatīti? </span><br><p id=ya5.2.3:21.1><span class=root>Maggassa bhaṅgakkhaṇe tesaṁ samudayasaccaṁ nuppajjati, no ca tesaṁ maggasaccaṁ na nirujjhati. Taṇhāvippayuttacittassa uppādakkhaṇe maggavippayuttacittassa bhaṅgakkhaṇe nirodhasamāpannānaṁ asaññasattānaṁ tesaṁ samudayasaccañca nuppajjati maggasaccañca na nirujjhati. </span><br><p id=ya5.2.3:22.1><span class=root>Yassa vā pana maggasaccaṁ na nirujjhati tassa samudayasaccaṁ nuppajjatīti? </span><br><p id=ya5.2.3:23.1><span class=root>Taṇhāya uppādakkhaṇe tesaṁ maggasaccaṁ na nirujjhati, no ca tesaṁ samudayasaccaṁ nuppajjati. Maggavippayuttacittassa bhaṅgakkhaṇe taṇhāvippayuttacittassa uppādakkhaṇe nirodhasamāpannānaṁ asaññasattānaṁ tesaṁ maggasaccañca na nirujjhati samudayasaccañca nuppajjati. </span><br><p id=ya5.2.3:24.0><span class=root>5.2.3.1.5. Paccanīkaokāsa </span><br><p id=ya5.2.3:24.1><span class=root>Yattha dukkhasaccaṁ nuppajjati …pe…. </span><br><p id=ya5.2.3:25.0><span class=root>5.2.3.1.6. Paccanīkapuggalokāsa </span><br><p id=ya5.2.3:25.1><span class=root>Yassa yattha dukkhasaccaṁ nuppajjati …pe…. </span><br><p id=ya5.2.3:26.1><span class=root>(Yassakampi yassayatthakampi sadisaṁ, yassayatthakepi nirodhasamāpannānanti na kātabbaṁ.) </span><br><p id=ya5.2.3:27.0.1><span class=root>5.2.3.2. Atītavāra </span><br><p id=ya5.2.3:27.0.2><span class=root>5.2.3.2.1. Anulomapuggala </span><br><p id=ya5.2.3:27.1><span class=root>Yassa dukkhasaccaṁ uppajjittha tassa samudayasaccaṁ nirujjhitthāti? Āmantā. </span><br><p id=ya5.2.3:28.1><span class=root>Yassa vā pana …pe… ? Āmantā. </span><br><p id=ya5.2.3:29.1><span class=root>(Atītā pucchā yathā uppādavāre vibhattā evaṁ uppādanirodhavārepi anulomampi paccanīkampi vibhajitabbaṁ.) </span><br><p id=ya5.2.3:30.0.1><span class=root>5.2.3.3. Anāgatavāra </span><br><p id=ya5.2.3:30.0.2><span class=root>5.2.3.3.1. Anulomapuggala </span><br><p id=ya5.2.3:30.1><span class=root>Yassa dukkhasaccaṁ uppajjissati tassa samudayasaccaṁ nirujjhissatīti? </span><br><p id=ya5.2.3:31.1><span class=root>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ dukkhasaccaṁ uppajjissati, no ca tesaṁ samudayasaccaṁ nirujjhissati. Itaresaṁ tesaṁ dukkhasaccañca uppajjissati samudayasaccañca nirujjhissati. </span><br><p id=ya5.2.3:32.1><span class=root>Yassa vā pana …pe… ? Āmantā. </span><br><p id=ya5.2.3:33.1><span class=root>Yassa dukkhasaccaṁ uppajjissati tassa maggasaccaṁ nirujjhissatīti? </span><br><p id=ya5.2.3:34.1><span class=root>Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ dukkhasaccaṁ uppajjissati, no ca tesaṁ maggasaccaṁ nirujjhissati. Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ dukkhasaccañca uppajjissati maggasaccañca nirujjhissati. </span><br><p id=ya5.2.3:35.1><span class=root>Yassa vā pana …pe… ? Āmantā. </span><br><p id=ya5.2.3:36.1><span class=root>Yassa samudayasaccaṁ uppajjissati tassa maggasaccaṁ nirujjhissatīti? </span><br><p id=ya5.2.3:37.1><span class=root>Ye puthujjanā maggaṁ na paṭilabhissanti tesaṁ samudayasaccaṁ uppajjissati, no ca tesaṁ maggasaccaṁ nirujjhissati. Ye maggaṁ paṭilabhissanti tesaṁ samudayasaccañca uppajjissati maggasaccañca nirujjhissati. </span><br><p id=ya5.2.3:38.1><span class=root>Yassa vā pana maggasaccaṁ nirujjhissati tassa samudayasaccaṁ uppajjissatīti? </span><br><p id=ya5.2.3:39.1><span class=root>Aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ maggasaccaṁ nirujjhissati, no ca tesaṁ samudayasaccaṁ uppajjissati. Ye maggaṁ paṭilabhissanti tesaṁ maggasaccañca nirujjhissati samudayasaccañca uppajjissati. </span><br><p id=ya5.2.3:40.0><span class=root>5.2.3.3.2. Anulomaokāsa </span><br><p id=ya5.2.3:40.1><span class=root>Yattha dukkhasaccaṁ uppajjissati …pe…. </span><br><p id=ya5.2.3:41.0><span class=root>5.2.3.3.3. Anulomapuggalokāsa </span><br><p id=ya5.2.3:41.1><span class=root>Yassa yattha dukkhasaccaṁ uppajjissati tassa tattha samudayasaccaṁ nirujjhissatīti? </span><br><p id=ya5.2.3:42.1><span class=root>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti asaññasattānaṁ tesaṁ tattha …pe… itaresaṁ catuvokārānaṁ pañcavokārānaṁ tesaṁ tattha …pe…. (Yassakampi yassayatthakampi sadisaṁ.) </span><br><p id=ya5.2.3:43.0><span class=root>5.2.3.3.4. Paccanīkapuggala </span><br><p id=ya5.2.3:43.1><span class=root>Yassa dukkhasaccaṁ nuppajjissati tassa samudayasaccaṁ na nirujjhissatīti? Āmantā. </span><br><p id=ya5.2.3:44.1><span class=root>Yassa vā pana samudayasaccaṁ na nirujjhissati tassa dukkhasaccaṁ nuppajjissatīti? </span><br><p id=ya5.2.3:45.1><span class=root>Aggamaggasamaṅgīnaṁ arahantānaṁ yassa cittassa anantarā aggamaggaṁ paṭilabhissanti tesaṁ samudayasaccaṁ na nirujjhissati, no ca tesaṁ dukkhasaccaṁ nuppajjissati. Pacchimacittasamaṅgīnaṁ tesaṁ samudayasaccañca na nirujjhissati dukkhasaccañca nuppajjissati. </span><br><p id=ya5.2.3:46.1><span class=root>Yassa dukkhasaccaṁ nuppajjissati tassa maggasaccaṁ na nirujjhissatīti? Āmantā. </span><br><p id=ya5.2.3:47.1><span class=root>Yassa vā pana maggasaccaṁ na nirujjhissati tassa dukkhasaccaṁ nuppajjissatīti? </span><br><p id=ya5.2.3:48.1><span class=root>Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ maggasaccaṁ na nirujjhissati, no ca tesaṁ dukkhasaccaṁ nuppajjissati. Pacchimacittasamaṅgīnaṁ tesaṁ maggasaccañca na nirujjhissati dukkhasaccañca nuppajjissati. </span><br><p id=ya5.2.3:49.1><span class=root>Yassa samudayasaccaṁ nuppajjissati tassa maggasaccaṁ na nirujjhissatīti? </span><br><p id=ya5.2.3:50.1><span class=root>Aggamaggassa uppādakkhaṇe yassa cittassa anantarā aggamaggaṁ paṭilabhissanti tesaṁ samudayasaccaṁ nuppajjissati, no ca tesaṁ maggasaccaṁ na nirujjhissati. Aggamaggassa bhaṅgakkhaṇe arahantānaṁ tesaṁ samudayasaccañca nuppajjissati maggasaccañca na nirujjhissati. </span><br><p id=ya5.2.3:51.1><span class=root>Yassa vā pana maggasaccaṁ na nirujjhissati tassa samudayasaccaṁ nuppajjissatīti? </span><br><p id=ya5.2.3:52.1><span class=root>Ye puthujjanā maggaṁ na paṭilabhissanti tesaṁ maggasaccaṁ na nirujjhissati, no ca tesaṁ samudayasaccaṁ nuppajjissati. Aggamaggassa bhaṅgakkhaṇe arahantānaṁ tesaṁ maggasaccañca na nirujjhissati samudayasaccañca nuppajjissati. </span><br><p id=ya5.2.3:53.0><span class=root>5.2.3.3.5. Paccanīkaokāsa </span><br><p id=ya5.2.3:53.1><span class=root>Yattha dukkhasaccaṁ nuppajjissati …pe…. </span><br><p id=ya5.2.3:54.0><span class=root>5.2.3.3.6. Paccanīkapuggalokāsa </span><br><p id=ya5.2.3:54.1><span class=root>Yassa yattha dukkhasaccaṁ nuppajjissati …pe…. </span><br><p id=ya5.2.3:55.1><span class=root>(Yassakampi yassayatthakampi sadisaṁ, samudayasaccaṁ maggasaccaṁ nānākaraṇaṁ, aggamaggassa bhaṅgakkhaṇe, arahantānaṁ asaññasattānaṁ tesaṁ tattha maggasaccañca na nirujjhissati samudayasaccañca nuppajjissati.) </span><br><p id=ya5.2.3:56.0.1><span class=root>5.2.3.4. Paccuppannātītavāra </span><br><p id=ya5.2.3:56.0.2><span class=root>5.2.3.4.1. Anulomapuggala </span><br><p id=ya5.2.3:56.1><span class=root>Yassa dukkhasaccaṁ uppajjati tassa samudayasaccaṁ nirujjhitthāti? Āmantā. </span><br><p id=ya5.2.3:57.1><span class=root>Yassa vā pana …pe…. </span><br><p id=ya5.2.3:58.1><span class=root>(Paccuppannaatītā pucchā uppādavārepi uppādanirodhavārepi yassakampi yatthakampi yassayatthakampi anulomampi paccanīkampi sadisaṁ, asammohantena vibhajitabbā.) </span><br><p id=ya5.2.3:59.0.1><span class=root>5.2.3.5. Paccuppannānāgatavāra </span><br><p id=ya5.2.3:59.0.2><span class=root>5.2.3.5.1. Anulomapuggala </span><br><p id=ya5.2.3:59.1><span class=root>Yassa dukkhasaccaṁ uppajjati tassa samudayasaccaṁ nirujjhissatīti? </span><br><p id=ya5.2.3:60.1><span class=root>Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ dukkhasaccaṁ uppajjati, no ca tesaṁ samudayasaccaṁ nirujjhissati. Itaresaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati samudayasaccañca nirujjhissati. </span><br><p id=ya5.2.3:61.1><span class=root>Yassa vā pana samudayasaccaṁ nirujjhissati tassa dukkhasaccaṁ uppajjatīti? </span><br><p id=ya5.2.3:62.1><span class=root>Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ samudayasaccaṁ nirujjhissati, no ca tesaṁ dukkhasaccaṁ uppajjati. Sabbesaṁ upapajjantānaṁ pavatte cittassa uppādakkhaṇe tesaṁ samudayasaccañca nirujjhissati dukkhasaccañca uppajjati. </span><br><p id=ya5.2.3:63.1><span class=root>Yassa dukkhasaccaṁ uppajjati tassa maggasaccaṁ nirujjhissatīti? </span><br><p id=ya5.2.3:64.1><span class=root>Arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccaṁ uppajjati, no ca tesaṁ maggasaccaṁ nirujjhissati. Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ dukkhasaccañca uppajjati maggasaccañca nirujjhissati. </span><br><p id=ya5.2.3:65.1><span class=root>Yassa vā pana maggasaccaṁ nirujjhissati tassa dukkhasaccaṁ uppajjatīti? </span><br><p id=ya5.2.3:66.1><span class=root>Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ maggasaccaṁ nirujjhissati, no ca tesaṁ dukkhasaccaṁ uppajjati. Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccañca nirujjhissati dukkhasaccañca uppajjati. </span><br><p id=ya5.2.3:67.1><span class=root>Yassa samudayasaccaṁ uppajjati tassa maggasaccaṁ nirujjhissatīti? </span><br><p id=ya5.2.3:68.1><span class=root>Ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ samudayasaccaṁ uppajjati, no ca tesaṁ maggasaccaṁ nirujjhissati. Ye maggaṁ paṭilabhissanti tesaṁ taṇhāya uppādakkhaṇe tesaṁ samudayasaccañca uppajjati maggasaccañca nirujjhissati. </span><br><p id=ya5.2.3:69.1><span class=root>Yassa vā pana maggasaccaṁ nirujjhissati tassa samudayasaccaṁ uppajjatīti? </span><br><p id=ya5.2.3:70.1><span class=root>Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ maggasaccaṁ nirujjhissati, no ca tesaṁ samudayasaccaṁ uppajjati. Ye maggaṁ paṭilabhissanti tesaṁ taṇhāya uppādakkhaṇe tesaṁ maggasaccañca nirujjhissati samudayasaccañca uppajjati. </span><br><p id=ya5.2.3:71.0><span class=root>5.2.3.5.2. Anulomaokāsa </span><br><p id=ya5.2.3:71.1><span class=root>Yattha dukkhasaccaṁ uppajjati …pe…. </span><br><p id=ya5.2.3:72.0><span class=root>5.2.3.5.3. Anulomapuggalokāsa </span><br><p id=ya5.2.3:72.1><span class=root>Yassa yattha dukkhasaccaṁ uppajjati tassa tattha samudayasaccaṁ nirujjhissatīti? </span><br><p id=ya5.2.3:73.1><span class=root>Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ …pe… itaresaṁ catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha dukkhasaccaṁ …pe…. </span><br><p id=ya5.2.3:74.1><span class=root>Yassa vā pana yattha samudayasaccaṁ nirujjhissati tassa tattha dukkhasaccaṁ uppajjatīti? </span><br><p id=ya5.2.3:75.1><span class=root>Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha samudayasaccaṁ nirujjhissati, no ca tesaṁ tattha dukkhasaccaṁ uppajjati. Catuvokāraṁ pañcavokāraṁ upapajjantānaṁ pavatte cittassa uppādakkhaṇe tesaṁ tattha samudayasaccañca nirujjhissati dukkhasaccañca uppajjati. </span><br><p id=ya5.2.3:76.1><span class=root>Yassa yattha dukkhasaccaṁ uppajjati tassa tattha maggasaccaṁ nirujjhissatīti? </span><br><p id=ya5.2.3:77.1><span class=root>Arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha dukkhasaccaṁ uppajjati, no ca tesaṁ tattha maggasaccaṁ nirujjhissati. Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha dukkhasaccañca uppajjati maggasaccañca nirujjhissati. </span><br><p id=ya5.2.3:78.1><span class=root>Yassa vā pana yattha maggasaccaṁ nirujjhissati tassa tattha dukkhasaccaṁ uppajjatīti? </span><br><p id=ya5.2.3:79.1><span class=root>Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha maggasaccaṁ nirujjhissati, no ca tesaṁ tattha dukkhasaccaṁ uppajjati. Aggamaggassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe ye caññe maggaṁ paṭilabhissanti tesaṁ upapajjantānaṁ pavatte cittassa uppādakkhaṇe tesaṁ tattha maggasaccañca nirujjhissati dukkhasaccañca uppajjati. </span><br><p id=ya5.2.3:80.1><span class=root>Yassa yattha samudayasaccaṁ uppajjati tassa tattha maggasaccaṁ nirujjhissatīti? </span><br><p id=ya5.2.3:81.1><span class=root>Āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha samudayasaccaṁ uppajjati, no ca tesaṁ tattha maggasaccaṁ nirujjhissati. Ye maggaṁ paṭilabhissanti tesaṁ taṇhāya uppādakkhaṇe tesaṁ tattha samudayasaccañca uppajjati maggasaccañca nirujjhissati. </span><br><p id=ya5.2.3:82.1><span class=root>Yassa vā pana yattha maggasaccaṁ nirujjhissati tassa tattha samudayasaccaṁ uppajjatīti? </span><br><p id=ya5.2.3:83.1><span class=root>Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha maggasaccaṁ nirujjhissati, no ca tesaṁ tattha samudayasaccaṁ uppajjati. Ye maggaṁ paṭilabhissanti tesaṁ taṇhāya uppādakkhaṇe tesaṁ tattha maggasaccañca nirujjhissati samudayasaccañca uppajjati. </span><br><p id=ya5.2.3:84.0><span class=root>5.2.3.5.4. Paccanīkapuggala </span><br><p id=ya5.2.3:84.1><span class=root>Yassa dukkhasaccaṁ nuppajjati tassa samudayasaccaṁ na nirujjhissatīti? </span><br><p id=ya5.2.3:85.1><span class=root>Sabbesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ samudayasaccaṁ na nirujjhissati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ dukkhasaccañca nuppajjati samudayasaccañca na nirujjhissati. </span><br><p id=ya5.2.3:86.1><span class=root>Yassa vā pana samudayasaccaṁ na nirujjhissati tassa dukkhasaccaṁ nuppajjatīti? </span><br><p id=ya5.2.3:87.1><span class=root>Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe tesaṁ samudayasaccaṁ na nirujjhissati, no ca tesaṁ dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe tesaṁ samudayasaccañca na nirujjhissati dukkhasaccañca nuppajjati. </span><br><p id=ya5.2.3:88.1><span class=root>Yassa dukkhasaccaṁ nuppajjati tassa maggasaccaṁ na nirujjhissatīti? </span><br><p id=ya5.2.3:89.1><span class=root>Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ dukkhasaccaṁ nuppajjati, no ca tesaṁ maggasaccaṁ na nirujjhissati. Aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe tesaṁ dukkhasaccañca nuppajjati maggasaccañca na nirujjhissati. </span><br><p id=ya5.2.3:90.1><span class=root>Yassa vā pana maggasaccaṁ na nirujjhissati tassa dukkhasaccaṁ nuppajjatīti? </span><br><p id=ya5.2.3:91.1><span class=root>Arahantānaṁ cittassa uppādakkhaṇe ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe tesaṁ maggasaccaṁ na nirujjhissati, no ca tesaṁ dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe tesaṁ maggasaccañca na nirujjhissati dukkhasaccañca nuppajjati. </span><br><p id=ya5.2.3:92.1><span class=root>Yassa samudayasaccaṁ nuppajjati tassa maggasaccaṁ na nirujjhissatīti? </span><br><p id=ya5.2.3:93.1><span class=root>Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne nirodhasamāpannānaṁ asaññasattānaṁ tesaṁ samudayasaccaṁ nuppajjati, no ca tesaṁ maggasaccaṁ na nirujjhissati. Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ samudayasaccañca nuppajjati maggasaccañca na nirujjhissati. </span><br><p id=ya5.2.3:94.1><span class=root>Yassa vā pana maggasaccaṁ na nirujjhissati tassa samudayasaccaṁ nuppajjatīti? </span><br><p id=ya5.2.3:95.1><span class=root>Ye puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ maggasaccaṁ na nirujjhissati, no ca tesaṁ samudayasaccaṁ nuppajjati. Aggamaggassa bhaṅgakkhaṇe arahantānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ maggasaccañca na nirujjhissati samudayasaccañca nuppajjati. </span><br><p id=ya5.2.3:96.0><span class=root>5.2.3.5.5. Paccanīkaokāsa </span><br><p id=ya5.2.3:96.1><span class=root>Yattha dukkhasaccaṁ nuppajjati …pe…. </span><br><p id=ya5.2.3:97.0><span class=root>5.2.3.5.6. Paccanīkapuggalokāsa </span><br><p id=ya5.2.3:97.1><span class=root>Yassa yattha dukkhasaccaṁ nuppajjati tassa tattha samudayasaccaṁ na nirujjhissatīti? </span><br><p id=ya5.2.3:98.1><span class=root>Catuvokārā pañcavokārā cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha samudayasaccaṁ na nirujjhissati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha dukkhasaccañca nuppajjati samudayasaccañca na nirujjhissati. </span><br><p id=ya5.2.3:99.1><span class=root>Yassa vā pana yattha samudayasaccaṁ na nirujjhissati tassa tattha dukkhasaccaṁ nuppajjatīti? </span><br><p id=ya5.2.3:100.1><span class=root>Aggamaggassa uppādakkhaṇe arahantānaṁ cittassa uppādakkhaṇe yassa cittassa anantarā aggamaggaṁ paṭilabhissanti tassa cittassa uppādakkhaṇe asaññasattaṁ upapajjantānaṁ tesaṁ tattha samudayasaccaṁ na nirujjhissati, no ca tesaṁ tattha dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe yassa cittassa anantarā aggamaggaṁ paṭilabhissanti tassa cittassa bhaṅgakkhaṇe arūpe aggamaggassa ca phalassa ca uppādakkhaṇe asaññasattā cavantānaṁ tesaṁ tattha samudayasaccañca na nirujjhissati dukkhasaccañca nuppajjati. </span><br><p id=ya5.2.3:101.1><span class=root>Yassa yattha dukkhasaccaṁ nuppajjati tassa tattha maggasaccaṁ na nirujjhissatīti? </span><br><p id=ya5.2.3:102.1><span class=root>Yassa cittassa anantarā aggamaggaṁ paṭilabhissanti tassa cittassa bhaṅgakkhaṇe ye caññe maggaṁ paṭilabhissanti tesaṁ cavantānaṁ pavatte cittassa bhaṅgakkhaṇe arūpe maggassa ca phalassa ca uppādakkhaṇe tesaṁ tattha dukkhasaccaṁ nuppajjati, no ca tesaṁ tattha maggasaccaṁ na nirujjhissati. Aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe asaññasattā cavantānaṁ tesaṁ tattha dukkhasaccañca nuppajjati maggasaccañca na nirujjhissati. </span><br><p id=ya5.2.3:103.1><span class=root>Yassa vā pana yattha maggasaccaṁ na nirujjhissati tassa tattha dukkhasaccaṁ nuppajjatīti? </span><br><p id=ya5.2.3:104.1><span class=root>Arahantānaṁ cittassa uppādakkhaṇe āpāyikānaṁ ye ca puthujjanā maggaṁ na paṭilabhissanti tesaṁ upapajjantānaṁ pavatte cittassa uppādakkhaṇe asaññasattaṁ upapajjantānaṁ tesaṁ tattha maggasaccaṁ na nirujjhissati, no ca tesaṁ tattha dukkhasaccaṁ nuppajjati. Aggamaggassa bhaṅgakkhaṇe arahantānaṁ cittassa bhaṅgakkhaṇe āpāyikānaṁ ye ca puthujjanā maggaṁ na paṭilabhissanti tesaṁ cavantānaṁ pavatte cittassa bhaṅgakkhaṇe arūpe aggaphalassa uppādakkhaṇe asaññasattā cavantānaṁ tesaṁ tattha maggasaccañca na nirujjhissati dukkhasaccañca nuppajjati. </span><br><p id=ya5.2.3:105.1><span class=root>Yassa yattha samudayasaccaṁ nuppajjati tassa tattha maggasaccaṁ na nirujjhissatīti? </span><br><p id=ya5.2.3:106.1><span class=root>Aggamaggassa uppādakkhaṇe yassa cittassa anantarā aggamaggaṁ paṭilabhissanti ye caññe maggaṁ paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne tesaṁ tattha samudayasaccaṁ nuppajjati, no ca tesaṁ tattha maggasaccaṁ na nirujjhissati. Aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha samudayasaccañca nuppajjati maggasaccañca na nirujjhissati. </span><br><p id=ya5.2.3:107.1><span class=root>Yassa vā pana yattha maggasaccaṁ na nirujjhissati tassa tattha samudayasaccaṁ nuppajjatīti? </span><br><p id=ya5.2.3:108.1><span class=root>Āpāyikānaṁ ye ca puthujjanā maggaṁ na paṭilabhissanti tesaṁ taṇhāya uppādakkhaṇe tesaṁ tattha maggasaccaṁ na nirujjhissati, no ca tesaṁ tattha samudayasaccaṁ nuppajjati. Aggamaggassa bhaṅgakkhaṇe arahantānaṁ āpāyikānaṁ ye ca puthujjanā maggaṁ na paṭilabhissanti tesaṁ taṇhāya bhaṅgakkhaṇe taṇhāvippayuttacitte vattamāne asaññasattānaṁ tesaṁ tattha maggasaccañca na nirujjhissati samudayasaccañca nuppajjati. </span><br><p id=ya5.2.3:109.0.1><span class=root>5.2.3.6. Atītānāgatavāra </span><br><p id=ya5.2.3:109.0.2><span class=root>5.2.3.6.1. Anulomapuggala </span><br><p id=ya5.2.3:109.1><span class=root>Yassa dukkhasaccaṁ uppajjittha tassa samudayasaccaṁ nirujjhissatīti? </span><br><p id=ya5.2.3:110.1><span class=root>(Yathā nirodhavāre atītānāgatā pucchā anulomampi paccanīkampi vibhattā evaṁ uppādanirodhavārepi asammohantena vibhajitabbaṁ.) </span><br><p id=ya5.2.3:111.1><span class=root>Uppādanirodhavāro. </span><br><p id=ya5.2.3:112.1><span class=root>Pavattivāro niṭṭhito. </span><br></main><footer class="container footer"><small><a href=/about/>Contact info</a></small></footer>