<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0006.html> 6 Saṅkhārayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0006/ya0006P0002P0001.html>Previous</a><a href=/canon/en/pli/ms/abhidhamma/ya/ya0006/ya0006P0002P0003.html>Next</a></div><p><div class=verse-container id=ya6.2.2:0.1><span>6 Saṅkhārayamaka </span></div><p><div class=verse-container id=ya6.2.2:0.2><span>6.2 Pavattivāra </span></div><p><div class=verse-container id=ya6.2.2:0.3><span class=big-bold>6.2.2. Nirodhavāra </span></div><p><div class=verse-container id=ya6.2.2:1.0.1><span>6.2.2.1. Paccuppannavāra </span></div><p><div class=verse-container id=ya6.2.2:1.0.2><span>6.2.2.1.1. Anulomapuggala </span></div><p><div class=verse-container id=ya6.2.2:1.1><span>Yassa kāyasaṅkhāro nirujjhati tassa vacīsaṅkhāro nirujjhatīti? </span></div><p><div class=verse-container id=ya6.2.2:2.1><span>Vinā vitakkavicārehi assāsapassāsānaṁ bhaṅgakkhaṇe tesaṁ kāyasaṅkhāro nirujjhati, no ca tesaṁ vacīsaṅkhāro nirujjhati. Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ kāyasaṅkhāro ca nirujjhati vacīsaṅkhāro ca nirujjhati. </span></div><p><div class=verse-container id=ya6.2.2:3.1><span>Yassa vā pana vacīsaṅkhāro nirujjhati tassa kāyasaṅkhāro nirujjhatīti? </span></div><p><div class=verse-container id=ya6.2.2:4.1><span>Vinā assāsapassāsehi vitakkavicārānaṁ bhaṅgakkhaṇe tesaṁ vacīsaṅkhāro nirujjhati, no ca tesaṁ kāyasaṅkhāro nirujjhati. Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ vacīsaṅkhāro ca nirujjhati kāyasaṅkhāro ca nirujjhati. </span></div><p><div class=verse-container id=ya6.2.2:5.1><span>Yassa kāyasaṅkhāro nirujjhati tassa cittasaṅkhāro nirujjhatīti? Āmantā. </span></div><p><div class=verse-container id=ya6.2.2:6.1><span>Yassa vā pana cittasaṅkhāro nirujjhati tassa kāyasaṅkhāro nirujjhatīti? </span></div><p><div class=verse-container id=ya6.2.2:7.1><span>Vinā assāsapassāsehi cittassa bhaṅgakkhaṇe tesaṁ cittasaṅkhāro nirujjhati, no ca tesaṁ kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ cittasaṅkhāro ca nirujjhati kāyasaṅkhāro ca nirujjhati. </span></div><p><div class=verse-container id=ya6.2.2:8.1><span>Yassa vacīsaṅkhāro nirujjhati tassa cittasaṅkhāro nirujjhatīti? Āmantā. </span></div><p><div class=verse-container id=ya6.2.2:9.1><span>Yassa vā pana cittasaṅkhāro nirujjhati tassa vacīsaṅkhāro nirujjhatīti? </span></div><p><div class=verse-container id=ya6.2.2:10.1><span>Vinā vitakkavicārehi cittassa bhaṅgakkhaṇe tesaṁ cittasaṅkhāro nirujjhati, no ca tesaṁ vacīsaṅkhāro nirujjhati. Vitakkavicārānaṁ bhaṅgakkhaṇe tesaṁ cittasaṅkhāro ca nirujjhati vacīsaṅkhāro ca nirujjhati. </span></div><p><div class=verse-container id=ya6.2.2:11.0><span>6.2.2.1.2. Anulomaokāsa </span></div><p><div class=verse-container id=ya6.2.2:11.1><span>Yattha kāyasaṅkhāro nirujjhati tattha vacīsaṅkhāro nirujjhatīti? …pe…. </span></div><p><div class=verse-container id=ya6.2.2:12.0><span>6.2.2.1.3. Anulomapuggalokāsa </span></div><p><div class=verse-container id=ya6.2.2:12.1><span>Yassa yattha kāyasaṅkhāro nirujjhati tassa tattha vacīsaṅkhāro nirujjhatīti? …pe…. (Yassakampi yassayatthakampi sadisaṁ.) </span></div><p><div class=verse-container id=ya6.2.2:13.0><span>6.2.2.1.4. Paccanīkapuggala </span></div><p><div class=verse-container id=ya6.2.2:13.1><span>Yassa kāyasaṅkhāro na nirujjhati tassa vacīsaṅkhāro na nirujjhatīti? </span></div><p><div class=verse-container id=ya6.2.2:14.1><span>Vinā assāsapassāsehi vitakkavicārānaṁ bhaṅgakkhaṇe tesaṁ kāyasaṅkhāro na nirujjhati, no ca tesaṁ vacīsaṅkhāro na nirujjhati. Sabbesaṁ cittassa uppādakkhaṇe vinā assāsapassāsehi avitakkaavicāracittassa bhaṅgakkhaṇe nirodhasamāpannānaṁ asaññasattānaṁ tesaṁ kāyasaṅkhāro ca na nirujjhati vacīsaṅkhāro ca na nirujjhati. </span></div><p><div class=verse-container id=ya6.2.2:15.1><span>Yassa vā pana vacīsaṅkhāro na nirujjhati tassa kāyasaṅkhāro na nirujjhatīti? </span></div><p><div class=verse-container id=ya6.2.2:16.1><span>Vinā vitakkavicārehi assāsapassāsānaṁ bhaṅgakkhaṇe tesaṁ vacīsaṅkhāro na nirujjhati, no ca tesaṁ kāyasaṅkhāro na nirujjhati. Sabbesaṁ cittassa uppādakkhaṇe vinā assāsapassāsehi avitakkaavicāracittassa bhaṅgakkhaṇe nirodhasamāpannānaṁ asaññasattānaṁ tesaṁ vacīsaṅkhāro ca na nirujjhati kāyasaṅkhāro ca na nirujjhati. </span></div><p><div class=verse-container id=ya6.2.2:17.1><span>Yassa kāyasaṅkhāro na nirujjhati tassa cittasaṅkhāro na nirujjhatīti? </span></div><p><div class=verse-container id=ya6.2.2:18.1><span>Vinā assāsapassāsehi cittassa bhaṅgakkhaṇe tesaṁ kāyasaṅkhāro na nirujjhati, no ca tesaṁ cittasaṅkhāro na nirujjhati. Sabbesaṁ cittassa uppādakkhaṇe nirodhasamāpannānaṁ asaññasattānaṁ tesaṁ kāyasaṅkhāro ca na nirujjhati cittasaṅkhāro ca na nirujjhati. </span></div><p><div class=verse-container id=ya6.2.2:19.1><span>Yassa vā pana …pe… ? Āmantā. </span></div><p><div class=verse-container id=ya6.2.2:20.1><span>Yassa vacīsaṅkhāro na nirujjhati tassa cittasaṅkhāro na nirujjhatīti? </span></div><p><div class=verse-container id=ya6.2.2:21.1><span>Vinā vitakkavicārehi cittassa bhaṅgakkhaṇe tesaṁ vacīsaṅkhāro na nirujjhati, no ca tesaṁ cittasaṅkhāro na nirujjhati. Sabbesaṁ cittassa uppādakkhaṇe nirodhasamāpannānaṁ asaññasattānaṁ tesaṁ vacīsaṅkhāro ca na nirujjhati cittasaṅkhāro ca na nirujjhati. </span></div><p><div class=verse-container id=ya6.2.2:22.1><span>Yassa vā pana …pe… ? Āmantā. </span></div><p><div class=verse-container id=ya6.2.2:23.0><span>6.2.2.1.5. Paccanīkaokāsa </span></div><p><div class=verse-container id=ya6.2.2:23.1><span>Yattha kāyasaṅkhāro na nirujjhati …pe…. </span></div><p><div class=verse-container id=ya6.2.2:24.0><span>6.2.2.1.6. Paccanīkapuggalokāsa </span></div><p><div class=verse-container id=ya6.2.2:24.1><span>Yassa yattha kāyasaṅkhāro na nirujjhati tassa tattha vacīsaṅkhāro na nirujjhatīti? </span></div><p><div class=verse-container id=ya6.2.2:25.1><span>Vinā assāsapassāsehi vitakkavicārānaṁ bhaṅgakkhaṇe tesaṁ tattha kāyasaṅkhāro na nirujjhati, no ca tesaṁ tattha vacīsaṅkhāro na nirujjhati. Sabbesaṁ cittassa uppādakkhaṇe vinā assāsapassāsehi avitakkaavicāracittassa bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhati vacīsaṅkhāro ca na nirujjhati. </span></div><p><div class=verse-container id=ya6.2.2:26.1><span>Yassa vā pana yattha vacīsaṅkhāro na nirujjhati …pe…. </span></div><p><div class=verse-container id=ya6.2.2:27.1><span>(Yassakampi yassayatthakampi sadisaṁ vitthāretabbaṁ, yassayatthake nirodhasamāpannānanti na kātabbaṁ.) </span></div><p><div class=verse-container id=ya6.2.2:28.0.1><span>6.2.2.2. Atītavāra </span></div><p><div class=verse-container id=ya6.2.2:28.0.2><span>6.2.2.2.1. Anulomapuggala </span></div><p><div class=verse-container id=ya6.2.2:28.1><span>Yassa kāyasaṅkhāro nirujjhittha tassa vacīsaṅkhāro nirujjhitthāti? Āmantā. </span></div><p><div class=verse-container id=ya6.2.2:29.1><span>Yassa vā pana …pe… ? Āmantā. </span></div><p><div class=verse-container id=ya6.2.2:30.1><span>(Yathā uppādavāre atītā pucchā yassakampi yassayatthakampi anulomampi paccanīkampi vibhattaṁ evaṁ nirodhavārepi vibhajitabbaṁ, natthi nānākaraṇaṁ.) </span></div><p><div class=verse-container id=ya6.2.2:31.0.1><span>6.2.2.3. Anāgatavāra </span></div><p><div class=verse-container id=ya6.2.2:31.0.2><span>6.2.2.3.1. Anulomapuggala </span></div><p><div class=verse-container id=ya6.2.2:31.1><span>Yassa kāyasaṅkhāro nirujjhissati tassa vacīsaṅkhāro nirujjhissatīti? Āmantā. </span></div><p><div class=verse-container id=ya6.2.2:32.1><span>Yassa vā pana vacīsaṅkhāro nirujjhissati tassa kāyasaṅkhāro nirujjhissatīti? </span></div><p><div class=verse-container id=ya6.2.2:33.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ vacīsaṅkhāro nirujjhissati, no ca tesaṁ kāyasaṅkhāro nirujjhissati. Itaresaṁ tesaṁ vacīsaṅkhāro ca nirujjhissati kāyasaṅkhāro ca nirujjhissati. </span></div><p><div class=verse-container id=ya6.2.2:34.1><span>Yassa kāyasaṅkhāro nirujjhissati tassa cittasaṅkhāro nirujjhissatīti? Āmantā. </span></div><p><div class=verse-container id=ya6.2.2:35.1><span>Yassa vā pana cittasaṅkhāro nirujjhissati tassa kāyasaṅkhāro nirujjhissatīti? </span></div><p><div class=verse-container id=ya6.2.2:36.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ cittasaṅkhāro nirujjhissati, no ca tesaṁ kāyasaṅkhāro nirujjhissati. Itaresaṁ tesaṁ cittasaṅkhāro ca nirujjhissati kāyasaṅkhāro ca nirujjhissati. </span></div><p><div class=verse-container id=ya6.2.2:37.1><span>Yassa vacīsaṅkhāro nirujjhissati tassa cittasaṅkhāro nirujjhissatīti? Āmantā. </span></div><p><div class=verse-container id=ya6.2.2:38.1><span>Yassa vā pana cittasaṅkhāro nirujjhissati tassa vacīsaṅkhāro nirujjhissatīti? </span></div><p><div class=verse-container id=ya6.2.2:39.1><span>Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ pacchimacittaṁ uppajjissati tesaṁ cittasaṅkhāro nirujjhissati, no ca tesaṁ vacīsaṅkhāro nirujjhissati. Itaresaṁ tesaṁ cittasaṅkhāro ca nirujjhissati vacīsaṅkhāro ca nirujjhissati. </span></div><p><div class=verse-container id=ya6.2.2:40.0><span>6.2.2.3.2. Anulomaokāsa </span></div><p><div class=verse-container id=ya6.2.2:40.1><span>Yattha kāyasaṅkhāro nirujjhissati …pe…. </span></div><p><div class=verse-container id=ya6.2.2:41.0><span>6.2.2.3.3. Anulomapuggalokāsa </span></div><p><div class=verse-container id=ya6.2.2:41.1><span>Yassa yattha kāyasaṅkhāro nirujjhissati tassa tattha vacīsaṅkhāro nirujjhissatīti? </span></div><p><div class=verse-container id=ya6.2.2:42.1><span>Dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro nirujjhissati, no ca tesaṁ tattha vacīsaṅkhāro nirujjhissati. Paṭhamajjhānaṁ samāpannānaṁ kāmāvacarānaṁ tesaṁ tattha kāyasaṅkhāro ca nirujjhissati vacīsaṅkhāro ca nirujjhissati. </span></div><p><div class=verse-container id=ya6.2.2:43.1><span>Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhissatīti? </span></div><p><div class=verse-container id=ya6.2.2:44.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati rūpāvacarānaṁ arūpāvacarānaṁ tesaṁ tattha vacīsaṅkhāro nirujjhissati, no ca tesaṁ tattha kāyasaṅkhāro nirujjhissati. Paṭhamajjhānaṁ samāpannānaṁ itaresaṁ kāmāvacarānaṁ tesaṁ tattha vacīsaṅkhāro ca nirujjhissati kāyasaṅkhāro ca nirujjhissati. </span></div><p><div class=verse-container id=ya6.2.2:45.1><span>Yassa yattha kāyasaṅkhāro nirujjhissati tassa tattha cittasaṅkhāro nirujjhissatīti? Āmantā. </span></div><p><div class=verse-container id=ya6.2.2:46.1><span>Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhissatīti? </span></div><p><div class=verse-container id=ya6.2.2:47.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha cittasaṅkhāro nirujjhissati, no ca tesaṁ tattha kāyasaṅkhāro nirujjhissati. Paṭhamajjhānaṁ dutiyajjhānaṁ tatiyajjhānaṁ samāpannānaṁ itaresaṁ kāmāvacarānaṁ tesaṁ tattha cittasaṅkhāro ca nirujjhissati kāyasaṅkhāro ca nirujjhissati. </span></div><p><div class=verse-container id=ya6.2.2:48.1><span>Yassa yattha vacīsaṅkhāro nirujjhissati tassa tattha cittasaṅkhāro nirujjhissatīti? Āmantā. </span></div><p><div class=verse-container id=ya6.2.2:49.1><span>Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhissatīti? </span></div><p><div class=verse-container id=ya6.2.2:50.1><span>Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ tatiyajjhānaṁ catutthajjhānaṁ samāpannānaṁ tesaṁ tattha cittasaṅkhāro nirujjhissati, no ca tesaṁ tattha vacīsaṅkhāro nirujjhissati. Paṭhamajjhānaṁ samāpannānaṁ kāmāvacarānaṁ itaresaṁ rūpāvacarānaṁ arūpāvacarānaṁ tesaṁ tattha cittasaṅkhāro ca nirujjhissati vacīsaṅkhāro ca nirujjhissati. </span></div><p><div class=verse-container id=ya6.2.2:51.0><span>6.2.2.3.4. Paccanīkapuggala </span></div><p><div class=verse-container id=ya6.2.2:51.1><span>Yassa kāyasaṅkhāro na nirujjhissati tassa vacīsaṅkhāro na nirujjhissatīti? </span></div><p><div class=verse-container id=ya6.2.2:52.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ kāyasaṅkhāro na nirujjhissati, no ca tesaṁ vacīsaṅkhāro na nirujjhissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro ca na nirujjhissati vacīsaṅkhāro ca na nirujjhissati. </span></div><p><div class=verse-container id=ya6.2.2:53.1><span>Yassa vā pana …pe… ? Āmantā. </span></div><p><div class=verse-container id=ya6.2.2:54.1><span>Yassa kāyasaṅkhāro na nirujjhissati tassa cittasaṅkhāro na nirujjhissatīti? </span></div><p><div class=verse-container id=ya6.2.2:55.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati rūpāvacare arūpāvacare pacchimabhavikānaṁ ye ca rūpāvacaraṁ arūpāvacaraṁ upapajjitvā parinibbāyissanti tesaṁ cavantānaṁ tesaṁ kāyasaṅkhāro na nirujjhissati, no ca tesaṁ cittasaṅkhāro na nirujjhissati. Pacchimacittassa bhaṅgakkhaṇe tesaṁ kāyasaṅkhāro ca na nirujjhissati cittasaṅkhāro ca na nirujjhissati. </span></div><p><div class=verse-container id=ya6.2.2:56.1><span>Yassa vā pana …pe… ? Āmantā. </span></div><p><div class=verse-container id=ya6.2.2:57.1><span>Yassa vacīsaṅkhāro na nirujjhissati tassa cittasaṅkhāro na nirujjhissatīti? </span></div><p><div class=verse-container id=ya6.2.2:58.1><span>Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ pacchimacittaṁ uppajjissati tesaṁ vacīsaṅkhāro na nirujjhissati, no ca tesaṁ cittasaṅkhāro na nirujjhissati. Pacchimacittassa bhaṅgakkhaṇe tesaṁ vacīsaṅkhāro ca na nirujjhissati cittasaṅkhāro ca na nirujjhissati. </span></div><p><div class=verse-container id=ya6.2.2:59.1><span>Yassa vā pana …pe… ? Āmantā. </span></div><p><div class=verse-container id=ya6.2.2:60.0><span>6.2.2.3.5. Paccanīkaokāsa </span></div><p><div class=verse-container id=ya6.2.2:60.1><span>Yattha kāyasaṅkhāro na nirujjhissati …pe…. </span></div><p><div class=verse-container id=ya6.2.2:61.0><span>6.2.2.3.6. Paccanīkapuggalokāsa </span></div><p><div class=verse-container id=ya6.2.2:61.1><span>Yassa yattha kāyasaṅkhāro na nirujjhissati tassa tattha vacīsaṅkhāro na nirujjhissatīti? </span></div><p><div class=verse-container id=ya6.2.2:62.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhissati, no ca tesaṁ tattha vacīsaṅkhāro na nirujjhissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha kāyasaṅkhāro ca na nirujjhissati vacīsaṅkhāro ca na nirujjhissati. </span></div><p><div class=verse-container id=ya6.2.2:63.1><span>Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhissatīti? </span></div><p><div class=verse-container id=ya6.2.2:64.1><span>Dutiyajjhānaṁ tatiyajjhānaṁ samāpannānaṁ tesaṁ tattha vacīsaṅkhāro na nirujjhissati, no ca tesaṁ tattha kāyasaṅkhāro na nirujjhissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha vacīsaṅkhāro ca na nirujjhissati kāyasaṅkhāro ca na nirujjhissati. </span></div><p><div class=verse-container id=ya6.2.2:65.1><span>Yassa yattha kāyasaṅkhāro na nirujjhissati tassa tattha cittasaṅkhāro na nirujjhissatīti? </span></div><p><div class=verse-container id=ya6.2.2:66.1><span>Kāmāvacarānaṁ pacchimacittassa uppādakkhaṇe yassa cittassa anantarā kāmāvacarānaṁ pacchimacittaṁ uppajjissati catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhissati, no ca tesaṁ tattha cittasaṅkhāro na nirujjhissati. Pacchimacittassa bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhissati cittasaṅkhāro ca na nirujjhissati. </span></div><p><div class=verse-container id=ya6.2.2:67.1><span>Yassa vā pana yattha cittasaṅkhāro na nirujjhissati tassa tattha kāyasaṅkhāro na nirujjhissatīti? Āmantā. </span></div><p><div class=verse-container id=ya6.2.2:68.1><span>Yassa yattha vacīsaṅkhāro na nirujjhissati tassa tattha cittasaṅkhāro na nirujjhissatīti? </span></div><p><div class=verse-container id=ya6.2.2:69.1><span>Avitakkaavicārapacchimacittassa uppādakkhaṇe yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ tatiyajjhānaṁ catutthajjhānaṁ samāpannānaṁ tesaṁ tattha vacīsaṅkhāro na nirujjhissati, no ca tesaṁ tattha cittasaṅkhāro na nirujjhissati. Pacchimacittassa bhaṅgakkhaṇe asaññasattānaṁ tesaṁ tattha vacīsaṅkhāro ca na nirujjhissati cittasaṅkhāro ca na nirujjhissati. </span></div><p><div class=verse-container id=ya6.2.2:70.1><span>Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhissatīti? Āmantā. </span></div><p><div class=verse-container id=ya6.2.2:71.0.1><span>6.2.2.4. Paccuppannātītavāra </span></div><p><div class=verse-container id=ya6.2.2:71.0.2><span>6.2.2.4.1. Anulomapuggala </span></div><p><div class=verse-container id=ya6.2.2:71.1><span>Yassa kāyasaṅkhāro nirujjhati tassa vacīsaṅkhāro nirujjhitthāti? Āmantā. </span></div><p><div class=verse-container id=ya6.2.2:72.1><span>Yassa vā pana vacīsaṅkhāro nirujjhittha tassa kāyasaṅkhāro nirujjhatīti? </span></div><p><div class=verse-container id=ya6.2.2:73.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ asaññasattānaṁ tesaṁ vacīsaṅkhāro nirujjhittha, no ca tesaṁ kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ vacīsaṅkhāro ca nirujjhittha kāyasaṅkhāro ca nirujjhati. </span></div><p><div class=verse-container id=ya6.2.2:74.1><span>Yassa kāyasaṅkhāro nirujjhati tassa cittasaṅkhāro nirujjhitthāti? Āmantā. </span></div><p><div class=verse-container id=ya6.2.2:75.1><span>Yassa vā pana cittasaṅkhāro nirujjhittha tassa kāyasaṅkhāro nirujjhatīti? </span></div><p><div class=verse-container id=ya6.2.2:76.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ asaññasattānaṁ tesaṁ cittasaṅkhāro nirujjhittha, no ca tesaṁ kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ cittasaṅkhāro ca nirujjhittha kāyasaṅkhāro ca nirujjhati. </span></div><p><div class=verse-container id=ya6.2.2:77.1><span>Yassa vacīsaṅkhāro nirujjhati tassa cittasaṅkhāro nirujjhitthāti? Āmantā. </span></div><p><div class=verse-container id=ya6.2.2:78.1><span>Yassa vā pana cittasaṅkhāro nirujjhittha tassa vacīsaṅkhāro nirujjhatīti? </span></div><p><div class=verse-container id=ya6.2.2:79.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṁ asaññasattānaṁ tesaṁ cittasaṅkhāro nirujjhittha, no ca tesaṁ vacīsaṅkhāro nirujjhati. Vitakkavicārānaṁ bhaṅgakkhaṇe tesaṁ cittasaṅkhāro ca nirujjhittha vacīsaṅkhāro ca nirujjhati. </span></div><p><div class=verse-container id=ya6.2.2:80.0><span>6.2.2.4.2. Anulomaokāsa </span></div><p><div class=verse-container id=ya6.2.2:80.1><span>Yattha kāyasaṅkhāro nirujjhati …pe…. </span></div><p><div class=verse-container id=ya6.2.2:81.0><span>6.2.2.4.3. Anulomapuggalokāsa </span></div><p><div class=verse-container id=ya6.2.2:81.1><span>Yassa yattha kāyasaṅkhāro nirujjhati tassa tattha vacīsaṅkhāro nirujjhitthāti? </span></div><p><div class=verse-container id=ya6.2.2:82.1><span>Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha kāyasaṅkhāro nirujjhati, no ca tesaṁ tattha vacīsaṅkhāro nirujjhittha. Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha kāyasaṅkhāro ca nirujjhati vacīsaṅkhāro ca nirujjhittha. </span></div><p><div class=verse-container id=ya6.2.2:83.1><span>Yassa vā pana yattha vacīsaṅkhāro nirujjhittha tassa tattha kāyasaṅkhāro nirujjhatīti? </span></div><p><div class=verse-container id=ya6.2.2:84.1><span>Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha vacīsaṅkhāro nirujjhittha, no ca tesaṁ tattha kāyasaṅkhāro nirujjhati. Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha vacīsaṅkhāro ca nirujjhittha kāyasaṅkhāro ca nirujjhati. </span></div><p><div class=verse-container id=ya6.2.2:85.1><span>Yassa yattha kāyasaṅkhāro nirujjhati tassa tattha cittasaṅkhāro nirujjhitthāti? Āmantā. </span></div><p><div class=verse-container id=ya6.2.2:86.1><span>Yassa vā pana yattha cittasaṅkhāro nirujjhittha tassa tattha kāyasaṅkhāro nirujjhatīti? </span></div><p><div class=verse-container id=ya6.2.2:87.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha cittasaṅkhāro nirujjhittha, no ca tesaṁ tattha kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ tattha cittasaṅkhāro ca nirujjhittha kāyasaṅkhāro ca nirujjhati. </span></div><p><div class=verse-container id=ya6.2.2:88.1><span>Yassa yattha vacīsaṅkhāro nirujjhati tassa tattha cittasaṅkhāro nirujjhitthāti? Āmantā. </span></div><p><div class=verse-container id=ya6.2.2:89.1><span>Yassa vā pana yattha cittasaṅkhāro nirujjhittha tassa tattha vacīsaṅkhāro nirujjhatīti? </span></div><p><div class=verse-container id=ya6.2.2:90.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha cittasaṅkhāro nirujjhittha, no ca tesaṁ tattha vacīsaṅkhāro nirujjhati. Vitakkavicārānaṁ bhaṅgakkhaṇe tesaṁ tattha cittasaṅkhāro ca nirujjhittha vacīsaṅkhāro ca nirujjhati. </span></div><p><div class=verse-container id=ya6.2.2:91.0><span>6.2.2.4.4. Paccanīkapuggala </span></div><p><div class=verse-container id=ya6.2.2:91.1><span>Yassa kāyasaṅkhāro na nirujjhati tassa vacīsaṅkhāro na nirujjhitthāti? Nirujjhittha. </span></div><p><div class=verse-container id=ya6.2.2:92.1><span>Yassa vā pana vacīsaṅkhāro na nirujjhittha tassa kāyasaṅkhāro na nirujjhatīti? Natthi. </span></div><p><div class=verse-container id=ya6.2.2:93.1><span>Yassa kāyasaṅkhāro na nirujjhati tassa cittasaṅkhāro na nirujjhitthāti? Nirujjhittha. </span></div><p><div class=verse-container id=ya6.2.2:94.1><span>Yassa vā pana cittasaṅkhāro na nirujjhittha tassa kāyasaṅkhāro na nirujjhatīti? Natthi. </span></div><p><div class=verse-container id=ya6.2.2:95.1><span>Yassa vacīsaṅkhāro na nirujjhati tassa cittasaṅkhāro na nirujjhitthāti? Nirujjhittha. </span></div><p><div class=verse-container id=ya6.2.2:96.1><span>Yassa vā pana cittasaṅkhāro na nirujjhittha tassa vacīsaṅkhāro na nirujjhatīti? Natthi. </span></div><p><div class=verse-container id=ya6.2.2:97.0><span>6.2.2.4.5. Paccanīkaokāsa </span></div><p><div class=verse-container id=ya6.2.2:97.1><span>Yattha kāyasaṅkhāro na nirujjhati …pe…. </span></div><p><div class=verse-container id=ya6.2.2:98.0><span>6.2.2.4.6. Paccanīkapuggalokāsa </span></div><p><div class=verse-container id=ya6.2.2:98.1><span>Yassa yattha kāyasaṅkhāro na nirujjhati tassa tattha vacīsaṅkhāro na nirujjhitthāti? </span></div><p><div class=verse-container id=ya6.2.2:99.1><span>Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhati, no ca tesaṁ tattha vacīsaṅkhāro na nirujjhittha. Dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe catutthajjhānaṁ samāpannānaṁ suddhāvāsānaṁ dutiye citte vattamāne asaññasattānaṁ tesaṁ tattha kāyasaṅkhāro ca na nirujjhati vacīsaṅkhāro ca na nirujjhittha. </span></div><p><div class=verse-container id=ya6.2.2:100.1><span>Yassa vā pana yattha vacīsaṅkhāro na nirujjhittha tassa tattha kāyasaṅkhāro na nirujjhatīti? </span></div><p><div class=verse-container id=ya6.2.2:101.1><span>Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha vacīsaṅkhāro na nirujjhittha, no ca tesaṁ tattha kāyasaṅkhāro na nirujjhati. Dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe catutthajjhānaṁ samāpannānaṁ suddhāvāsānaṁ dutiye citte vattamāne asaññasattānaṁ tesaṁ tattha vacīsaṅkhāro ca na nirujjhittha kāyasaṅkhāro ca na nirujjhati. </span></div><p><div class=verse-container id=ya6.2.2:102.1><span>Yassa yattha kāyasaṅkhāro na nirujjhati tassa tattha cittasaṅkhāro na nirujjhitthāti? </span></div><p><div class=verse-container id=ya6.2.2:103.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha kāyasaṅkhāro na nirujjhati, no ca tesaṁ tattha cittasaṅkhāro na nirujjhittha. Suddhāvāsaṁ upapajjantānaṁ asaññasattānaṁ tesaṁ tattha kāyasaṅkhāro ca na nirujjhati cittasaṅkhāro ca na nirujjhittha. </span></div><p><div class=verse-container id=ya6.2.2:104.1><span>Yassa vā pana yattha cittasaṅkhāro na nirujjhittha tassa tattha kāyasaṅkhāro na nirujjhatīti? Āmantā. </span></div><p><div class=verse-container id=ya6.2.2:105.1><span>Yassa yattha vacīsaṅkhāro na nirujjhati tassa tattha cittasaṅkhāro na nirujjhitthāti? </span></div><p><div class=verse-container id=ya6.2.2:106.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha vacīsaṅkhāro na nirujjhati, no ca tesaṁ tattha cittasaṅkhāro na nirujjhittha. Suddhāvāsaṁ upapajjantānaṁ asaññasattānaṁ tesaṁ tattha vacīsaṅkhāro ca na nirujjhati cittasaṅkhāro ca na nirujjhittha. </span></div><p><div class=verse-container id=ya6.2.2:107.1><span>Yassa vā pana yattha cittasaṅkhāro na nirujjhittha tassa tattha vacīsaṅkhāro na nirujjhatīti? Āmantā. </span></div><p><div class=verse-container id=ya6.2.2:108.0.1><span>6.2.2.5. Paccuppannānāgatavāra </span></div><p><div class=verse-container id=ya6.2.2:108.0.2><span>6.2.2.5.1. Anulomapuggala </span></div><p><div class=verse-container id=ya6.2.2:108.1><span>Yassa kāyasaṅkhāro nirujjhati tassa vacīsaṅkhāro nirujjhissatīti? Āmantā. </span></div><p><div class=verse-container id=ya6.2.2:109.1><span>Yassa vā pana vacīsaṅkhāro nirujjhissati tassa kāyasaṅkhāro nirujjhatīti? </span></div><p><div class=verse-container id=ya6.2.2:110.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ asaññasattānaṁ tesaṁ vacīsaṅkhāro nirujjhissati, no ca tesaṁ kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ vacīsaṅkhāro ca nirujjhissati kāyasaṅkhāro ca nirujjhati. </span></div><p><div class=verse-container id=ya6.2.2:111.1><span>Yassa kāyasaṅkhāro nirujjhati tassa cittasaṅkhāro nirujjhissatīti? Āmantā. </span></div><p><div class=verse-container id=ya6.2.2:112.1><span>Yassa vā pana cittasaṅkhāro nirujjhissati tassa kāyasaṅkhāro nirujjhatīti? </span></div><p><div class=verse-container id=ya6.2.2:113.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ asaññasattānaṁ tesaṁ cittasaṅkhāro nirujjhissati, no ca tesaṁ kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ cittasaṅkhāro ca nirujjhissati kāyasaṅkhāro ca nirujjhati. </span></div><p><div class=verse-container id=ya6.2.2:114.1><span>Yassa vacīsaṅkhāro nirujjhati tassa cittasaṅkhāro nirujjhissatīti? </span></div><p><div class=verse-container id=ya6.2.2:115.1><span>Savitakkasavicārapacchimacittassa bhaṅgakkhaṇe tesaṁ vacīsaṅkhāro nirujjhati, no ca tesaṁ cittasaṅkhāro nirujjhissati. Itaresaṁ vitakkavicārānaṁ bhaṅgakkhaṇe tesaṁ vacīsaṅkhāro ca nirujjhati cittasaṅkhāro ca nirujjhissati. </span></div><p><div class=verse-container id=ya6.2.2:116.1><span>Yassa vā pana cittasaṅkhāro nirujjhissati tassa vacīsaṅkhāro nirujjhatīti? </span></div><p><div class=verse-container id=ya6.2.2:117.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṁ asaññasattānaṁ tesaṁ cittasaṅkhāro nirujjhissati, no ca tesaṁ vacīsaṅkhāro nirujjhati. Vitakkavicārānaṁ bhaṅgakkhaṇe tesaṁ cittasaṅkhāro ca nirujjhissati vacīsaṅkhāro ca nirujjhati. </span></div><p><div class=verse-container id=ya6.2.2:118.0><span>6.2.2.5.2. Anulomaokāsa </span></div><p><div class=verse-container id=ya6.2.2:118.1><span>Yattha kāyasaṅkhāro nirujjhati …pe…. </span></div><p><div class=verse-container id=ya6.2.2:119.0><span>6.2.2.5.3. Anulomapuggalokāsa </span></div><p><div class=verse-container id=ya6.2.2:119.1><span>Yassa yattha kāyasaṅkhāro nirujjhati tassa tattha vacīsaṅkhāro nirujjhissatīti? </span></div><p><div class=verse-container id=ya6.2.2:120.1><span>Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha kāyasaṅkhāro nirujjhati, no ca tesaṁ tattha vacīsaṅkhāro nirujjhissati. Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha kāyasaṅkhāro ca nirujjhati vacīsaṅkhāro ca nirujjhissati. </span></div><p><div class=verse-container id=ya6.2.2:121.1><span>Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhatīti? </span></div><p><div class=verse-container id=ya6.2.2:122.1><span>Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha vacīsaṅkhāro nirujjhissati, no ca tesaṁ tattha kāyasaṅkhāro nirujjhati. Paṭhamajjhānaṁ samāpannānaṁ kāmāvacarānaṁ assāsapassāsānaṁ bhaṅgakkhaṇe tesaṁ tattha vacīsaṅkhāro ca nirujjhissati kāyasaṅkhāro ca nirujjhati. </span></div><p><div class=verse-container id=ya6.2.2:123.1><span>Yassa yattha kāyasaṅkhāro nirujjhati tassa tattha cittasaṅkhāro nirujjhissatīti? Āmantā. </span></div><p><div class=verse-container id=ya6.2.2:124.1><span>Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhatīti? </span></div><p><div class=verse-container id=ya6.2.2:125.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha cittasaṅkhāro nirujjhissati, no ca tesaṁ tattha kāyasaṅkhāro nirujjhati. Assāsapassāsānaṁ bhaṅgakkhaṇe tesaṁ tattha cittasaṅkhāro ca nirujjhissati kāyasaṅkhāro ca nirujjhati. </span></div><p><div class=verse-container id=ya6.2.2:126.1><span>Yassa yattha vacīsaṅkhāro nirujjhati tassa tattha cittasaṅkhāro nirujjhissatīti? </span></div><p><div class=verse-container id=ya6.2.2:127.1><span>Savitakkasavicārapacchimacittassa bhaṅgakkhaṇe tesaṁ tattha vacīsaṅkhāro nirujjhati, no ca tesaṁ tattha cittasaṅkhāro nirujjhissati. Itaresaṁ vitakkavicārānaṁ bhaṅgakkhaṇe tesaṁ tattha vacīsaṅkhāro ca nirujjhati cittasaṅkhāro ca nirujjhissati. </span></div><p><div class=verse-container id=ya6.2.2:128.1><span>Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhatīti? </span></div><p><div class=verse-container id=ya6.2.2:129.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha cittasaṅkhāro nirujjhissati, no ca tesaṁ tattha vacīsaṅkhāro nirujjhati. Vitakkavicārānaṁ bhaṅgakkhaṇe tesaṁ tattha cittasaṅkhāro ca nirujjhissati vacīsaṅkhāro ca nirujjhati. </span></div><p><div class=verse-container id=ya6.2.2:130.0><span>6.2.2.5.4. Paccanīkapuggala </span></div><p><div class=verse-container id=ya6.2.2:130.1><span>Yassa kāyasaṅkhāro na nirujjhati tassa vacīsaṅkhāro na nirujjhissatīti? </span></div><p><div class=verse-container id=ya6.2.2:131.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ asaññasattānaṁ tesaṁ kāyasaṅkhāro na nirujjhati, no ca tesaṁ vacīsaṅkhāro na nirujjhissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro ca na nirujjhati vacīsaṅkhāro ca na nirujjhissati. </span></div><p><div class=verse-container id=ya6.2.2:132.1><span>Yassa vā pana vacīsaṅkhāro na nirujjhissati tassa kāyasaṅkhāro na nirujjhatīti? Āmantā. </span></div><p><div class=verse-container id=ya6.2.2:133.1><span>Yassa kāyasaṅkhāro na nirujjhati tassa cittasaṅkhāro na nirujjhissatīti? </span></div><p><div class=verse-container id=ya6.2.2:134.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe nirodhasamāpannānaṁ asaññasattānaṁ tesaṁ kāyasaṅkhāro na nirujjhati, no ca tesaṁ cittasaṅkhāro na nirujjhissati. Pacchimacittassa bhaṅgakkhaṇe tesaṁ kāyasaṅkhāro ca na nirujjhati cittasaṅkhāro ca na nirujjhissati. </span></div><p><div class=verse-container id=ya6.2.2:135.1><span>Yassa vā pana …pe… ? Āmantā. </span></div><p><div class=verse-container id=ya6.2.2:136.1><span>Yassa vacīsaṅkhāro na nirujjhati tassa cittasaṅkhāro na nirujjhissatīti? </span></div><p><div class=verse-container id=ya6.2.2:137.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe nirodhasamāpannānaṁ asaññasattānaṁ tesaṁ vacīsaṅkhāro na nirujjhati, no ca tesaṁ cittasaṅkhāro na nirujjhissati. Avitakkaavicārapacchimacittassa bhaṅgakkhaṇe tesaṁ vacīsaṅkhāro ca na nirujjhati cittasaṅkhāro ca na nirujjhissati. </span></div><p><div class=verse-container id=ya6.2.2:138.1><span>Yassa vā pana cittasaṅkhāro na nirujjhissati tassa vacīsaṅkhāro na nirujjhatīti? </span></div><p><div class=verse-container id=ya6.2.2:139.1><span>Savitakkasavicārapacchimacittassa bhaṅgakkhaṇe tesaṁ cittasaṅkhāro na nirujjhissati, no ca tesaṁ vacīsaṅkhāro na nirujjhati. Avitakkaavicārapacchimacittassa bhaṅgakkhaṇe tesaṁ cittasaṅkhāro ca na nirujjhissati vacīsaṅkhāro ca na nirujjhati. </span></div><p><div class=verse-container id=ya6.2.2:140.0><span>6.2.2.5.5. Paccanīkaokāsa </span></div><p><div class=verse-container id=ya6.2.2:140.1><span>Yattha kāyasaṅkhāro na nirujjhati …pe…. </span></div><p><div class=verse-container id=ya6.2.2:141.0><span>6.2.2.5.6. Paccanīkapuggalokāsa </span></div><p><div class=verse-container id=ya6.2.2:141.1><span>Yassa yattha kāyasaṅkhāro na nirujjhati tassa tattha vacīsaṅkhāro na nirujjhissatīti? </span></div><p><div class=verse-container id=ya6.2.2:142.1><span>Paṭhamajjhānaṁ samāpannānaṁ kāmāvacarānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhati, no ca tesaṁ tattha vacīsaṅkhāro na nirujjhissati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe catutthajjhānaṁ samāpannānaṁ asaññasattānaṁ tesaṁ tattha kāyasaṅkhāro ca na nirujjhati vacīsaṅkhāro ca na nirujjhissati. </span></div><p><div class=verse-container id=ya6.2.2:143.1><span>Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhatīti? </span></div><p><div class=verse-container id=ya6.2.2:144.1><span>Dutiyajjhānaṁ tatiyajjhānaṁ samāpannānaṁ assāsapassāsānaṁ bhaṅgakkhaṇe tesaṁ tattha vacīsaṅkhāro na nirujjhissati, no ca tesaṁ tattha kāyasaṅkhāro na nirujjhati. Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati dutiyajjhānaṁ tatiyajjhānaṁ samāpannānaṁ assāsapassāsānaṁ uppādakkhaṇe tesaṁyeva vinā assāsapassāsehi cittassa bhaṅgakkhaṇe catutthajjhānaṁ samāpannānaṁ asaññasattānaṁ tesaṁ tattha vacīsaṅkhāro ca na nirujjhissati kāyasaṅkhāro ca na nirujjhati. </span></div><p><div class=verse-container id=ya6.2.2:145.1><span>Yassa yattha kāyasaṅkhāro na nirujjhati tassa tattha cittasaṅkhāro na nirujjhissatīti? </span></div><p><div class=verse-container id=ya6.2.2:146.1><span>Sabbesaṁ cittassa uppādakkhaṇe vinā assāsapassāsehi cittassa bhaṅgakkhaṇe tesaṁ tattha kāyasaṅkhāro na nirujjhati, no ca tesaṁ tattha cittasaṅkhāro na nirujjhissati. Pacchimacittassa bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhati cittasaṅkhāro ca na nirujjhissati. </span></div><p><div class=verse-container id=ya6.2.2:147.1><span>Yassa vā pana …pe… ? Āmantā. </span></div><p><div class=verse-container id=ya6.2.2:148.1><span>Yassa yattha vacīsaṅkhāro na nirujjhati tassa tattha cittasaṅkhāro na nirujjhissatīti? </span></div><p><div class=verse-container id=ya6.2.2:149.1><span>Sabbesaṁ cittassa uppādakkhaṇe vinā vitakkavicārehi cittassa bhaṅgakkhaṇe tesaṁ tattha vacīsaṅkhāro na nirujjhati, no ca tesaṁ tattha cittasaṅkhāro na nirujjhissati. Avitakkaavicārapacchimacittassa bhaṅgakkhaṇe asaññasattānaṁ tesaṁ tattha vacīsaṅkhāro ca na nirujjhati cittasaṅkhāro ca na nirujjhissati. </span></div><p><div class=verse-container id=ya6.2.2:150.1><span>Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhatīti? </span></div><p><div class=verse-container id=ya6.2.2:151.1><span>Savitakkasavicārapacchimacittassa bhaṅgakkhaṇe tesaṁ tattha cittasaṅkhāro na nirujjhissati, no ca tesaṁ tattha vacīsaṅkhāro na nirujjhati. Avitakkaavicārapacchimacittassa bhaṅgakkhaṇe asaññasattānaṁ tesaṁ tattha cittasaṅkhāro ca na nirujjhissati vacīsaṅkhāro ca na nirujjhati. </span></div><p><div class=verse-container id=ya6.2.2:152.0.1><span>6.2.2.6. Atītānāgatavāra </span></div><p><div class=verse-container id=ya6.2.2:152.0.2><span>6.2.2.6.1. Anulomapuggala </span></div><p><div class=verse-container id=ya6.2.2:152.1><span>Yassa kāyasaṅkhāro nirujjhittha tassa vacīsaṅkhāro nirujjhissatīti? </span></div><p><div class=verse-container id=ya6.2.2:153.1><span>Savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati tesaṁ kāyasaṅkhāro nirujjhittha, no ca tesaṁ vacīsaṅkhāro nirujjhissati. Itaresaṁ tesaṁ kāyasaṅkhāro ca nirujjhittha vacīsaṅkhāro ca nirujjhissati. </span></div><p><div class=verse-container id=ya6.2.2:154.1><span>Yassa vā pana …pe… ? Āmantā. </span></div><p><div class=verse-container id=ya6.2.2:155.1><span>Yassa kāyasaṅkhāro nirujjhittha tassa cittasaṅkhāro nirujjhissatīti? </span></div><p><div class=verse-container id=ya6.2.2:156.1><span>Pacchimacittassa bhaṅgakkhaṇe tesaṁ kāyasaṅkhāro nirujjhittha, no ca tesaṁ cittasaṅkhāro nirujjhissati. Itaresaṁ tesaṁ kāyasaṅkhāro ca nirujjhittha cittasaṅkhāro ca nirujjhissati. </span></div><p><div class=verse-container id=ya6.2.2:157.1><span>Yassa vā pana …pe… ? Āmantā. </span></div><p><div class=verse-container id=ya6.2.2:158.1><span>Yassa vacīsaṅkhāro nirujjhittha tassa cittasaṅkhāro nirujjhissatīti? </span></div><p><div class=verse-container id=ya6.2.2:159.1><span>Pacchimacittassa bhaṅgakkhaṇe tesaṁ vacīsaṅkhāro nirujjhittha, no ca tesaṁ cittasaṅkhāro nirujjhissati. Itaresaṁ tesaṁ vacīsaṅkhāro ca nirujjhittha cittasaṅkhāro ca nirujjhissati. </span></div><p><div class=verse-container id=ya6.2.2:160.1><span>Yassa vā pana …pe… ? Āmantā. </span></div><p><div class=verse-container id=ya6.2.2:161.0><span>6.2.2.6.2. Anulomaokāsa </span></div><p><div class=verse-container id=ya6.2.2:161.1><span>Yattha kāyasaṅkhāro nirujjhittha …pe…. </span></div><p><div class=verse-container id=ya6.2.2:162.0><span>6.2.2.6.3. Anulomapuggalokāsa </span></div><p><div class=verse-container id=ya6.2.2:162.1><span>Yassa yattha kāyasaṅkhāro nirujjhittha tassa tattha vacīsaṅkhāro nirujjhissatīti? </span></div><p><div class=verse-container id=ya6.2.2:163.1><span>Kāmāvacare pacchimacittassa bhaṅgakkhaṇe dutiyajjhānaṁ tatiyajjhānaṁ samāpannānaṁ tesaṁ tattha kāyasaṅkhāro nirujjhittha, no ca tesaṁ tattha vacīsaṅkhāro nirujjhissati. Paṭhamajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro na nirujjhittha vacīsaṅkhāro ca nirujjhissati. </span></div><p><div class=verse-container id=ya6.2.2:164.1><span>Yassa vā pana yattha vacīsaṅkhāro nirujjhissati tassa tattha kāyasaṅkhāro nirujjhitthāti? </span></div><p><div class=verse-container id=ya6.2.2:165.1><span>Rūpāvacarānaṁ arūpāvacarānaṁ tesaṁ tattha vacīsaṅkhāro nirujjhissati, no ca tesaṁ tattha kāyasaṅkhāro nirujjhittha. Paṭhamajjhānaṁ samāpannānaṁ kāmāvacarānaṁ tesaṁ tattha vacīsaṅkhāro ca nirujjhissati kāyasaṅkhāro ca nirujjhittha. </span></div><p><div class=verse-container id=ya6.2.2:166.1><span>Yassa yattha kāyasaṅkhāro nirujjhittha tassa tattha cittasaṅkhāro nirujjhissatīti? </span></div><p><div class=verse-container id=ya6.2.2:167.1><span>Kāmāvacare pacchimacittassa bhaṅgakkhaṇe tesaṁ tattha kāyasaṅkhāro nirujjhittha, no ca tesaṁ tattha cittasaṅkhāro nirujjhissati. Paṭhamajjhānaṁ dutiyajjhānaṁ tatiyajjhānaṁ samāpannānaṁ itaresaṁ kāmāvacarānaṁ tesaṁ tattha kāyasaṅkhāro ca nirujjhittha cittasaṅkhāro ca nirujjhissati. </span></div><p><div class=verse-container id=ya6.2.2:168.1><span>Yassa vā pana yattha cittasaṅkhāro nirujjhissati tassa tattha kāyasaṅkhāro nirujjhitthāti? </span></div><p><div class=verse-container id=ya6.2.2:169.1><span>Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha cittasaṅkhāro nirujjhissati, no ca tesaṁ tattha kāyasaṅkhāro nirujjhittha. Paṭhamajjhānaṁ dutiyajjhānaṁ tatiyajjhānaṁ samāpannānaṁ kāmāvacarānaṁ tesaṁ tattha cittasaṅkhāro ca nirujjhissati kāyasaṅkhāro ca nirujjhittha. </span></div><p><div class=verse-container id=ya6.2.2:170.1><span>Yassa yattha vacīsaṅkhāro nirujjhittha tassa tattha cittasaṅkhāro nirujjhissatīti? </span></div><p><div class=verse-container id=ya6.2.2:171.1><span>Savitakkasavicārabhūmiyaṁ pacchimacittassa bhaṅgakkhaṇe tesaṁ tattha vacīsaṅkhāro nirujjhittha, no ca tesaṁ tattha cittasaṅkhāro nirujjhissati. Itaresaṁ savitakkasavicārabhūmiyaṁ tesaṁ tattha vacīsaṅkhāro ca nirujjhittha cittasaṅkhāro ca nirujjhissati. </span></div><p><div class=verse-container id=ya6.2.2:172.1><span>Yassa vā pana yattha cittasaṅkhāro nirujjhissati tassa tattha vacīsaṅkhāro nirujjhitthāti? </span></div><p><div class=verse-container id=ya6.2.2:173.1><span>Avitakkaavicārabhūmiyaṁ tesaṁ tattha cittasaṅkhāro nirujjhissati, no ca tesaṁ tattha vacīsaṅkhāro nirujjhittha. Savitakkasavicārabhūmiyaṁ tesaṁ tattha cittasaṅkhāro ca nirujjhissati vacīsaṅkhāro ca nirujjhittha. </span></div><p><div class=verse-container id=ya6.2.2:174.0><span>6.2.2.6.4. Paccanīkapuggala </span></div><p><div class=verse-container id=ya6.2.2:174.1><span>Yassa kāyasaṅkhāro na nirujjhittha tassa vacīsaṅkhāro na nirujjhissatīti? Natthi. </span></div><p><div class=verse-container id=ya6.2.2:175.1><span>Yassa vā pana vacīsaṅkhāro na nirujjhissati tassa kāyasaṅkhāro na nirujjhitthāti? Nirujjhittha. </span></div><p><div class=verse-container id=ya6.2.2:176.1><span>Yassa kāyasaṅkhāro na nirujjhittha tassa cittasaṅkhāro na nirujjhissatīti? Natthi. </span></div><p><div class=verse-container id=ya6.2.2:177.1><span>Yassa vā pana cittasaṅkhāro na nirujjhissati tassa kāyasaṅkhāro na nirujjhitthāti? Nirujjhittha. </span></div><p><div class=verse-container id=ya6.2.2:178.1><span>Yassa vacīsaṅkhāro na nirujjhittha tassa cittasaṅkhāro na nirujjhissatīti? Natthi. </span></div><p><div class=verse-container id=ya6.2.2:179.1><span>Yassa vā pana cittasaṅkhāro na nirujjhissati tassa vacīsaṅkhāro na nirujjhitthāti? Nirujjhittha. </span></div><p><div class=verse-container id=ya6.2.2:180.0><span>6.2.2.6.5. Paccanīkaokāsa </span></div><p><div class=verse-container id=ya6.2.2:180.1><span>Yattha kāyasaṅkhāro na nirujjhittha …pe…. </span></div><p><div class=verse-container id=ya6.2.2:181.0><span>6.2.2.6.6. Paccanīkapuggalokāsa </span></div><p><div class=verse-container id=ya6.2.2:181.1><span>Yassa yattha kāyasaṅkhāro na nirujjhittha tassa tattha vacīsaṅkhāro na nirujjhissatīti? </span></div><p><div class=verse-container id=ya6.2.2:182.1><span>Rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhittha, no ca tesaṁ tattha vacīsaṅkhāro na nirujjhissati. Rūpāvacare arūpāvacare savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha kāyasaṅkhāro ca na nirujjhittha vacīsaṅkhāro ca na nirujjhissati. </span></div><p><div class=verse-container id=ya6.2.2:183.1><span>Yassa vā pana yattha vacīsaṅkhāro na nirujjhissati tassa tattha kāyasaṅkhāro na nirujjhitthāti? </span></div><p><div class=verse-container id=ya6.2.2:184.1><span>Kāmāvacare pacchimacittassa bhaṅgakkhaṇe dutiyajjhānaṁ tatiyajjhānaṁ samāpannānaṁ tesaṁ tattha vacīsaṅkhāro na nirujjhissati, no ca tesaṁ tattha kāyasaṅkhāro na nirujjhittha. Rūpāvacare arūpāvacare savitakkasavicārapacchimacittassa bhaṅgakkhaṇe avitakkaavicārapacchimacittasamaṅgīnaṁ yassa cittassa anantarā avitakkaavicāraṁ pacchimacittaṁ uppajjissati catutthajjhānaṁ samāpannānaṁ asaññasattānaṁ tesaṁ tattha vacīsaṅkhāro ca na nirujjhissati kāyasaṅkhāro ca na nirujjhittha. </span></div><p><div class=verse-container id=ya6.2.2:185.1><span>Yassa yattha kāyasaṅkhāro na nirujjhittha tassa tattha cittasaṅkhāro na nirujjhissatīti? </span></div><p><div class=verse-container id=ya6.2.2:186.1><span>Catutthajjhānaṁ samāpannānaṁ rūpāvacarānaṁ arūpāvacarānaṁ tesaṁ tattha kāyasaṅkhāro na nirujjhittha, no ca tesaṁ tattha cittasaṅkhāro na nirujjhissati. Rūpāvacare arūpāvacare pacchimacittassa bhaṅgakkhaṇe asaññasattānaṁ tesaṁ tattha kāyasaṅkhāro ca na nirujjhittha cittasaṅkhāro ca na nirujjhissati. </span></div><p><div class=verse-container id=ya6.2.2:187.1><span>Yassa vā pana yattha cittasaṅkhāro na nirujjhissati tassa tattha kāyasaṅkhāro na nirujjhitthāti? </span></div><p><div class=verse-container id=ya6.2.2:188.1><span>Kāmāvacare pacchimacittassa bhaṅgakkhaṇe tesaṁ tattha cittasaṅkhāro na nirujjhissati, no ca tesaṁ tattha kāyasaṅkhāro na nirujjhittha. Rūpāvacare arūpāvacare pacchimacittassa bhaṅgakkhaṇe asaññasattānaṁ tesaṁ tattha cittasaṅkhāro ca na nirujjhissati kāyasaṅkhāro ca na nirujjhittha. </span></div><p><div class=verse-container id=ya6.2.2:189.1><span>Yassa yattha vacīsaṅkhāro na nirujjhittha tassa tattha cittasaṅkhāro na nirujjhissatīti? </span></div><p><div class=verse-container id=ya6.2.2:190.1><span>Avitakkaavicārabhūmiyaṁ tesaṁ tattha vacīsaṅkhāro na nirujjhittha, no ca tesaṁ tattha cittasaṅkhāro na nirujjhissati. Avitakkaavicārabhūmiyaṁ pacchimacittassa bhaṅgakkhaṇe asaññasattānaṁ tesaṁ tattha vacīsaṅkhāro ca na nirujjhittha cittasaṅkhāro ca na nirujjhissati. </span></div><p><div class=verse-container id=ya6.2.2:191.1><span>Yassa vā pana yattha cittasaṅkhāro na nirujjhissati tassa tattha vacīsaṅkhāro na nirujjhitthāti? </span></div><p><div class=verse-container id=ya6.2.2:192.1><span>Savitakkasavicārabhūmiyaṁ pacchimacittassa bhaṅgakkhaṇe tesaṁ tattha cittasaṅkhāro na nirujjhissati, no ca tesaṁ tattha vacīsaṅkhāro na nirujjhittha. Avitakkaavicārabhūmiyaṁ pacchimacittassa bhaṅgakkhaṇe asaññasattānaṁ tesaṁ tattha cittasaṅkhāro ca na nirujjhissati vacīsaṅkhāro ca na nirujjhittha. </span></div><p><div class=verse-container id=ya6.2.2:193.1><span>Nirodhavāro. </span></div><div class=flex-between><a href=/canon/en/pli/ms/abhidhamma/ya/ya0006/ya0006P0002P0001.html>Previous</a><a href=/canon/en/pli/ms/abhidhamma/ya/ya0006/ya0006P0002P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>