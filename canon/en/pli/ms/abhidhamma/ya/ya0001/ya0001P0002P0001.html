<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0001.html> 1 Mūlayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0001/ya0001P0001P0002.html>Previous</a><a href=/canon/en/pli/ms/abhidhamma/ya/ya0001/ya0001P0002P0002.html>Next</a></div><p id=ya1.2.1:0.1><span class=root>1 Mūlayamaka </span><br><p id=ya1.2.1:0.2><span class=root>1.2 Niddesa </span><br><p id=ya1.2.1:0.3><span class="root big-bold">1.2.1. Mūlavāraniddesa </span><br><p id=ya1.2.1:1.0.1><span class=root>1.2.1.1. Kusalapada nayacatukka </span><br><p id=ya1.2.1:1.0.2><span class=root>1.2.1.1.1. Mūlanaya </span><br><p id=ya1.2.1:1.1><span class=root>Ye keci kusalā dhammā, sabbe te kusalamūlāti? Tīṇeva kusalamūlāni. Avasesā kusalā dhammā na kusalamūlā. </span><br><p id=ya1.2.1:2.1><span class=root>Ye vā pana kusalamūlā, sabbe te dhammā kusalāti? Āmantā. </span><br><p id=ya1.2.1:3.1><span class=root>Ye keci kusalā dhammā, sabbe te kusalamūlena ekamūlāti? Āmantā. </span><br><p id=ya1.2.1:4.1><span class=root>Ye vā pana kusalamūlena ekamūlā, sabbe te dhammā kusalāti? </span><br><p id=ya1.2.1:5.1><span class=root>Kusalasamuṭṭhānaṁ rūpaṁ kusalamūlena ekamūlaṁ, na kusalaṁ. Kusalaṁ kusalamūlena ekamūlañceva kusalañca. </span><br><p id=ya1.2.1:6.1><span class=root>Ye keci kusalamūlena ekamūlā dhammā, sabbe te kusalamūlena aññamaññamūlāti? </span><br><p id=ya1.2.1:7.1><span class=root>Mūlāni yāni ekato uppajjanti kusalamūlāni ekamūlāni ceva aññamaññamūlāni ca. Avasesā kusalamūlasahajātā dhammā kusalamūlena ekamūlā, na ca aññamaññamūlā. </span><br><p id=ya1.2.1:8.1><span class=root>Ye vā pana kusalamūlena aññamaññamūlā, sabbe te dhammā kusalāti? Āmantā. </span><br><p id=ya1.2.1:9.0><span class=root>1.2.1.1.2. Mūlamūlanaya </span><br><p id=ya1.2.1:9.1><span class=root>Ye keci kusalā dhammā, sabbe te kusalamūlamūlāti? Tīṇeva kusalamūlamūlāni. Avasesā kusalā dhammā na kusalamūlamūlā. </span><br><p id=ya1.2.1:10.1><span class=root>Ye vā pana kusalamūlamūlā, sabbe te dhammā kusalāti? Āmantā. </span><br><p id=ya1.2.1:11.1><span class=root>Ye keci kusalā dhammā, sabbe te kusalamūlena ekamūlamūlāti? Āmantā. </span><br><p id=ya1.2.1:12.1><span class=root>Ye vā pana kusalamūlena ekamūlamūlā, sabbe te dhammā kusalāti? </span><br><p id=ya1.2.1:13.1><span class=root>Kusalasamuṭṭhānaṁ rūpaṁ kusalamūlena ekamūlamūlaṁ, na kusalaṁ. Kusalaṁ kusalamūlena ekamūlamūlañceva kusalañca. </span><br><p id=ya1.2.1:14.1><span class=root>Ye keci kusalamūlena ekamūlamūlā dhammā, sabbe te kusalamūlena aññamaññamūlamūlāti? </span><br><p id=ya1.2.1:15.1><span class=root>Mūlāni yāni ekato uppajjanti kusalamūlāni ekamūlamūlāni ceva aññamaññamūlamūlāni ca. Avasesā kusalamūlasahajātā dhammā kusalamūlena ekamūlamūlā, na ca aññamaññamūlamūlā. </span><br><p id=ya1.2.1:16.1><span class=root>Ye vā pana kusalamūlena aññamaññamūlamūlā, sabbe te dhammā kusalāti? Āmantā. </span><br><p id=ya1.2.1:17.0><span class=root>1.2.1.1.3. Mūlakanaya </span><br><p id=ya1.2.1:17.1><span class=root>Ye keci kusalā dhammā, sabbe te kusalamūlakāti? Āmantā. </span><br><p id=ya1.2.1:18.1><span class=root>Ye vā pana kusalamūlakā, sabbe te dhammā kusalāti? </span><br><p id=ya1.2.1:19.1><span class=root>Kusalasamuṭṭhānaṁ rūpaṁ kusalamūlakaṁ na kusalaṁ. Kusalaṁ kusalamūlakañceva kusalañca. </span><br><p id=ya1.2.1:20.1><span class=root>Ye keci kusalā dhammā, sabbe te kusalamūlena ekamūlakāti? Āmantā. </span><br><p id=ya1.2.1:21.1><span class=root>Ye vā pana kusalamūlena ekamūlakā, sabbe te dhammā kusalāti? </span><br><p id=ya1.2.1:22.1><span class=root>Kusalasamuṭṭhānaṁ rūpaṁ kusalamūlena ekamūlakaṁ, na kusalaṁ. Kusalaṁ kusalamūlena ekamūlakañceva kusalañca. </span><br><p id=ya1.2.1:23.1><span class=root>Ye keci kusalamūlena ekamūlakā dhammā, sabbe te kusalamūlena aññamaññamūlakāti? </span><br><p id=ya1.2.1:24.1><span class=root>Mūlāni yāni ekato uppajjanti kusalamūlāni ekamūlakāni ceva aññamaññamūlakāni ca. Avasesā kusalamūlasahajātā dhammā kusalamūlena ekamūlakā, na ca aññamaññamūlakā. </span><br><p id=ya1.2.1:25.1><span class=root>Ye vā pana kusalamūlena aññamaññamūlakā, sabbe te dhammā kusalāti? Āmantā. </span><br><p id=ya1.2.1:26.0><span class=root>1.2.1.1.4. Mūlamūlakanaya </span><br><p id=ya1.2.1:26.1><span class=root>Ye keci kusalā dhammā, sabbe te kusalamūlamūlakāti? Āmantā. </span><br><p id=ya1.2.1:27.1><span class=root>Ye vā pana kusalamūlamūlakā, sabbe te dhammā kusalāti? </span><br><p id=ya1.2.1:28.1><span class=root>Kusalasamuṭṭhānaṁ rūpaṁ kusalamūlamūlakaṁ na kusalaṁ. Kusalaṁ kusalamūlamūlakañceva kusalañca. </span><br><p id=ya1.2.1:29.1><span class=root>Ye keci kusalā dhammā, sabbe te kusalamūlena ekamūlamūlakāti? Āmantā. </span><br><p id=ya1.2.1:30.1><span class=root>Ye vā pana kusalamūlena ekamūlamūlakā, sabbe te dhammā kusalāti? </span><br><p id=ya1.2.1:31.1><span class=root>Kusalasamuṭṭhānaṁ rūpaṁ kusalamūlena ekamūlamūlakaṁ, na kusalaṁ. Kusalaṁ kusalamūlena ekamūlamūlakañceva kusalañca. </span><br><p id=ya1.2.1:32.1><span class=root>Ye keci kusalamūlena ekamūlamūlakā dhammā, sabbe te kusalamūlena aññamaññamūlamūlakāti? </span><br><p id=ya1.2.1:33.1><span class=root>Mūlāni yāni ekato uppajjanti kusalamūlāni ekamūlamūlakāni ceva aññamaññamūlamūlakāni ca. Avasesā kusalamūlasahajātā dhammā kusalamūlena ekamūlamūlakā, na ca aññamaññamūlamūlakā. </span><br><p id=ya1.2.1:34.1><span class=root>Ye vā pana kusalamūlena aññamaññamūlamūlakā, sabbe te dhammā kusalāti? Āmantā. </span><br><p id=ya1.2.1:35.0.1><span class=root>1.2.1.2. Akusalapada nayacatukka </span><br><p id=ya1.2.1:35.0.2><span class=root>1.2.1.2.1. Mūlanaya </span><br><p id=ya1.2.1:35.1><span class=root>Ye keci akusalā dhammā, sabbe te akusalamūlāti? </span><br><p id=ya1.2.1:36.1><span class=root>Tīṇeva akusalamūlāni. Avasesā akusalā dhammā na akusalamūlā. </span><br><p id=ya1.2.1:37.1><span class=root>Ye vā pana akusalamūlā, sabbe te dhammā akusalāti? Āmantā. </span><br><p id=ya1.2.1:38.1><span class=root>Ye keci akusalā dhammā, sabbe te akusalamūlena ekamūlāti? </span><br><p id=ya1.2.1:39.1><span class=root>Ahetukaṁ akusalaṁ akusalamūlena na ekamūlaṁ. Sahetukaṁ akusalaṁ akusalamūlena ekamūlaṁ. </span><br><p id=ya1.2.1:40.1><span class=root>Ye vā pana akusalamūlena ekamūlā, sabbe te dhammā akusalāti? </span><br><p id=ya1.2.1:41.1><span class=root>Akusalasamuṭṭhānaṁ rūpaṁ akusalamūlena ekamūlaṁ, na akusalaṁ. Akusalaṁ akusalamūlena ekamūlañceva akusalañca. </span><br><p id=ya1.2.1:42.1><span class=root>Ye keci akusalamūlena ekamūlā dhammā, sabbe te akusalamūlena aññamaññamūlāti? </span><br><p id=ya1.2.1:43.1><span class=root>Mūlāni yāni ekato uppajjanti akusalamūlāni ekamūlāni ceva aññamaññamūlāni ca. Avasesā akusalamūlasahajātā dhammā akusalamūlena ekamūlā, na ca aññamaññamūlā. </span><br><p id=ya1.2.1:44.1><span class=root>Ye vā pana akusalamūlena aññamaññamūlā, sabbe te dhammā akusalāti? Āmantā. </span><br><p id=ya1.2.1:45.0><span class=root>1.2.1.2.2. Mūlamūlanaya </span><br><p id=ya1.2.1:45.1><span class=root>Ye keci akusalā dhammā, sabbe te akusalamūlamūlāti? </span><br><p id=ya1.2.1:46.1><span class=root>Tīṇeva akusalamūlamūlāni. Avasesā akusalā dhammā na akusalamūlamūlā. </span><br><p id=ya1.2.1:47.1><span class=root>Ye vā pana akusalamūlamūlā, sabbe te dhammā akusalāti? Āmantā. </span><br><p id=ya1.2.1:48.1><span class=root>Ye keci akusalā dhammā, sabbe te akusalamūlena ekamūlamūlāti? </span><br><p id=ya1.2.1:49.1><span class=root>Ahetukaṁ akusalaṁ akusalamūlena na ekamūlamūlaṁ. Sahetukaṁ akusalaṁ akusalamūlena ekamūlamūlaṁ. </span><br><p id=ya1.2.1:50.1><span class=root>Ye vā pana akusalamūlena ekamūlamūlā, sabbe te dhammā akusalāti? </span><br><p id=ya1.2.1:51.1><span class=root>Akusalasamuṭṭhānaṁ rūpaṁ akusalamūlena ekamūlamūlaṁ, na akusalaṁ. Akusalaṁ akusalamūlena ekamūlamūlañceva akusalañca. </span><br><p id=ya1.2.1:52.1><span class=root>Ye keci akusalamūlena ekamūlamūlā dhammā, sabbe te akusalamūlena aññamaññamūlamūlāti? </span><br><p id=ya1.2.1:53.1><span class=root>Mūlāni yāni ekato uppajjanti akusalamūlāni ekamūlamūlāni ceva aññamaññamūlamūlāni ca. Avasesā akusalamūlasahajātā dhammā akusalamūlena ekamūlamūlā, na ca aññamaññamūlamūlā. </span><br><p id=ya1.2.1:54.1><span class=root>Ye vā pana akusalamūlena aññamaññamūlamūlā, sabbe te dhammā akusalāti? Āmantā. </span><br><p id=ya1.2.1:55.0><span class=root>1.2.1.2.3. Mūlakanaya </span><br><p id=ya1.2.1:55.1><span class=root>Ye keci akusalā dhammā, sabbe te akusalamūlakāti? </span><br><p id=ya1.2.1:56.1><span class=root>Ahetukaṁ akusalaṁ na akusalamūlakaṁ. Sahetukaṁ akusalaṁ akusalamūlakaṁ. </span><br><p id=ya1.2.1:57.1><span class=root>Ye vā pana akusalamūlakā, sabbe te dhammā akusalāti? </span><br><p id=ya1.2.1:58.1><span class=root>Akusalasamuṭṭhānaṁ rūpaṁ akusalamūlakaṁ na akusalaṁ. Akusalaṁ akusalamūlakañceva akusalañca. </span><br><p id=ya1.2.1:59.1><span class=root>Ye keci akusalā dhammā, sabbe te akusalamūlena ekamūlakāti? </span><br><p id=ya1.2.1:60.1><span class=root>Ahetukaṁ akusalaṁ akusalamūlena na ekamūlakaṁ. Sahetukaṁ akusalaṁ akusalamūlena ekamūlakaṁ. </span><br><p id=ya1.2.1:61.1><span class=root>Ye vā pana akusalamūlena ekamūlakā, sabbe te dhammā akusalāti? </span><br><p id=ya1.2.1:62.1><span class=root>Akusalasamuṭṭhānaṁ rūpaṁ akusalamūlena ekamūlakaṁ, na akusalaṁ. Akusalaṁ akusalamūlena ekamūlakañceva akusalañca. </span><br><p id=ya1.2.1:63.1><span class=root>Ye keci akusalamūlena ekamūlakā dhammā, sabbe te akusalamūlena aññamaññamūlakāti? </span><br><p id=ya1.2.1:64.1><span class=root>Mūlāni yāni ekato uppajjanti akusalamūlāni ekamūlakāni ceva aññamaññamūlakāni ca. Avasesā akusalamūlasahajātā dhammā akusalamūlena ekamūlakā, na ca aññamaññamūlakā. </span><br><p id=ya1.2.1:65.1><span class=root>Ye vā pana akusalamūlena aññamaññamūlakā, sabbe te dhammā akusalāti? Āmantā. </span><br><p id=ya1.2.1:66.0><span class=root>1.2.1.2.4. Mūlamūlakanaya </span><br><p id=ya1.2.1:66.1><span class=root>Ye keci akusalā dhammā, sabbe te akusalamūlamūlakāti? </span><br><p id=ya1.2.1:67.1><span class=root>Ahetukaṁ akusalaṁ na akusalamūlamūlakaṁ. Sahetukaṁ akusalaṁ akusalamūlamūlakaṁ. </span><br><p id=ya1.2.1:68.1><span class=root>Ye vā pana akusalamūlamūlakā, sabbe te dhammā akusalāti? </span><br><p id=ya1.2.1:69.1><span class=root>Akusalasamuṭṭhānaṁ rūpaṁ akusalamūlamūlakaṁ na akusalaṁ. Akusalaṁ akusalamūlamūlakañceva akusalañca. </span><br><p id=ya1.2.1:70.1><span class=root>Ye keci akusalā dhammā, sabbe te akusalamūlena ekamūlamūlakāti? </span><br><p id=ya1.2.1:71.1><span class=root>Ahetukaṁ akusalaṁ akusalamūlena na ekamūlamūlakaṁ. Sahetukaṁ akusalaṁ akusalamūlena ekamūlamūlakaṁ. </span><br><p id=ya1.2.1:72.1><span class=root>Ye vā pana akusalamūlena ekamūlamūlakā, sabbe te dhammā akusalāti? </span><br><p id=ya1.2.1:73.1><span class=root>Akusalasamuṭṭhānaṁ rūpaṁ akusalamūlena ekamūlamūlakaṁ, na akusalaṁ. Akusalaṁ akusalamūlena ekamūlamūlakañceva akusalañca. </span><br><p id=ya1.2.1:74.1><span class=root>Ye keci akusalamūlena ekamūlamūlakā dhammā, sabbe te akusalamūlena aññamaññamūlamūlakāti? </span><br><p id=ya1.2.1:75.1><span class=root>Mūlāni yāni ekato uppajjanti akusalamūlāni ekamūlamūlakāni ceva aññamaññamūlamūlakāni ca. Avasesā akusalamūlasahajātā dhammā akusalamūlena ekamūlamūlakā, na ca aññamaññamūlamūlakā. </span><br><p id=ya1.2.1:76.1><span class=root>Ye vā pana akusalamūlena aññamaññamūlamūlakā, sabbe te dhammā akusalāti? Āmantā. </span><br><p id=ya1.2.1:77.0.1><span class=root>1.2.1.3. Abyākatapada nayacatukka </span><br><p id=ya1.2.1:77.0.2><span class=root>1.2.1.3.1. Mūlanaya </span><br><p id=ya1.2.1:77.1><span class=root>Ye keci abyākatā dhammā, sabbe te abyākatamūlāti? </span><br><p id=ya1.2.1:78.1><span class=root>Tīṇeva abyākatamūlāni. Avasesā abyākatā dhammā na abyākatamūlā. </span><br><p id=ya1.2.1:79.1><span class=root>Ye vā pana abyākatamūlā, sabbe te dhammā abyākatāti? Āmantā. </span><br><p id=ya1.2.1:80.1><span class=root>Ye keci abyākatā dhammā, sabbe te abyākatamūlena ekamūlāti? </span><br><p id=ya1.2.1:81.1><span class=root>Ahetukaṁ abyākataṁ abyākatamūlena na ekamūlaṁ. Sahetukaṁ abyākataṁ abyākatamūlena ekamūlaṁ. </span><br><p id=ya1.2.1:82.1><span class=root>Ye vā pana abyākatamūlena ekamūlā, sabbe te dhammā abyākatāti? Āmantā. </span><br><p id=ya1.2.1:83.1><span class=root>Ye keci abyākatamūlena ekamūlā dhammā, sabbe te abyākatamūlena aññamaññamūlāti? </span><br><p id=ya1.2.1:84.1><span class=root>Mūlāni yāni ekato uppajjanti abyākatamūlāni ekamūlāni ceva aññamaññamūlāni ca. Avasesā abyākatamūlasahajātā dhammā abyākatamūlena ekamūlā, na ca aññamaññamūlā. </span><br><p id=ya1.2.1:85.1><span class=root>Ye vā pana abyākatamūlena aññamaññamūlā, sabbe te dhammā abyākatāti? Āmantā. </span><br><p id=ya1.2.1:86.0><span class=root>1.2.1.3.2. Mūlamūlanaya </span><br><p id=ya1.2.1:86.1><span class=root>Ye keci abyākatā dhammā, sabbe te abyākatamūlamūlāti? </span><br><p id=ya1.2.1:87.1><span class=root>Tīṇeva abyākatamūlamūlāni. Avasesā abyākatā dhammā na abyākatamūlamūlā. </span><br><p id=ya1.2.1:88.1><span class=root>Ye vā pana abyākatamūlamūlā, sabbe te dhammā abyākatāti? Āmantā. </span><br><p id=ya1.2.1:89.1><span class=root>Ye keci abyākatā dhammā, sabbe te abyākatamūlena ekamūlamūlāti? </span><br><p id=ya1.2.1:90.1><span class=root>Ahetukaṁ abyākataṁ abyākatamūlena na ekamūlamūlaṁ. Sahetukaṁ abyākataṁ abyākatamūlena ekamūlamūlaṁ. </span><br><p id=ya1.2.1:91.1><span class=root>Ye vā pana abyākatamūlena ekamūlamūlā, sabbe te dhammā abyākatāti? Āmantā. </span><br><p id=ya1.2.1:92.1><span class=root>Ye keci abyākatamūlena ekamūlamūlā dhammā, sabbe te abyākatamūlena aññamaññamūlamūlāti? </span><br><p id=ya1.2.1:93.1><span class=root>Mūlāni yāni ekato uppajjanti abyākatamūlāni ekamūlamūlāni ceva aññamaññamūlamūlāni ca. Avasesā abyākatamūlasahajātā dhammā abyākatamūlena ekamūlamūlā, na ca aññamaññamūlamūlā. </span><br><p id=ya1.2.1:94.1><span class=root>Ye vā pana abyākatamūlena aññamaññamūlamūlā, sabbe te dhammā abyākatāti? Āmantā. </span><br><p id=ya1.2.1:95.0><span class=root>1.2.1.3.3. Mūlakanaya </span><br><p id=ya1.2.1:95.1><span class=root>Ye keci abyākatā dhammā, sabbe te abyākatamūlakāti? </span><br><p id=ya1.2.1:96.1><span class=root>Ahetukaṁ abyākataṁ na abyākatamūlakaṁ. Sahetukaṁ abyākataṁ abyākatamūlakaṁ. </span><br><p id=ya1.2.1:97.1><span class=root>Ye vā pana abyākatamūlakā, sabbe te dhammā abyākatāti? Āmantā. </span><br><p id=ya1.2.1:98.1><span class=root>Ye keci abyākatā dhammā, sabbe te abyākatamūlena ekamūlakāti? </span><br><p id=ya1.2.1:99.1><span class=root>Ahetukaṁ abyākataṁ abyākatamūlena na ekamūlakaṁ. Sahetukaṁ abyākataṁ abyākatamūlena ekamūlakaṁ. </span><br><p id=ya1.2.1:100.1><span class=root>Ye vā pana abyākatamūlena ekamūlakā, sabbe te dhammā abyākatāti? Āmantā. </span><br><p id=ya1.2.1:101.1><span class=root>Ye keci abyākatamūlena ekamūlakā dhammā, sabbe te abyākatamūlena aññamaññamūlakāti? </span><br><p id=ya1.2.1:102.1><span class=root>Mūlāni yāni ekato uppajjanti abyākatamūlāni ekamūlakāni ceva aññamaññamūlakāni ca. Avasesā abyākatamūlasahajātā dhammā abyākatamūlena ekamūlakā, na ca aññamaññamūlakā. </span><br><p id=ya1.2.1:103.1><span class=root>Ye vā pana abyākatamūlena aññamaññamūlakā, sabbe te dhammā abyākatāti? Āmantā. </span><br><p id=ya1.2.1:104.0><span class=root>1.2.1.3.4. Mūlamūlakanaya </span><br><p id=ya1.2.1:104.1><span class=root>Ye keci abyākatā dhammā, sabbe te abyākatamūlamūlakāti? </span><br><p id=ya1.2.1:105.1><span class=root>Ahetukaṁ abyākataṁ na abyākatamūlamūlakaṁ. Sahetukaṁ abyākataṁ abyākatamūlamūlakaṁ. </span><br><p id=ya1.2.1:106.1><span class=root>Ye vā pana abyākatamūlamūlakā, sabbe te dhammā abyākatāti? Āmantā. </span><br><p id=ya1.2.1:107.1><span class=root>Ye keci abyākatā dhammā, sabbe te abyākatamūlena ekamūlamūlakāti? </span><br><p id=ya1.2.1:108.1><span class=root>Ahetukaṁ abyākataṁ abyākatamūlena na ekamūlamūlakaṁ. Sahetukaṁ abyākataṁ abyākatamūlena ekamūlamūlakaṁ. </span><br><p id=ya1.2.1:109.1><span class=root>Ye vā pana abyākatamūlena ekamūlamūlakā, sabbe te dhammā abyākatāti? Āmantā. </span><br><p id=ya1.2.1:110.1><span class=root>Ye keci abyākatamūlena ekamūlamūlakā dhammā, sabbe te abyākatamūlena aññamaññamūlamūlakāti? </span><br><p id=ya1.2.1:111.1><span class=root>Mūlāni yāni ekato uppajjanti abyākatamūlāni ekamūlamūlakāni ceva aññamaññamūlamūlakāni ca. Avasesā abyākatamūlasahajātā dhammā abyākatamūlena ekamūlamūlakā, na ca aññamaññamūlamūlakā. </span><br><p id=ya1.2.1:112.1><span class=root>Ye vā pana abyākatamūlena aññamaññamūlamūlakā, sabbe te dhammā abyākatāti? Āmantā. </span><br><p id=ya1.2.1:113.0.1><span class=root>1.2.1.4. Nāmapada nayacatukka </span><br><p id=ya1.2.1:113.0.2><span class=root>1.2.1.4.1. Mūlanaya </span><br><p id=ya1.2.1:113.1><span class=root>Ye keci nāmā dhammā, sabbe te nāmamūlāti? </span><br><p id=ya1.2.1:114.1><span class=root>Naveva nāmamūlāni. Avasesā nāmā dhammā na nāmamūlā. </span><br><p id=ya1.2.1:115.1><span class=root>Ye vā pana nāmamūlā, sabbe te dhammā nāmāti? Āmantā. </span><br><p id=ya1.2.1:116.1><span class=root>Ye keci nāmā dhammā, sabbe te nāmamūlena ekamūlāti? </span><br><p id=ya1.2.1:117.1><span class=root>Ahetukaṁ nāmaṁ nāmamūlena na ekamūlaṁ. Sahetukaṁ nāmaṁ nāmamūlena ekamūlaṁ. </span><br><p id=ya1.2.1:118.1><span class=root>Ye vā pana nāmamūlena ekamūlā, sabbe te dhammā nāmāti? </span><br><p id=ya1.2.1:119.1><span class=root>Nāmasamuṭṭhānaṁ rūpaṁ nāmamūlena ekamūlaṁ, na nāmaṁ. Nāmaṁ nāmamūlena ekamūlañceva nāmañca. </span><br><p id=ya1.2.1:120.1><span class=root>Ye keci nāmamūlena ekamūlā dhammā, sabbe te nāmamūlena aññamaññamūlāti? </span><br><p id=ya1.2.1:121.1><span class=root>Mūlāni yāni ekato uppajjanti nāmamūlāni ekamūlāni ceva aññamaññamūlāni ca. Avasesā nāmamūlasahajātā dhammā nāmamūlena ekamūlā, na ca aññamaññamūlā. </span><br><p id=ya1.2.1:122.1><span class=root>Ye vā pana nāmamūlena aññamaññamūlā, sabbe te dhammā nāmāti? Āmantā. </span><br><p id=ya1.2.1:123.0><span class=root>1.2.1.4.2. Mūlamūlanaya </span><br><p id=ya1.2.1:123.1><span class=root>Ye keci nāmā dhammā, sabbe te nāmamūlamūlāti? </span><br><p id=ya1.2.1:124.1><span class=root>Naveva nāmamūlamūlāni. Avasesā nāmā dhammā na nāmamūlamūlā. </span><br><p id=ya1.2.1:125.1><span class=root>Ye vā pana nāmamūlamūlā, sabbe te dhammā nāmāti? Āmantā. </span><br><p id=ya1.2.1:126.1><span class=root>Ye keci nāmā dhammā, sabbe te nāmamūlena ekamūlamūlāti? </span><br><p id=ya1.2.1:127.1><span class=root>Ahetukaṁ nāmaṁ nāmamūlena na ekamūlamūlaṁ. Sahetukaṁ nāmaṁ nāmamūlena ekamūlamūlaṁ. </span><br><p id=ya1.2.1:128.1><span class=root>Ye vā pana nāmamūlena ekamūlamūlā, sabbe te dhammā nāmāti? </span><br><p id=ya1.2.1:129.1><span class=root>Nāmasamuṭṭhānaṁ rūpaṁ nāmamūlena ekamūlamūlaṁ, na nāmaṁ. Nāmaṁ nāmamūlena ekamūlamūlañceva nāmañca. </span><br><p id=ya1.2.1:130.1><span class=root>Ye keci nāmamūlena ekamūlamūlā dhammā, sabbe te nāmamūlena aññamaññamūlamūlāti? </span><br><p id=ya1.2.1:131.1><span class=root>Mūlāni yāni ekato uppajjanti nāmamūlāni ekamūlamūlāni ceva aññamaññamūlamūlāni ca. Avasesā nāmamūlasahajātā dhammā nāmamūlena ekamūlamūlā, na ca aññamaññamūlamūlā. </span><br><p id=ya1.2.1:132.1><span class=root>Ye vā pana nāmamūlena aññamaññamūlamūlā, sabbe te dhammā nāmāti? Āmantā. </span><br><p id=ya1.2.1:133.0><span class=root>1.2.1.4.3. Mūlakanaya </span><br><p id=ya1.2.1:133.1><span class=root>Ye keci nāmā dhammā, sabbe te nāmamūlakāti? </span><br><p id=ya1.2.1:134.1><span class=root>Ahetukaṁ nāmaṁ na nāmamūlakaṁ. Sahetukaṁ nāmaṁ nāmamūlakaṁ. </span><br><p id=ya1.2.1:135.1><span class=root>Ye vā pana nāmamūlakā, sabbe te dhammā nāmāti? </span><br><p id=ya1.2.1:136.1><span class=root>Nāmasamuṭṭhānaṁ rūpaṁ nāmamūlakaṁ, na nāmaṁ. Nāmaṁ nāmamūlakañceva nāmañca. </span><br><p id=ya1.2.1:137.1><span class=root>Ye keci nāmā dhammā, sabbe te nāmamūlena ekamūlakāti? </span><br><p id=ya1.2.1:138.1><span class=root>Ahetukaṁ nāmaṁ nāmamūlena na ekamūlakaṁ. Sahetukaṁ nāmaṁ nāmamūlena ekamūlakaṁ. </span><br><p id=ya1.2.1:139.1><span class=root>Ye vā pana nāmamūlena ekamūlakā, sabbe te dhammā nāmāti? </span><br><p id=ya1.2.1:140.1><span class=root>Nāmasamuṭṭhānaṁ rūpaṁ nāmamūlena ekamūlakaṁ, na nāmaṁ. Nāmaṁ nāmamūlena ekamūlakañceva nāmañca. </span><br><p id=ya1.2.1:141.1><span class=root>Ye keci nāmamūlena ekamūlakā dhammā, sabbe te nāmamūlena aññamaññamūlakāti? </span><br><p id=ya1.2.1:142.1><span class=root>Mūlāni yāni ekato uppajjanti nāmamūlāni ekamūlakāni ceva aññamaññamūlakāni ca. Avasesā nāmamūlasahajātā dhammā nāmamūlena ekamūlakā, na ca aññamaññamūlakā. </span><br><p id=ya1.2.1:143.1><span class=root>Ye vā pana nāmamūlena aññamaññamūlakā, sabbe te dhammā nāmāti? Āmantā. </span><br><p id=ya1.2.1:144.0><span class=root>1.2.1.4.4. Mūlamūlakanaya </span><br><p id=ya1.2.1:144.1><span class=root>Ye keci nāmā dhammā, sabbe te nāmamūlamūlakāti? </span><br><p id=ya1.2.1:145.1><span class=root>Ahetukaṁ nāmaṁ na nāmamūlamūlakaṁ. Sahetukaṁ nāmaṁ nāmamūlamūlakaṁ. </span><br><p id=ya1.2.1:146.1><span class=root>Ye vā pana nāmamūlamūlakā, sabbe te dhammā nāmāti? </span><br><p id=ya1.2.1:147.1><span class=root>Nāmasamuṭṭhānaṁ rūpaṁ nāmamūlamūlakaṁ, na nāmaṁ. Nāmaṁ nāmamūlamūlakañceva nāmañca. </span><br><p id=ya1.2.1:148.1><span class=root>Ye keci nāmā dhammā, sabbe te nāmamūlena ekamūlamūlakāti? </span><br><p id=ya1.2.1:149.1><span class=root>Ahetukaṁ nāmaṁ nāmamūlena na ekamūlamūlakaṁ. Sahetukaṁ nāmaṁ nāmamūlena ekamūlamūlakaṁ. </span><br><p id=ya1.2.1:150.1><span class=root>Ye vā pana nāmamūlena ekamūlamūlakā, sabbe te dhammā nāmāti? </span><br><p id=ya1.2.1:151.1><span class=root>Nāmasamuṭṭhānaṁ rūpaṁ nāmamūlena ekamūlamūlakaṁ, na nāmaṁ. Nāmaṁ nāmamūlena ekamūlamūlakañceva nāmañca. </span><br><p id=ya1.2.1:152.1><span class=root>Ye keci nāmamūlena ekamūlamūlakā dhammā, sabbe te nāmamūlena aññamaññamūlamūlakāti? </span><br><p id=ya1.2.1:153.1><span class=root>Mūlāni yāni ekato uppajjanti nāmamūlāni ekamūlamūlakāni ceva aññamaññamūlamūlakāni ca. Avasesā nāmamūlasahajātā dhammā nāmamūlena ekamūlamūlakā, na ca aññamaññamūlamūlakā. </span><br><p id=ya1.2.1:154.1><span class=root>Ye vā pana nāmamūlena aññamaññamūlamūlakā, sabbe te dhammā nāmāti? Āmantā. </span><br><p id=ya1.2.1:155.1><span class=root>Mūlavāraniddeso. </span><br></main><footer class="container footer"><small><a href=/about/>Contact info</a></small></footer>