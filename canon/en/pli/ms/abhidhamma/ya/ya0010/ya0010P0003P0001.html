<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0010.html> 10 Indriyayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0010/ya0010P0002P0001.html>Previous</a><a href=/canon/en/pli/ms/abhidhamma/ya/ya0010/ya0010P0003P0002.html>Next</a></div><p id=ya10.3.1:0.1><span class=root>10 Indriyayamaka </span><br><p id=ya10.3.1:0.2><span class=root>10.3 Pariññāvāra </span><br><p id=ya10.3.1:0.3><span class="root big-bold">10.3.1. Paccuppannavāra </span><br><p id=ya10.3.1:1.0><span class=root>10.3.1.1. Anuloma </span><br><p id=ya10.3.1:1.1><span class=root>Yo cakkhundriyaṁ parijānāti so sotindriyaṁ parijānātīti? Āmantā. </span><br><p id=ya10.3.1:2.1><span class=root>Yo vā pana sotindriyaṁ parijānāti so cakkhundriyaṁ parijānātīti? Āmantā. </span><br><p id=ya10.3.1:3.1><span class=root>Yo cakkhundriyaṁ parijānāti so domanassindriyaṁ pajahatīti? No. </span><br><p id=ya10.3.1:4.1><span class=root>Yo vā pana domanassindriyaṁ pajahati so cakkhundriyaṁ parijānātīti? No. </span><br><p id=ya10.3.1:5.1><span class=root>Yo cakkhundriyaṁ parijānāti so anaññātaññassāmītindriyaṁ bhāvetīti? No. </span><br><p id=ya10.3.1:6.1><span class=root>Yo vā pana anaññātaññassāmītindriyaṁ bhāveti so cakkhundriyaṁ parijānātīti? No. </span><br><p id=ya10.3.1:7.1><span class=root>Yo cakkhundriyaṁ parijānāti so aññindriyaṁ bhāvetīti? Āmantā. </span><br><p id=ya10.3.1:8.1><span class=root>Yo vā pana aññindriyaṁ bhāveti so cakkhundriyaṁ parijānātīti? </span><br><p id=ya10.3.1:9.1><span class=root>Dve puggalā aññindriyaṁ bhāventi, no ca cakkhundriyaṁ parijānanti. Aggamaggasamaṅgī aññindriyañca bhāveti cakkhundriyañca parijānāti. </span><br><p id=ya10.3.1:10.1><span class=root>Yo cakkhundriyaṁ parijānāti so aññātāvindriyaṁ sacchikarotīti? No. </span><br><p id=ya10.3.1:11.1><span class=root>Yo vā pana aññātāvindriyaṁ sacchikaroti so cakkhundriyaṁ parijānātīti? No. (Cakkhundriyamūlakaṁ.) </span><br><p id=ya10.3.1:12.1><span class=root>Yo domanassindriyaṁ pajahati so anaññātaññassāmītindriyaṁ bhāvetīti? No. </span><br><p id=ya10.3.1:13.1><span class=root>Yo vā pana anaññātaññassāmītindriyaṁ bhāveti so domanassindriyaṁ pajahatīti? No. </span><br><p id=ya10.3.1:14.1><span class=root>Yo domanassindriyaṁ pajahati so aññindriyaṁ bhāvetīti? Āmantā. </span><br><p id=ya10.3.1:15.1><span class=root>Yo vā pana aññindriyaṁ bhāveti so domanassindriyaṁ pajahatīti? </span><br><p id=ya10.3.1:16.1><span class=root>Dve puggalā aññindriyaṁ bhāventi, no ca domanassindriyaṁ pajahanti. Anāgāmimaggasamaṅgī aññindriyañca bhāveti domanassindriyañca pajahati. </span><br><p id=ya10.3.1:17.1><span class=root>Yo domanassindriyaṁ pajahati so aññātāvindriyaṁ sacchikarotīti? No. </span><br><p id=ya10.3.1:18.1><span class=root>Yo vā pana aññātāvindriyaṁ sacchikaroti so domanassindriyaṁ pajahatīti? No. (Domanassindriyamūlakaṁ.) </span><br><p id=ya10.3.1:19.1><span class=root>Yo anaññātaññassāmītindriyaṁ bhāveti so aññindriyaṁ bhāvetīti? No. </span><br><p id=ya10.3.1:20.1><span class=root>Yo vā pana aññindriyaṁ bhāveti so anaññātaññassāmītindriyaṁ bhāvetīti? No. </span><br><p id=ya10.3.1:21.1><span class=root>Yo anaññātaññassāmītindriyaṁ bhāveti so aññātāvindriyaṁ sacchikarotīti? No. </span><br><p id=ya10.3.1:22.1><span class=root>Yo vā pana aññātāvindriyaṁ sacchikaroti so anaññātaññassāmītindriyaṁ bhāvetīti? No. (Anaññātaññassāmītindriyamūlakaṁ.) </span><br><p id=ya10.3.1:23.1><span class=root>Yo aññindriyaṁ bhāveti so aññātāvindriyaṁ sacchikarotīti? No. </span><br><p id=ya10.3.1:24.1><span class=root>Yo vā pana aññātāvindriyaṁ sacchikaroti so aññindriyaṁ bhāvetīti? No. (Aññindriyamūlakaṁ.) </span><br><p id=ya10.3.1:25.0><span class=root>10.3.1.2. Paccanīka </span><br><p id=ya10.3.1:25.1><span class=root>Yo cakkhundriyaṁ na parijānāti so domanassindriyaṁ nappajahatīti? </span><br><p id=ya10.3.1:26.1><span class=root>Anāgāmimaggasamaṅgī cakkhundriyaṁ na parijānāti, no ca domanassindriyaṁ nappajahati. Dve maggasamaṅgino ṭhapetvā avasesā puggalā cakkhundriyañca na parijānanti domanassindriyañca nappajahanti. </span><br><p id=ya10.3.1:27.1><span class=root>Yo vā pana domanassindriyaṁ nappajahati so cakkhundriyaṁ na parijānātīti? </span><br><p id=ya10.3.1:28.1><span class=root>Aggamaggasamaṅgī domanassindriyaṁ nappajahati, no ca cakkhundriyaṁ na parijānāti. Dve maggasamaṅgino ṭhapetvā avasesā puggalā domanassindriyañca nappajahanti cakkhundriyañca na parijānanti. </span><br><p id=ya10.3.1:29.1><span class=root>Yo cakkhundriyaṁ na parijānāti so anaññātaññassāmītindriyaṁ na bhāvetīti? </span><br><p id=ya10.3.1:30.1><span class=root>Aṭṭhamako cakkhundriyaṁ na parijānāti, no ca anaññātaññassāmītindriyaṁ na bhāveti. Dve maggasamaṅgino ṭhapetvā avasesā puggalā cakkhundriyañca na parijānanti anaññātaññassāmītindriyañca na bhāventi. </span><br><p id=ya10.3.1:31.1><span class=root>Yo vā pana anaññātaññassāmītindriyaṁ na bhāveti so cakkhundriyaṁ na parijānātīti? </span><br><p id=ya10.3.1:32.1><span class=root>Aggamaggasamaṅgī anaññātaññassāmītindriyaṁ na bhāveti, no ca cakkhundriyaṁ na parijānāti. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi cakkhundriyañca na parijānanti. </span><br><p id=ya10.3.1:33.1><span class=root>Yo cakkhundriyaṁ na parijānāti so aññindriyaṁ na bhāvetīti? </span><br><p id=ya10.3.1:34.1><span class=root>Dve puggalā cakkhundriyaṁ na parijānanti, no ca aññindriyaṁ na bhāventi. Tayo maggasamaṅgino ṭhapetvā avasesā puggalā cakkhundriyañca na parijānanti aññindriyañca na bhāventi. </span><br><p id=ya10.3.1:35.1><span class=root>Yo vā pana aññindriyaṁ na bhāveti so cakkhundriyaṁ na parijānātīti? Āmantā. </span><br><p id=ya10.3.1:36.1><span class=root>Yo cakkhundriyaṁ na parijānāti so aññātāvindriyaṁ na sacchikarotīti? </span><br><p id=ya10.3.1:37.1><span class=root>Yo aggaphalaṁ sacchikaroti so cakkhundriyaṁ na parijānāti, no ca aññātāvindriyaṁ na sacchikaroti. Aggamaggasamaṅgiñca arahantañca ṭhapetvā avasesā puggalā cakkhundriyañca na parijānanti aññātāvindriyañca na sacchikaronti. </span><br><p id=ya10.3.1:38.1><span class=root>Yo vā pana aññātāvindriyaṁ na sacchikaroti so cakkhundriyaṁ na parijānātīti? </span><br><p id=ya10.3.1:39.1><span class=root>Aggamaggasamaṅgī aññātāvindriyaṁ na sacchikaroti, no ca cakkhundriyaṁ na parijānāti. Aggamaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti cakkhundriyañca na parijānanti. (Cakkhundriyamūlakaṁ.) </span><br><p id=ya10.3.1:40.1><span class=root>Yo domanassindriyaṁ nappajahati so anaññātaññassāmītindriyaṁ na bhāvetīti? </span><br><p id=ya10.3.1:41.1><span class=root>Aṭṭhamako domanassindriyaṁ nappajahati, no ca anaññātaññassāmītindriyaṁ na bhāveti. Dve maggasamaṅgino ṭhapetvā avasesā puggalā domanassindriyañca nappajahanti anaññātaññassāmītindriyañca na bhāventi. </span><br><p id=ya10.3.1:42.1><span class=root>Yo vā pana anaññātaññassāmītindriyaṁ na bhāveti so domanassindriyaṁ nappajahatīti? </span><br><p id=ya10.3.1:43.1><span class=root>Anāgāmimaggasamaṅgī anaññātaññassāmītindriyaṁ na bhāveti, no ca domanassindriyaṁ nappajahati. Dve maggasamaṅgino ṭhapetvā avasesā puggalā anaññātaññassāmītindriyañca na bhāventi domanassindriyañca nappajahanti. </span><br><p id=ya10.3.1:44.1><span class=root>Yo domanassindriyaṁ nappajahati so aññindriyaṁ na bhāvetīti? </span><br><p id=ya10.3.1:45.1><span class=root>Dve puggalā domanassindriyaṁ nappajahanti, no ca aññindriyaṁ na bhāventi. Tayo maggasamaṅgino ṭhapetvā avasesā puggalā domanassindriyañca nappajahanti aññindriyañca na bhāventi. </span><br><p id=ya10.3.1:46.1><span class=root>Yo vā pana aññindriyaṁ na bhāveti so domanassindriyaṁ nappajahatīti? Āmantā. </span><br><p id=ya10.3.1:47.1><span class=root>Yo domanassindriyaṁ nappajahati so aññātāvindriyaṁ na sacchikarotīti? </span><br><p id=ya10.3.1:48.1><span class=root>Yo aggaphalaṁ sacchikaroti so domanassindriyaṁ nappajahati, no ca aññātāvindriyaṁ na sacchikaroti. Anāgāmimaggasamaṅgiñca arahantañca ṭhapetvā avasesā puggalā domanassindriyañca nappajahanti aññātāvindriyañca na sacchikaronti. </span><br><p id=ya10.3.1:49.1><span class=root>Yo vā pana aññātāvindriyaṁ na sacchikaroti so domanassindriyaṁ nappajahatīti? </span><br><p id=ya10.3.1:50.1><span class=root>Anāgāmimaggasamaṅgī aññātāvindriyaṁ na sacchikaroti, no ca domanassindriyaṁ nappajahati. Anāgāmimaggasamaṅgiñca arahantañca ṭhapetvā avasesā puggalā aññātāvindriyañca na sacchikaronti domanassindriyañca nappajahanti. (Domanassindriyamūlakaṁ.) </span><br><p id=ya10.3.1:51.1><span class=root>Yo anaññātaññassāmītindriyaṁ na bhāveti so aññindriyaṁ na bhāvetīti? </span><br><p id=ya10.3.1:52.1><span class=root>Tayo maggasamaṅgino anaññātaññassāmītindriyaṁ na bhāventi, no ca aññindriyaṁ na bhāventi. Cattāro maggasamaṅgino ṭhapetvā avasesā puggalā anaññātaññassāmītindriyañca na bhāventi aññindriyañca na bhāventi. </span><br><p id=ya10.3.1:53.1><span class=root>Yo vā pana aññindriyaṁ na bhāveti so anaññātaññassāmītindriyaṁ na bhāvetīti? </span><br><p id=ya10.3.1:54.1><span class=root>Aṭṭhamako aññindriyaṁ na bhāveti, no ca anaññātaññassāmītindriyaṁ na bhāveti. Cattāro maggasamaṅgino ṭhapetvā avasesā puggalā aññindriyañca na bhāventi anaññātaññassāmītindriyañca na bhāventi. </span><br><p id=ya10.3.1:55.1><span class=root>Yo anaññātaññassāmītindriyaṁ na bhāveti so aññātāvindriyaṁ na sacchikarotīti? </span><br><p id=ya10.3.1:56.1><span class=root>Yo aggaphalaṁ sacchikaroti so anaññātaññassāmītindriyaṁ na bhāveti, no ca aññātāvindriyaṁ na sacchikaroti. Aṭṭhamakañca arahantañca ṭhapetvā avasesā puggalā anaññātaññassāmītindriyañca na bhāventi aññātāvindriyañca na sacchikaronti. </span><br><p id=ya10.3.1:57.1><span class=root>Yo vā pana aññātāvindriyaṁ na sacchikaroti so anaññātaññassāmītindriyaṁ na bhāvetīti? </span><br><p id=ya10.3.1:58.1><span class=root>Aṭṭhamako aññātāvindriyaṁ na sacchikaroti, no ca anaññātaññassāmītindriyaṁ na bhāveti. Aṭṭhamakañca arahantañca ṭhapetvā avasesā puggalā aññātāvindriyañca na sacchikaronti anaññātaññassāmītindriyañca na bhāventi. (Anaññātaññassāmītindriyamūlakaṁ.) </span><br><p id=ya10.3.1:59.1><span class=root>Yo aññindriyaṁ na bhāveti so aññātāvindriyaṁ na sacchikarotīti? </span><br><p id=ya10.3.1:60.1><span class=root>Yo aggaphalaṁ sacchikaroti so aññindriyaṁ na bhāveti, no ca aññātāvindriyaṁ na sacchikaroti. Tayo maggasamaṅgino ca arahantañca ṭhapetvā avasesā puggalā aññindriyañca na bhāventi aññātāvindriyañca na sacchikaronti. </span><br><p id=ya10.3.1:61.1><span class=root>Yo vā pana aññātāvindriyaṁ na sacchikaroti so aññindriyaṁ na bhāvetīti? </span><br><p id=ya10.3.1:62.1><span class=root>Tayo maggasamaṅgino aññātāvindriyaṁ na sacchikaronti, no ca aññindriyaṁ na bhāventi. Tayo maggasamaṅgino ca arahantañca ṭhapetvā avasesā puggalā aññātāvindriyañca na sacchikaronti aññindriyañca na bhāventi. (Aññindriyamūlakaṁ.) </span><br></main><footer class="container footer"><small><a href=/about>Contact info</a></small></footer>