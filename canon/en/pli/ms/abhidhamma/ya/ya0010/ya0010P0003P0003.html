<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0010.html> 10 Indriyayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0010/ya0010P0003P0002.html>Previous</a><a href=/canon/en/pli/ms/abhidhamma/ya/ya0010/ya0010P0003P0004.html>Next</a></div><p id=ya10.3.3:0.1><span class=root>10 Indriyayamaka </span><br><p id=ya10.3.3:0.2><span class=root>10.3 Pariññāvāra </span><br><p id=ya10.3.3:0.3><span class="root big-bold">10.3.3. Anāgatavāra </span><br><p id=ya10.3.3:1.0><span class=root>10.3.3.1. Anuloma </span><br><p id=ya10.3.3:1.1><span class=root>Yo cakkhundriyaṁ parijānissati so domanassindriyaṁ pajahissatīti? </span><br><p id=ya10.3.3:2.1><span class=root>Dve puggalā cakkhundriyaṁ parijānissanti, no ca domanassindriyaṁ pajahissanti. Pañca puggalā cakkhundriyañca parijānissanti domanassindriyañca pajahissanti. </span><br><p id=ya10.3.3:3.1><span class=root>Yo vā pana domanassindriyaṁ pajahissati so cakkhundriyaṁ parijānissatīti? Āmantā. </span><br><p id=ya10.3.3:4.1><span class=root>Yo cakkhundriyaṁ parijānissati so anaññātaññassāmītindriyaṁ bhāvessatīti? </span><br><p id=ya10.3.3:5.1><span class=root>Cha puggalā cakkhundriyaṁ parijānissanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te cakkhundriyañca parijānissanti anaññātaññassāmītindriyañca bhāvessanti. </span><br><p id=ya10.3.3:6.1><span class=root>Yo vā pana anaññātaññassāmītindriyaṁ bhāvessati so cakkhundriyaṁ parijānissatīti? Āmantā. </span><br><p id=ya10.3.3:7.1><span class=root>Yo cakkhundriyaṁ parijānissati so aññindriyaṁ bhāvessatīti? Āmantā. </span><br><p id=ya10.3.3:8.1><span class=root>Yo vā pana aññindriyaṁ bhāvessati so cakkhundriyaṁ parijānissatīti? Āmantā. </span><br><p id=ya10.3.3:9.1><span class=root>Yo cakkhundriyaṁ parijānissati so aññātāvindriyaṁ sacchikarissatīti? Āmantā. </span><br><p id=ya10.3.3:10.1><span class=root>Yo vā pana aññātāvindriyaṁ sacchikarissati so cakkhundriyaṁ parijānissatīti? </span><br><p id=ya10.3.3:11.1><span class=root>Aggamaggasamaṅgī aññātāvindriyaṁ sacchikarissati, no ca cakkhundriyaṁ parijānissati. Satta puggalā aññātāvindriyañca sacchikarissanti cakkhundriyañca parijānissanti. (Cakkhundriyamūlakaṁ.) </span><br><p id=ya10.3.3:12.1><span class=root>Yo domanassindriyaṁ pajahissati so anaññātaññassāmītindriyaṁ bhāvessatīti? </span><br><p id=ya10.3.3:13.1><span class=root>Cattāro puggalā domanassindriyaṁ pajahissanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te domanassindriyañca pajahissanti anaññātaññassāmītindriyañca bhāvessanti. </span><br><p id=ya10.3.3:14.1><span class=root>Yo vā pana anaññātaññassāmītindriyaṁ bhāvessati so domanassindriyaṁ pajahissatīti? Āmantā. </span><br><p id=ya10.3.3:15.1><span class=root>Yo domanassindriyaṁ pajahissati so aññindriyaṁ bhāvessatīti? Āmantā. </span><br><p id=ya10.3.3:16.1><span class=root>Yo vā pana aññindriyaṁ bhāvessati so domanassindriyaṁ pajahissatīti? </span><br><p id=ya10.3.3:17.1><span class=root>Dve puggalā aññindriyaṁ bhāvessanti no ca domanassindriyaṁ pajahissanti, pañca puggalā aññindriyañca bhavissanti domanassindriyañca pajahissanti. </span><br><p id=ya10.3.3:18.1><span class=root>Yo domanassindriyaṁ pajahissati so aññātāvindriyaṁ sacchikarissatīti? Āmantā. </span><br><p id=ya10.3.3:19.1><span class=root>Yo vā pana aññātāvindriyaṁ sacchikarissati so domanassindriyaṁ pajahissatīti? </span><br><p id=ya10.3.3:20.1><span class=root>Tayo puggalā aññātāvindriyaṁ sacchikarissanti, no ca domanassindriyaṁ pajahissanti. Pañca puggalā aññātāvindriyañca sacchikarissanti domanassindriyañca pajahissanti. (Domanassindriyamūlakaṁ.) </span><br><p id=ya10.3.3:21.1><span class=root>Yo anaññātaññassāmītindriyaṁ bhāvessati so aññindriyaṁ bhāvessatīti? Āmantā. </span><br><p id=ya10.3.3:22.1><span class=root>Yo vā pana aññindriyaṁ bhāvessati so anaññātaññassāmītindriyaṁ bhāvessatīti? </span><br><p id=ya10.3.3:23.1><span class=root>Cha puggalā aññindriyaṁ bhāvessanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te aññindriyañca bhāvessanti anaññātaññassāmītindriyañca bhāvessanti. </span><br><p id=ya10.3.3:24.1><span class=root>Yo anaññātaññassāmītindriyaṁ bhāvessati so aññātāvindriyaṁ sacchikarissatīti? Āmantā. </span><br><p id=ya10.3.3:25.1><span class=root>Yo vā pana aññātāvindriyaṁ sacchikarissati so anaññātaññassāmītindriyaṁ bhāvessatīti? </span><br><p id=ya10.3.3:26.1><span class=root>Satta puggalā aññātāvindriyaṁ sacchikarissanti, no ca anaññātaññassāmītindriyaṁ bhāvessanti. Ye puthujjanā maggaṁ paṭilabhissanti te aññātāvindriyañca sacchikarissanti anaññātaññassāmītindriyañca bhāvessanti. (Anaññātaññassāmītindriyamūlakaṁ.) </span><br><p id=ya10.3.3:27.1><span class=root>Yo aññindriyaṁ bhāvessati so aññātāvindriyaṁ sacchikarissatīti? Āmantā. </span><br><p id=ya10.3.3:28.1><span class=root>Yo vā pana aññātāvindriyaṁ sacchikarissati so aññindriyaṁ bhāvessatīti? </span><br><p id=ya10.3.3:29.1><span class=root>Aggamaggasamaṅgī aññātāvindriyaṁ sacchikarissati, no ca aññindriyaṁ bhāvessati. Satta puggalā aññātāvindriyañca sacchikarissanti aññindriyañca bhāvessanti. (Aññindriyamūlakaṁ.) </span><br><p id=ya10.3.3:30.0><span class=root>10.3.3.2. Paccanīka </span><br><p id=ya10.3.3:30.1><span class=root>Yo cakkhundriyaṁ na parijānissati so domanassindriyaṁ nappajahissatīti? Āmantā. </span><br><p id=ya10.3.3:31.1><span class=root>Yo vā pana domanassindriyaṁ nappajahissati so cakkhundriyaṁ na parijānissatīti? </span><br><p id=ya10.3.3:32.1><span class=root>Dve puggalā domanassindriyaṁ nappajahissanti, no ca cakkhundriyaṁ na parijānissanti. Tayo puggalā domanassindriyañca nappajahissanti cakkhundriyañca na parijānissanti. </span><br><p id=ya10.3.3:33.1><span class=root>Yo cakkhundriyaṁ na parijānissati so anaññātaññassāmītindriyaṁ na bhāvessatīti? Āmantā. </span><br><p id=ya10.3.3:34.1><span class=root>Yo vā pana anaññātaññassāmītindriyaṁ na bhāvessati so cakkhundriyaṁ na parijānissatīti. </span><br><p id=ya10.3.3:35.1><span class=root>Cha puggalā anaññātaññassāmītindriyaṁ na bhāvessanti, no ca cakkhundriyaṁ na parijānissanti. Tayo puggalā anaññātaññassāmītindriyañca na bhāvessanti cakkhundriyañca na parijānissanti. </span><br><p id=ya10.3.3:36.1><span class=root>Yo cakkhundriyaṁ na parijānissati so aññindriyaṁ na bhāvessatīti? Āmantā. </span><br><p id=ya10.3.3:37.1><span class=root>Yo vā pana aññindriyaṁ na bhāvessati so cakkhundriyaṁ na parijānissatīti? Āmantā. </span><br><p id=ya10.3.3:38.1><span class=root>Yo cakkhundriyaṁ na parijānissati so aññātāvindriyaṁ na sacchikarissatīti? </span><br><p id=ya10.3.3:39.1><span class=root>Aggamaggasamaṅgī cakkhundriyaṁ na parijānissati, no ca aññātāvindriyaṁ na sacchikarissati. Dve puggalā cakkhundriyañca na parijānissanti aññātāvindriyañca na sacchikarissanti. </span><br><p id=ya10.3.3:40.1><span class=root>Yo vā pana aññātāvindriyaṁ na sacchikarissati so cakkhundriyaṁ na parijānissatīti? Āmantā. (Cakkhundriyamūlakaṁ.) </span><br><p id=ya10.3.3:41.1><span class=root>Yo domanassindriyaṁ nappajahissati so anaññātaññassāmītindriyaṁ na bhāvessatīti? Āmantā. </span><br><p id=ya10.3.3:42.1><span class=root>Yo vā pana anaññātaññassāmītindriyaṁ na bhāvessati so domanassindriyaṁ nappajahissatīti? </span><br><p id=ya10.3.3:43.1><span class=root>Cattāro puggalā anaññātaññassāmītindriyaṁ na bhāvessanti, no ca domanassindriyaṁ nappajahissanti. Pañca puggalā anaññātaññassāmītindriyañca na bhāvessanti domanassindriyañca nappajahissanti. </span><br><p id=ya10.3.3:44.1><span class=root>Yo domanassindriyaṁ nappajahissati so aññindriyaṁ na bhāvessatīti? </span><br><p id=ya10.3.3:45.1><span class=root>Dve puggalā domanassindriyaṁ nappajahissanti, no ca aññindriyaṁ na bhāvessanti. Tayo puggalā domanassindriyañca nappajahissanti aññindriyañca na bhāvessanti. </span><br><p id=ya10.3.3:46.1><span class=root>Yo vā pana aññindriyaṁ na bhāvessati so domanassindriyaṁ nappajahissatīti? Āmantā. </span><br><p id=ya10.3.3:47.1><span class=root>Yo domanassindriyaṁ nappajahissati so aññātāvindriyaṁ na sacchikarissatīti? </span><br><p id=ya10.3.3:48.1><span class=root>Tayo puggalā domanassindriyaṁ nappajahissanti, no ca aññātāvindriyaṁ na sacchikarissanti. Dve puggalā domanassindriyañca nappajahissanti aññātāvindriyañca na sacchikarissanti. </span><br><p id=ya10.3.3:49.1><span class=root>Yo vā pana aññātāvindriyaṁ na sacchikarissati so domanassindriyaṁ nappajahissatīti? Āmantā. (Domanassindriyamūlakaṁ.) </span><br><p id=ya10.3.3:50.1><span class=root>Yo anaññātaññassāmītindriyaṁ na bhāvessati so aññindriyaṁ na bhāvessatīti? </span><br><p id=ya10.3.3:51.1><span class=root>Cha puggalā anaññātaññassāmītindriyaṁ na bhāvessanti, no ca aññindriyaṁ na bhāvessanti. Tayo puggalā anaññātaññassāmītindriyañca na bhāvessanti aññindriyañca na bhāvessanti. </span><br><p id=ya10.3.3:52.1><span class=root>Yo vā pana aññindriyaṁ na bhāvessati so anaññātaññassāmītindriyaṁ na bhāvessatīti? Āmantā. </span><br><p id=ya10.3.3:53.1><span class=root>Yo anaññātaññassāmītindriyaṁ na bhāvessati so aññātāvindriyaṁ na sacchikarissatīti? </span><br><p id=ya10.3.3:54.1><span class=root>Satta puggalā anaññātaññassāmītindriyaṁ na bhāvessanti, no ca aññātāvindriyaṁ na sacchikarissanti. Dve puggalā anaññātaññassāmītindriyañca na bhāvessanti aññātāvindriyañca na sacchikarissanti. </span><br><p id=ya10.3.3:55.1><span class=root>Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvessatīti? Āmantā. (Anaññātaññassāmītindriyamūlakaṁ.) </span><br><p id=ya10.3.3:56.1><span class=root>Yo aññindriyaṁ na bhāvessati so aññātāvindriyaṁ na sacchikarissatīti? </span><br><p id=ya10.3.3:57.1><span class=root>Aggamaggasamaṅgī aññindriyaṁ na bhāvessati, no ca aññātāvindriyaṁ na sacchikarissati. Dve puggalā aññindriyañca na bhāvessanti aññātāvindriyañca na sacchikarissanti. </span><br><p id=ya10.3.3:58.1><span class=root>Yo vā pana aññātāvindriyaṁ na sacchikarissati so aññindriyaṁ na bhāvessatīti? Āmantā. (Aññindriyamūlakaṁ.) </span><br></main><footer class="container footer"><small><a href=/about/>Contact info</a></small></footer>