<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/ya.html> Yamaka </a><li><a href=/canon/en/pli/ms/abhidhamma/ya/ya0010.html> 10 Indriyayamaka </a></ul></nav><main class=container><p>From:<div class=flex-between><a href=/canon/en/pli/ms/abhidhamma/ya/ya0010/ya0010P0003P0005.html>Previous</a><a href=/canon/en/pli/ms/sutta.html>Next</a></div><p><div class=verse-container id=ya10.3.6:0.1><span>10 Indriyayamaka </span></div><p><div class=verse-container id=ya10.3.6:0.2><span>10.3 Pariññāvāra </span></div><p><div class=verse-container id=ya10.3.6:0.3><span class=big-bold>10.3.6. Atītānāgatavāra </span></div><p><div class=verse-container id=ya10.3.6:1.0><span>10.3.6.1. Anuloma </span></div><p><div class=verse-container id=ya10.3.6:1.1><span>Yo cakkhundriyaṁ parijānittha so domanassindriyaṁ pajahissatīti? No. </span></div><p><div class=verse-container id=ya10.3.6:2.1><span>Yo vā pana domanassindriyaṁ pajahissati so cakkhundriyaṁ parijānitthāti? No. </span></div><p><div class=verse-container id=ya10.3.6:3.1><span>Yo cakkhundriyaṁ parijānittha so anaññātaññassāmītindriyaṁ bhāvessatīti? No. </span></div><p><div class=verse-container id=ya10.3.6:4.1><span>Yo vā pana anaññātaññassāmītindriyaṁ bhāvessati so cakkhundriyaṁ parijānitthāti? No. </span></div><p><div class=verse-container id=ya10.3.6:5.1><span>Yo cakkhundriyaṁ parijānittha so aññindriyaṁ bhāvessatīti? No. </span></div><p><div class=verse-container id=ya10.3.6:6.1><span>Yo vā pana aññindriyaṁ bhāvessati so cakkhundriyaṁ parijānitthāti? No. </span></div><p><div class=verse-container id=ya10.3.6:7.1><span>Yo cakkhundriyaṁ parijānittha so aññātāvindriyaṁ sacchikarissatīti? No. </span></div><p><div class=verse-container id=ya10.3.6:8.1><span>Yo vā pana aññātāvindriyaṁ sacchikarissati so cakkhundriyaṁ parijānitthāti? No. (Cakkhundriyamūlakaṁ.) </span></div><p><div class=verse-container id=ya10.3.6:9.1><span>Yo domanassindriyaṁ pajahittha so anaññātaññassāmītindriyaṁ bhāvessatīti? No. </span></div><p><div class=verse-container id=ya10.3.6:10.1><span>Yo vā pana anaññātaññassāmītindriyaṁ bhāvessati so domanassindriyaṁ pajahitthāti? No. </span></div><p><div class=verse-container id=ya10.3.6:11.1><span>Yo domanassindriyaṁ pajahittha so aññindriyaṁ bhāvessatīti? </span></div><p><div class=verse-container id=ya10.3.6:12.1><span>Dve puggalā domanassindriyaṁ pajahittha, no ca aññindriyaṁ bhāvessanti. Anāgāmī domanassindriyañca pajahittha aññindriyañca bhāvessati. </span></div><p><div class=verse-container id=ya10.3.6:13.1><span>Yo vā pana aññindriyaṁ bhāvessati so domanassindriyaṁ pajahitthāti? </span></div><p><div class=verse-container id=ya10.3.6:14.1><span>Cha puggalā aññindriyaṁ bhāvessanti, no ca domanassindriyaṁ pajahittha. Anāgāmī aññindriyañca bhāvessati domanassindriyañca pajahittha. </span></div><p><div class=verse-container id=ya10.3.6:15.1><span>Yo domanassindriyaṁ pajahittha so aññātāvindriyaṁ sacchikarissatīti? </span></div><p><div class=verse-container id=ya10.3.6:16.1><span>Arahā domanassindriyaṁ pajahittha, no ca aññātāvindriyaṁ sacchikarissati. Dve puggalā domanassindriyañca pajahittha aññātāvindriyañca sacchikarissanti. </span></div><p><div class=verse-container id=ya10.3.6:17.1><span>Yo vā pana aññātāvindriyaṁ sacchikarissati so domanassindriyaṁ pajahitthāti? </span></div><p><div class=verse-container id=ya10.3.6:18.1><span>Cha puggalā aññātāvindriyaṁ sacchikarissanti, no ca domanassindriyaṁ pajahittha. Dve puggalā aññātāvindriyañca sacchikarissanti domanassindriyañca pajahittha. (Domanassindriyamūlakaṁ.) </span></div><p><div class=verse-container id=ya10.3.6:19.1><span>Yo anaññātaññassāmītindriyaṁ bhāvittha so aññindriyaṁ bhāvessatīti? </span></div><p><div class=verse-container id=ya10.3.6:20.1><span>Dve puggalā anaññātaññassāmītindriyaṁ bhāvittha, no ca aññindriyaṁ bhāvessanti. Pañca puggalā anaññātaññassāmītindriyañca bhāvittha aññindriyañca bhāvessanti. </span></div><p><div class=verse-container id=ya10.3.6:21.1><span>Yo vā pana aññindriyaṁ bhāvessati. So anaññātaññassāmītindriyaṁ bhāvitthāti? </span></div><p><div class=verse-container id=ya10.3.6:22.1><span>Dve puggalā aññindriyaṁ bhāvessanti no ca anaññātaññassāmītindriyaṁ bhāvittha. Pañca puggalā aññindriyañca bhāvessanti anaññātaññassāmītindriyañca bhāvittha. </span></div><p><div class=verse-container id=ya10.3.6:23.1><span>Yo anaññātaññassāmītindriyaṁ bhāvittha so aññātāvindriyaṁ sacchikarissatīti? </span></div><p><div class=verse-container id=ya10.3.6:24.1><span>Arahā anaññātaññassāmītindriyaṁ bhāvittha, no ca aññātāvindriyaṁ sacchikarissati. Cha puggalā anaññātaññassāmītindriyañca bhāvittha aññātāvindriyañca sacchikarissanti. </span></div><p><div class=verse-container id=ya10.3.6:25.1><span>Yo vā pana aññātāvindriyaṁ sacchikarissati so anaññātaññassāmītindriyaṁ bhāvitthāti? </span></div><p><div class=verse-container id=ya10.3.6:26.1><span>Dve puggalā aññātāvindriyaṁ sacchikarissanti, no ca anaññātaññassāmītindriyaṁ bhāvittha. Cha puggalā aññātāvindriyañca sacchikarissanti anaññātaññassāmītindriyañca bhāvittha. (Anaññātaññassāmītindriyamūlakaṁ.) </span></div><p><div class=verse-container id=ya10.3.6:27.1><span>Yo aññindriyaṁ bhāvittha so aññātāvindriyaṁ sacchikarissatīti? No. </span></div><p><div class=verse-container id=ya10.3.6:28.1><span>Yo vā pana aññātāvindriyaṁ sacchikarissati so aññindriyaṁ bhāvitthāti? No. (Aññindriyamūlakaṁ.) </span></div><p><div class=verse-container id=ya10.3.6:29.0><span>10.3.6.2. Paccanīka </span></div><p><div class=verse-container id=ya10.3.6:29.1><span>Yo cakkhundriyaṁ na parijānittha so domanassindriyaṁ nappajahissatīti? </span></div><p><div class=verse-container id=ya10.3.6:30.1><span>Pañca puggalā cakkhundriyaṁ na parijānittha, no ca domanassindriyaṁ nappajahissanti. Cattāro puggalā cakkhundriyañca na parijānittha domanassindriyañca nappajahissanti. </span></div><p><div class=verse-container id=ya10.3.6:31.1><span>Yo vā pana domanassindriyaṁ nappajahissati so cakkhundriyaṁ na parijānitthāti? </span></div><p><div class=verse-container id=ya10.3.6:32.1><span>Arahā domanassindriyaṁ nappajahissati, no ca cakkhundriyaṁ na parijānittha. Cattāro puggalā domanassindriyañca nappajahissanti cakkhundriyañca na parijānittha. </span></div><p><div class=verse-container id=ya10.3.6:33.1><span>Yo cakkhundriyaṁ na parijānittha so anaññātaññassāmītindriyaṁ na bhāvessatīti? </span></div><p><div class=verse-container id=ya10.3.6:34.1><span>Ye puthujjanā maggaṁ paṭilabhissanti te cakkhundriyaṁ na parijānittha, no ca anaññātaññassāmītindriyaṁ na bhāvessanti. Aṭṭha puggalā cakkhundriyañca na parijānittha anaññātaññassāmītindriyañca na bhāvessanti. </span></div><p><div class=verse-container id=ya10.3.6:35.1><span>Yo vā pana anaññātaññassāmītindriyaṁ na bhāvessati so cakkhundriyaṁ na parijānitthāti? </span></div><p><div class=verse-container id=ya10.3.6:36.1><span>Arahā anaññātaññassāmītindriyaṁ na bhāvessati, no ca cakkhundriyaṁ na parijānittha. Aṭṭha puggalā anaññātaññassāmītindriyañca na bhāvessanti cakkhundriyañca na parijānittha. </span></div><p><div class=verse-container id=ya10.3.6:37.1><span>Yo cakkhundriyaṁ na parijānittha so aññindriyaṁ na bhāvessatīti? </span></div><p><div class=verse-container id=ya10.3.6:38.1><span>Satta puggalā cakkhundriyaṁ na parijānittha, no ca aññindriyaṁ na bhāvessanti. Dve puggalā cakkhundriyañca na parijānittha aññindriyañca na bhāvessanti. </span></div><p><div class=verse-container id=ya10.3.6:39.1><span>Yo vā pana aññindriyaṁ na bhāvessati so cakkhundriyaṁ na parijānitthāti? </span></div><p><div class=verse-container id=ya10.3.6:40.1><span>Arahā aññindriyaṁ na bhāvessati, no ca cakkhundriyaṁ na parijānittha. Dve puggalā aññindriyañca na bhāvessanti cakkhundriyañca na parijānittha. </span></div><p><div class=verse-container id=ya10.3.6:41.1><span>Yo cakkhundriyaṁ na parijānittha so aññātāvindriyaṁ na sacchikarissatīti? </span></div><p><div class=verse-container id=ya10.3.6:42.1><span>Aṭṭha puggalā cakkhundriyaṁ na parijānittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te cakkhundriyañca na parijānittha aññātāvindriyañca na sacchikarissanti. </span></div><p><div class=verse-container id=ya10.3.6:43.1><span>Yo vā pana aññātāvindriyaṁ na sacchikarissati so cakkhundriyaṁ na parijānitthāti? </span></div><p><div class=verse-container id=ya10.3.6:44.1><span>Arahā aññātāvindriyaṁ na sacchikarissati, no ca cakkhundriyaṁ na parijānittha. Ye puthujjanā maggaṁ na paṭilabhissanti te aññātāvindriyañca na sacchikarissanti cakkhundriyañca na parijānittha. (Cakkhundriyamūlakaṁ.) </span></div><p><div class=verse-container id=ya10.3.6:45.1><span>Yo domanassindriyaṁ nappajahittha so anaññātaññassāmītindriyaṁ na bhāvessatīti? </span></div><p><div class=verse-container id=ya10.3.6:46.1><span>Ye puthujjanā maggaṁ paṭilabhissanti te domanassindriyaṁ nappajahittha, no ca anaññātaññassāmītindriyaṁ na bhāvessanti. Cha puggalā domanassindriyañca nappajahittha anaññātaññassāmītindriyañca na bhāvessanti. </span></div><p><div class=verse-container id=ya10.3.6:47.1><span>Yo vā pana anaññātaññassāmītindriyaṁ na bhāvessati so domanassindriyaṁ nappajahitthāti? </span></div><p><div class=verse-container id=ya10.3.6:48.1><span>Tayo puggalā anaññātaññassāmītindriyaṁ na bhāvessanti, no ca domanassindriyaṁ nappajahittha. Cha puggalā anaññātaññassāmītindriyañca na bhāvessanti domanassindriyañca nappajahittha. </span></div><p><div class=verse-container id=ya10.3.6:49.1><span>Yo domanassindriyaṁ nappajahittha so aññindriyaṁ na bhāvessatīti? </span></div><p><div class=verse-container id=ya10.3.6:50.1><span>Cha puggalā domanassindriyaṁ nappajahittha, no ca aññindriyaṁ na bhāvessanti. Ye puthujjanā maggaṁ na paṭilabhissanti te domanassindriyañca nappajahittha aññindriyañca na bhāvessanti. </span></div><p><div class=verse-container id=ya10.3.6:51.1><span>Yo vā pana aññindriyaṁ na bhāvessati so domanassindriyaṁ nappajahitthāti? </span></div><p><div class=verse-container id=ya10.3.6:52.1><span>Dve puggalā aññindriyaṁ na bhāvessanti, no ca domanassindriyaṁ nappajahittha. Ye puthujjanā maggaṁ na paṭilabhissanti te aññindriyañca na bhāvessanti domanassindriyañca nappajahittha. </span></div><p><div class=verse-container id=ya10.3.6:53.1><span>Yo domanassindriyaṁ nappajahittha so aññātāvindriyaṁ na sacchikarissatīti? </span></div><p><div class=verse-container id=ya10.3.6:54.1><span>Cha puggalā domanassindriyaṁ nappajahittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te domanassindriyañca nappajahittha aññātāvindriyañca na sacchikarissanti. </span></div><p><div class=verse-container id=ya10.3.6:55.1><span>Yo vā pana aññātāvindriyaṁ na sacchikarissati so domanassindriyaṁ nappajahitthāti? </span></div><p><div class=verse-container id=ya10.3.6:56.1><span>Arahā aññātāvindriyaṁ na sacchikarissati, no ca domanassindriyaṁ nappajahittha. Ye puthujjanā maggaṁ na paṭilabhissanti te aññātāvindriyañca na sacchikarissanti domanassindriyañca nappajahittha. (Domanassindriyamūlakaṁ.) </span></div><p><div class=verse-container id=ya10.3.6:57.1><span>Yo anaññātaññassāmītindriyaṁ na bhāvittha so aññindriyaṁ na bhāvessatīti? </span></div><p><div class=verse-container id=ya10.3.6:58.1><span>Dve puggalā anaññātaññassāmītindriyaṁ na bhāvittha, no ca aññindriyaṁ na bhāvessanti. Ye puthujjanā maggaṁ na paṭilabhissanti te anaññātaññassāmītindriyañca na bhāvittha aññindriyañca na bhāvessanti. </span></div><p><div class=verse-container id=ya10.3.6:59.1><span>Yo vā pana aññindriyaṁ na bhāvessati so anaññātaññassāmītindriyaṁ na bhāvitthāti? </span></div><p><div class=verse-container id=ya10.3.6:60.1><span>Dve puggalā aññindriyaṁ na bhāvessanti, no ca anaññātaññassāmītindriyaṁ na bhāvittha. Ye puthujjanā maggaṁ na paṭilabhissanti te aññindriyañca na bhāvessanti anaññātaññassāmītindriyañca na bhāvittha. </span></div><p><div class=verse-container id=ya10.3.6:61.1><span>Yo anaññātaññassāmītindriyaṁ na bhāvittha so aññātāvindriyaṁ na sacchikarissatīti? </span></div><p><div class=verse-container id=ya10.3.6:62.1><span>Dve puggalā anaññātaññassāmītindriyaṁ na bhāvittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te anaññātaññassāmītindriyañca na bhāvittha aññātāvindriyañca na sacchikarissanti. </span></div><p><div class=verse-container id=ya10.3.6:63.1><span>Yo vā pana aññātāvindriyaṁ na sacchikarissati so anaññātaññassāmītindriyaṁ na bhāvitthāti? </span></div><p><div class=verse-container id=ya10.3.6:64.1><span>Arahā aññātāvindriyaṁ na sacchikarissati, no ca anaññātaññassāmītindriyaṁ na bhāvittha. Ye puthujjanā maggaṁ na paṭilabhissanti te aññātāvindriyañca na sacchikarissanti anaññātaññassāmītindriyañca na bhāvittha. (Anaññātaññassāmītindriyamūlakaṁ.) </span></div><p><div class=verse-container id=ya10.3.6:65.1><span>Yo aññindriyaṁ na bhāvittha so aññātāvindriyaṁ na sacchikarissatīti? </span></div><p><div class=verse-container id=ya10.3.6:66.1><span>Aṭṭha puggalā aññindriyaṁ na bhāvittha, no ca aññātāvindriyaṁ na sacchikarissanti. Ye puthujjanā maggaṁ na paṭilabhissanti te aññindriyañca na bhāvittha aññātāvindriyañca na sacchikarissanti. </span></div><p><div class=verse-container id=ya10.3.6:67.1><span>Yo vā pana aññātāvindriyaṁ na sacchikarissati so aññindriyaṁ na bhāvitthāti? </span></div><p><div class=verse-container id=ya10.3.6:68.1><span>Arahā aññātāvindriyaṁ na sacchikarissati, no ca aññindriyaṁ na bhāvittha. Ye puthujjanā maggaṁ na paṭilabhissanti te aññātāvindriyañca na sacchikarissanti aññindriyañca na bhāvittha. (Aññindriyamūlakaṁ.) </span></div><p><div class=verse-container id=ya10.3.6:69.1><span>Pariññāvāro. </span></div><p><div class=verse-container id=ya10.3.6:70.1><span>Indriyayamakapāḷi niṭṭhitā. </span></div><p><div class=verse-container id=ya10.3.6:71.1><span>Yamakapakaraṇaṁ niṭṭhitaṁ. </span></div><div class=flex-between><a href=/canon/en/pli/ms/abhidhamma/ya/ya0010/ya0010P0003P0005.html>Previous</a><a href=/canon/en/pli/ms/sutta.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>