<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/dt.html> Dhātukathā </a><li><a href=/canon/en/pli/ms/abhidhamma/dt/dt0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/dt/dt0002/dt0002P0011.html>Previous</a><a href=/canon/en/pli/ms/abhidhamma/dt/dt0002/dt0002P0013.html>Next</a></div><p id=dt2.12:0.1><span class=root>Dhātukathā </span><br><p id=dt2.12:0.2><span class=root>2 Niddesa </span><br><p id=dt2.12:0.3><span class="root big-bold">2.12. Dvādasamanaya Sampayuttenasaṅgahitāsaṅgahitapadaniddesa </span><br><p id=dt2.12:1.1><span class=root>Vedanākkhandhena ye dhammā … </span><br><p id=dt2.12:1.2><span class=root>saññākkhandhena ye dhammā … </span><br><p id=dt2.12:1.3><span class=root>saṅkhārakkhandhena ye dhammā sampayuttā, te dhammā katihi khandhehi katihāyatanehi katihi dhātūhi saṅgahitā? </span><br><p id=dt2.12:1.4><span class=root>Te dhammā tīhi khandhehi dvīhāyatanehi aṭṭhahi dhātūhi saṅgahitā. </span><br><p id=dt2.12:1.5><span class=root>Katihi asaṅgahitā? </span><br><p id=dt2.12:1.6><span class=root>Dvīhi khandhehi dasahāyatanehi dasahi dhātūhi asaṅgahitā. </span><br><p id=dt2.12:2.1><span class=root>Viññāṇakkhandhena ye dhammā … </span><br><p id=dt2.12:2.2><span class=root>manāyatanena ye dhammā … </span><br><p id=dt2.12:2.3><span class=root>cakkhuviññāṇadhātuyā ye dhammā …pe… </span><br><p id=dt2.12:2.4><span class=root>manodhātuyā ye dhammā … </span><br><p id=dt2.12:2.5><span class=root>manoviññāṇadhātuyā ye dhammā sampayuttā …pe… </span><br><p id=dt2.12:2.6><span class=root>te dhammā tīhi khandhehi ekenāyatanena ekāya dhātuyā saṅgahitā. </span><br><p id=dt2.12:2.7><span class=root>Katihi asaṅgahitā? </span><br><p id=dt2.12:2.8><span class=root>Dvīhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:3.1><span class=root>Samudayasaccena ye dhammā … </span><br><p id=dt2.12:3.2><span class=root>maggasaccena ye dhammā sampayuttā … </span><br><p id=dt2.12:3.3><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:3.4><span class=root>Katihi asaṅgahitā? </span><br><p id=dt2.12:3.5><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:4.1><span class=root>Manindriyena ye dhammā sampayuttā … </span><br><p id=dt2.12:4.2><span class=root>te dhammā tīhi khandhehi ekenāyatanena ekāya dhātuyā saṅgahitā. </span><br><p id=dt2.12:4.3><span class=root>Katihi asaṅgahitā? </span><br><p id=dt2.12:4.4><span class=root>Dvīhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:5.1><span class=root>Sukhindriyena ye dhammā … </span><br><p id=dt2.12:5.2><span class=root>dukkhindriyena ye dhammā … </span><br><p id=dt2.12:5.3><span class=root>somanassindriyena ye dhammā … </span><br><p id=dt2.12:5.4><span class=root>domanassindriyena ye dhammā sampayuttā … </span><br><p id=dt2.12:5.5><span class=root>te dhammā tīhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:5.6><span class=root>Katihi asaṅgahitā? </span><br><p id=dt2.12:5.7><span class=root>Dvīhi khandhehi dasahāyatanehi soḷasahi dhātūhi asaṅgahitā. </span><br><p id=dt2.12:6.1><span class=root>Upekkhindriyena ye dhammā sampayuttā … </span><br><p id=dt2.12:6.2><span class=root>te dhammā tīhi khandhehi dvīhāyatanehi sattahi dhātūhi saṅgahitā. </span><br><p id=dt2.12:6.3><span class=root>Katihi asaṅgahitā? </span><br><p id=dt2.12:6.4><span class=root>Dvīhi khandhehi dasahāyatanehi ekādasahi dhātūhi asaṅgahitā. </span><br><p id=dt2.12:7.1><span class=root>Saddhindriyena ye dhammā … </span><br><p id=dt2.12:7.2><span class=root>vīriyindriyena ye dhammā … </span><br><p id=dt2.12:7.3><span class=root>satindriyena ye dhammā … </span><br><p id=dt2.12:7.4><span class=root>samādhindriyena ye dhammā … </span><br><p id=dt2.12:7.5><span class=root>paññindriyena ye dhammā … </span><br><p id=dt2.12:7.6><span class=root>anaññātaññassāmītindriyena ye dhammā … </span><br><p id=dt2.12:7.7><span class=root>aññindriyena ye dhammā … </span><br><p id=dt2.12:7.8><span class=root>aññātāvindriyena ye dhammā … </span><br><p id=dt2.12:7.9><span class=root>avijjāya ye dhammā … </span><br><p id=dt2.12:7.10><span class=root>avijjāpaccayā saṅkhārehi ye dhammā sampayuttā … </span><br><p id=dt2.12:7.11><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:7.12><span class=root>Katihi asaṅgahitā? </span><br><p id=dt2.12:7.13><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:8.1><span class=root>Saṅkhārapaccayā viññāṇena ye dhammā sampayuttā … </span><br><p id=dt2.12:8.2><span class=root>te dhammā tīhi khandhehi ekenāyatanena ekāya dhātuyā saṅgahitā. </span><br><p id=dt2.12:8.3><span class=root>Katihi asaṅgahitā? </span><br><p id=dt2.12:8.4><span class=root>Dvīhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:9.1><span class=root>Saḷāyatanapaccayā phassena ye dhammā sampayuttā … </span><br><p id=dt2.12:9.2><span class=root>te dhammā catūhi khandhehi dvīhāyatanehi aṭṭhahi dhātūhi saṅgahitā. </span><br><p id=dt2.12:9.3><span class=root>Katihi asaṅgahitā? </span><br><p id=dt2.12:9.4><span class=root>Ekena khandhena dasahāyatanehi dasahi dhātūhi asaṅgahitā. </span><br><p id=dt2.12:10.1><span class=root>Phassapaccayā vedanāya ye dhammā sampayuttā … </span><br><p id=dt2.12:10.2><span class=root>te dhammā tīhi khandhehi dvīhāyatanehi aṭṭhahi dhātūhi saṅgahitā. </span><br><p id=dt2.12:10.3><span class=root>Katihi asaṅgahitā? </span><br><p id=dt2.12:10.4><span class=root>Dvīhi khandhehi dasahāyatanehi dasahi dhātūhi asaṅgahitā. </span><br><p id=dt2.12:11.1><span class=root>Vedanāpaccayā taṇhāya ye dhammā … </span><br><p id=dt2.12:11.2><span class=root>taṇhāpaccayā upādānena ye dhammā … </span><br><p id=dt2.12:11.3><span class=root>kammabhavena ye dhammā sampayuttā … </span><br><p id=dt2.12:11.4><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:11.5><span class=root>Katihi asaṅgahitā? </span><br><p id=dt2.12:11.6><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:12.1><span class=root>Sokena ye dhammā … </span><br><p id=dt2.12:12.2><span class=root>dukkhena ye dhammā … </span><br><p id=dt2.12:12.3><span class=root>domanassena ye dhammā sampayuttā … </span><br><p id=dt2.12:12.4><span class=root>te dhammā tīhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:12.5><span class=root>Katihi asaṅgahitā? </span><br><p id=dt2.12:12.6><span class=root>Dvīhi khandhehi dasahāyatanehi soḷasahi dhātūhi asaṅgahitā. </span><br><p id=dt2.12:13.1><span class=root>Upāyāsena ye dhammā … </span><br><p id=dt2.12:13.2><span class=root>satipaṭṭhānena ye dhammā … </span><br><p id=dt2.12:13.3><span class=root>sammappadhānena ye dhammā sampayuttā … </span><br><p id=dt2.12:13.4><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:13.5><span class=root>Katihi asaṅgahitā? </span><br><p id=dt2.12:13.6><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:14.1><span class=root>Iddhipādena ye dhammā sampayuttā … </span><br><p id=dt2.12:14.2><span class=root>te dhammā tīhi khandhehi ekenāyatanena ekāya dhātuyā saṅgahitā. </span><br><p id=dt2.12:14.3><span class=root>Katihi asaṅgahitā? </span><br><p id=dt2.12:14.4><span class=root>Dvīhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:15.1><span class=root>Jhānena ye dhammā sampayuttā … </span><br><p id=dt2.12:15.2><span class=root>te dhammā tīhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:15.3><span class=root>Katihi asaṅgahitā? </span><br><p id=dt2.12:15.4><span class=root>Dvīhi khandhehi dasahāyatanehi soḷasahi dhātūhi asaṅgahitā. </span><br><p id=dt2.12:16.1><span class=root>Appamaññāya ye dhammā … </span><br><p id=dt2.12:16.2><span class=root>pañcahi indriyehi ye dhammā … </span><br><p id=dt2.12:16.3><span class=root>pañcahi balehi ye dhammā … </span><br><p id=dt2.12:16.4><span class=root>sattahi bojjhaṅgehi ye dhammā … </span><br><p id=dt2.12:16.5><span class=root>ariyena aṭṭhaṅgikena maggena ye dhammā sampayuttā … </span><br><p id=dt2.12:16.6><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:16.7><span class=root>Katihi asaṅgahitā? </span><br><p id=dt2.12:16.8><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:17.1><span class=root>Phassena ye dhammā … </span><br><p id=dt2.12:17.2><span class=root>cetanāya ye dhammā … </span><br><p id=dt2.12:17.3><span class=root>manasikārena ye dhammā sampayuttā … </span><br><p id=dt2.12:17.4><span class=root>te dhammā catūhi khandhehi dvīhāyatanehi aṭṭhahi dhātūhi saṅgahitā. </span><br><p id=dt2.12:17.5><span class=root>Katihi asaṅgahitā? </span><br><p id=dt2.12:17.6><span class=root>Ekena khandhena dasahāyatanehi dasahi dhātūhi asaṅgahitā. </span><br><p id=dt2.12:18.1><span class=root>Vedanāya ye dhammā … </span><br><p id=dt2.12:18.2><span class=root>saññāya ye dhammā sampayuttā … </span><br><p id=dt2.12:18.3><span class=root>te dhammā tīhi khandhehi dvīhāyatanehi aṭṭhahi dhātūhi saṅgahitā. </span><br><p id=dt2.12:18.4><span class=root>Katihi asaṅgahitā? </span><br><p id=dt2.12:18.5><span class=root>Dvīhi khandhehi dasahāyatanehi dasahi dhātūhi asaṅgahitā. </span><br><p id=dt2.12:19.1><span class=root>Cittena ye dhammā sampayuttā … </span><br><p id=dt2.12:19.2><span class=root>te dhammā tīhi khandhehi ekenāyatanena ekāya dhātuyā saṅgahitā. </span><br><p id=dt2.12:19.3><span class=root>Katihi asaṅgahitā? </span><br><p id=dt2.12:19.4><span class=root>Dvīhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:20.1><span class=root>Adhimokkhena ye dhammā sampayuttā … </span><br><p id=dt2.12:20.2><span class=root>te dhammā catūhi khandhehi dvīhāyatanehi tīhi dhātūhi saṅgahitā. </span><br><p id=dt2.12:20.3><span class=root>Katihi asaṅgahitā? </span><br><p id=dt2.12:20.4><span class=root>Ekena khandhena dasahāyatanehi pannarasahi dhātūhi asaṅgahitā. </span><br><p id=dt2.12:21.0><span class=root>2.12.1. Tika </span><br><p id=dt2.12:21.1><span class=root>Sukhāya vedanāya sampayuttehi dhammehi ye dhammā … </span><br><p id=dt2.12:21.2><span class=root>dukkhāya vedanāya sampayuttehi dhammehi ye dhammā … </span><br><p id=dt2.12:21.3><span class=root>adukkhamasukhāya vedanāya sampayuttehi dhammehi ye dhammā … </span><br><p id=dt2.12:21.4><span class=root>savitakkasavicārehi dhammehi ye dhammā … </span><br><p id=dt2.12:21.5><span class=root>avitakkavicāramattehi dhammehi ye dhammā … </span><br><p id=dt2.12:21.6><span class=root>pītisahagatehi dhammehi ye dhammā … </span><br><p id=dt2.12:21.7><span class=root>sukhasahagatehi dhammehi ye dhammā … </span><br><p id=dt2.12:21.8><span class=root>upekkhāsahagatehi dhammehi ye dhammā sampayuttā … </span><br><p id=dt2.12:21.9><span class=root>te dhammā ekena khandhena ekenāyatanena ekāya dhātuyā saṅgahitā. </span><br><p id=dt2.12:21.10><span class=root>Katihi asaṅgahitā? </span><br><p id=dt2.12:21.11><span class=root>Catūhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:22.0.1><span class=root>2.12.2. Duka </span><br><p id=dt2.12:22.0.2><span class=root>2.12.2.1. Hetugocchaka </span><br><p id=dt2.12:22.1><span class=root>Hetūhi dhammehi ye dhammā … </span><br><p id=dt2.12:22.2><span class=root>hetūhi ceva sahetukehi ca dhammehi ye dhammā … </span><br><p id=dt2.12:22.3><span class=root>hetūhi ceva hetusampayuttehi ca dhammehi ye dhammā sampayuttā … </span><br><p id=dt2.12:22.4><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:22.5><span class=root>Katihi asaṅgahitā? </span><br><p id=dt2.12:22.6><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:23.1><span class=root>Sahetukehi ceva na ca hetūhi dhammehi ye dhammā … </span><br><p id=dt2.12:23.2><span class=root>hetusampayuttehi ceva na ca hetūhi dhammehi ye dhammā … </span><br><p id=dt2.12:23.3><span class=root>na hetusahetukehi dhammehi ye dhammā sampayuttā … </span><br><p id=dt2.12:23.4><span class=root>te dhammā ekena khandhena ekenāyatanena ekāya dhātuyā saṅgahitā. </span><br><p id=dt2.12:23.5><span class=root>Katihi asaṅgahitā? </span><br><p id=dt2.12:23.6><span class=root>Catūhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:24.0><span class=root>2.12.2.3. Āsavagocchaka </span><br><p id=dt2.12:24.1><span class=root>Āsavehi dhammehi ye dhammā … </span><br><p id=dt2.12:24.2><span class=root>āsavehi ceva sāsavehi ca dhammehi ye dhammā … </span><br><p id=dt2.12:24.3><span class=root>āsavehi ceva āsavasampayuttehi ca dhammehi ye dhammā sampayuttā … </span><br><p id=dt2.12:24.4><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:24.5><span class=root>Katihi asaṅgahitā? </span><br><p id=dt2.12:24.6><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:25.1><span class=root>Āsavasampayuttehi ceva no ca āsavehi dhammehi ye dhammā sampayuttā … </span><br><p id=dt2.12:25.2><span class=root>te dhammā ekena khandhena ekenāyatanena ekāya dhātuyā saṅgahitā. </span><br><p id=dt2.12:25.3><span class=root>Katihi asaṅgahitā? </span><br><p id=dt2.12:25.4><span class=root>Catūhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:26.0><span class=root>2.12.2.4–9. Saṁyojanagocchakādi </span><br><p id=dt2.12:26.1><span class=root>Saṁyojanehi dhammehi ye dhammā … </span><br><p id=dt2.12:26.2><span class=root>ganthehi dhammehi ye dhammā … </span><br><p id=dt2.12:26.3><span class=root>oghehi dhammehi ye dhammā … </span><br><p id=dt2.12:26.4><span class=root>yogehi dhammehi ye dhammā … </span><br><p id=dt2.12:26.5><span class=root>nīvaraṇehi dhammehi ye dhammā … </span><br><p id=dt2.12:26.6><span class=root>parāmāsehi dhammehi ye dhammā … </span><br><p id=dt2.12:26.7><span class=root>parāmāsehi ceva parāmaṭṭhehi ca dhammehi ye dhammā sampayuttā … </span><br><p id=dt2.12:26.8><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:26.9><span class=root>Katihi asaṅgahitā? </span><br><p id=dt2.12:26.10><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:27.1><span class=root>Parāmāsasampayuttehi dhammehi ye dhammā sampayuttā … </span><br><p id=dt2.12:27.2><span class=root>te dhammā ekena khandhena ekenāyatanena ekāya dhātuyā saṅgahitā. </span><br><p id=dt2.12:27.3><span class=root>Katihi asaṅgahitā? </span><br><p id=dt2.12:27.4><span class=root>Catūhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:28.0><span class=root>2.12.2.10. Mahantaraduka </span><br><p id=dt2.12:28.1><span class=root>Cittehi dhammehi ye dhammā sampayuttā … </span><br><p id=dt2.12:28.2><span class=root>te dhammā tīhi khandhehi ekenāyatanena ekāya dhātuyā saṅgahitā. </span><br><p id=dt2.12:28.3><span class=root>Katihi asaṅgahitā? </span><br><p id=dt2.12:28.4><span class=root>Dvīhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:29.1><span class=root>Cetasikehi dhammehi ye dhammā … </span><br><p id=dt2.12:29.2><span class=root>cittasampayuttehi dhammehi ye dhammā … </span><br><p id=dt2.12:29.3><span class=root>cittasaṁsaṭṭhehi dhammehi ye dhammā … </span><br><p id=dt2.12:29.4><span class=root>cittasaṁsaṭṭhasamuṭṭhānehi dhammehi ye dhammā … </span><br><p id=dt2.12:29.5><span class=root>cittasaṁsaṭṭhasamuṭṭhānasahabhūhi dhammehi ye dhammā … </span><br><p id=dt2.12:29.6><span class=root>cittasaṁsaṭṭhasamuṭṭhānānuparivattīhi dhammehi ye dhammā sampayuttā … </span><br><p id=dt2.12:29.7><span class=root>te dhammā ekena khandhena ekenāyatanena sattahi dhātūhi saṅgahitā. </span><br><p id=dt2.12:29.8><span class=root>Katihi asaṅgahitā? </span><br><p id=dt2.12:29.9><span class=root>Catūhi khandhehi ekādasahāyatanehi ekādasahi dhātūhi asaṅgahitā. </span><br><p id=dt2.12:30.0><span class=root>2.12.2.11–13. Upādānagocchakādi </span><br><p id=dt2.12:30.1><span class=root>Upādānehi dhammehi ye dhammā … </span><br><p id=dt2.12:30.2><span class=root>kilesehi dhammehi ye dhammā … </span><br><p id=dt2.12:30.3><span class=root>kilesehi ceva saṅkilesikehi ca dhammehi ye dhammā … </span><br><p id=dt2.12:30.4><span class=root>kilesehi ceva saṅkiliṭṭhehi ca dhammehi ye dhammā … </span><br><p id=dt2.12:30.5><span class=root>kilesehi ceva kilesasampayuttehi ca dhammehi ye dhammā sampayuttā … </span><br><p id=dt2.12:30.6><span class=root>te dhammā catūhi khandhehi dvīhāyatanehi dvīhi dhātūhi saṅgahitā. </span><br><p id=dt2.12:30.7><span class=root>Katihi asaṅgahitā? </span><br><p id=dt2.12:30.8><span class=root>Ekena khandhena dasahāyatanehi soḷasahi dhātūhi asaṅgahitā. </span><br><p id=dt2.12:31.1><span class=root>Saṅkiliṭṭhehi ceva no ca kilesehi dhammehi ye dhammā … </span><br><p id=dt2.12:31.2><span class=root>kilesasampayuttehi ceva no ca kilesehi dhammehi ye dhammā … </span><br><p id=dt2.12:31.3><span class=root>savitakkehi dhammehi ye dhammā … </span><br><p id=dt2.12:31.4><span class=root>savicārehi dhammehi ye dhammā … </span><br><p id=dt2.12:31.5><span class=root>sappītikehi dhammehi ye dhammā … </span><br><p id=dt2.12:31.6><span class=root>pītisahagatehi dhammehi ye dhammā … </span><br><p id=dt2.12:31.7><span class=root>sukhasahagatehi dhammehi ye dhammā … </span><br><p id=dt2.12:31.8><span class=root>upekkhāsahagatehi dhammehi ye dhammā sampayuttā, te dhammā katihi khandhehi katihāyatanehi katihi dhātūhi saṅgahitā? </span><br><p id=dt2.12:31.9><span class=root>Te dhammā ekena khandhena ekenāyatanena ekāya dhātuyā saṅgahitā. </span><br><p id=dt2.12:31.10><span class=root>Katihi asaṅgahitā? </span><br><p id=dt2.12:31.11><span class=root>Catūhi khandhehi ekādasahāyatanehi sattarasahi dhātūhi asaṅgahitā. </span><br><p id=dt2.12:32.1><span class=root>Arūpakkhandhā cattāro, </span><br><p id=dt2.12:32.2><span class=root>manāyatanameva ca; </span><br><p id=dt2.12:32.3><span class=root>Viññāṇadhātuyo satta, </span><br><p id=dt2.12:32.4><span class=root>dve saccā cuddasindriyā. </span><br><p id=dt2.12:33.1><span class=root>Paccaye dvādasa padā, </span><br><p id=dt2.12:33.2><span class=root>tato upari soḷasa; </span><br><p id=dt2.12:33.3><span class=root>Tikesu aṭṭha gocchake, </span><br><p id=dt2.12:33.4><span class=root>tecattālīsameva ca. </span><br><p id=dt2.12:34.1><span class=root>Mahantaraduke satta, </span><br><p id=dt2.12:34.2><span class=root>padā piṭṭhidukesu cha; </span><br><p id=dt2.12:34.3><span class=root>Navamassa padassete, </span><br><p id=dt2.12:34.4><span class=root>niddese saṅgahaṁ gatāti. [120] </span><br><p id=dt2.12:35.1><span class=root>Sampayuttena saṅgahitāsaṅgahitapadaniddeso dvādasamo. </span><br></main><footer class="container footer"><small><a href=/about/>Contact info</a></small></footer>