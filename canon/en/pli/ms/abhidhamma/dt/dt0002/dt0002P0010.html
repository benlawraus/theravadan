<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/dt.html> Dhātukathā </a><li><a href=/canon/en/pli/ms/abhidhamma/dt/dt0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/dt/dt0002/dt0002P0009.html>Previous</a><a href=/canon/en/pli/ms/abhidhamma/dt/dt0002/dt0002P0011.html>Next</a></div><p><div class=verse-container id=dt2.10:0.1><span>Dhātukathā </span></div><p><div class=verse-container id=dt2.10:0.2><span>2 Niddesa </span></div><p><div class=verse-container id=dt2.10:0.3><span class=big-bold>2.10. Dasamanaya Vippayuttenavippayuttapadaniddesa </span></div><p><div class=verse-container id=dt2.10:1.1><span>Rūpakkhandhena ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? </span></div><p><div class=verse-container id=dt2.10:1.2><span>Te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:1.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:2.1><span>Vedanākkhandhena ye dhammā … </span></div><p><div class=verse-container id=dt2.10:2.2><span>saññākkhandhena ye dhammā … </span></div><p><div class=verse-container id=dt2.10:2.3><span>saṅkhārakkhandhena ye dhammā … </span></div><p><div class=verse-container id=dt2.10:2.4><span>viññāṇakkhandhena ye dhammā … </span></div><p><div class=verse-container id=dt2.10:2.5><span>manāyatanena ye dhammā vippayuttā, tehi dhammehi ye dhammā vippayuttā …pe… </span></div><p><div class=verse-container id=dt2.10:2.6><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:2.7><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:3.1><span>Cakkhāyatanena ye dhammā …pe… </span></div><p><div class=verse-container id=dt2.10:3.2><span>phoṭṭhabbāyatanena ye dhammā … </span></div><p><div class=verse-container id=dt2.10:3.3><span>cakkhudhātuyā ye dhammā …pe… </span></div><p><div class=verse-container id=dt2.10:3.4><span>phoṭṭhabbadhātuyā ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:3.5><span>te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:3.6><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:4.1><span>Cakkhuviññāṇadhātuyā ye dhammā …pe… </span></div><p><div class=verse-container id=dt2.10:4.2><span>manoviññāṇadhātuyā ye dhammā … </span></div><p><div class=verse-container id=dt2.10:4.3><span>samudayasaccena ye dhammā … </span></div><p><div class=verse-container id=dt2.10:4.4><span>maggasaccena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:4.5><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:4.6><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:5.1><span>Nirodhasaccena ye dhammā … </span></div><p><div class=verse-container id=dt2.10:5.2><span>cakkhundriyena ye dhammā …pe… </span></div><p><div class=verse-container id=dt2.10:5.3><span>kāyindriyena ye dhammā … </span></div><p><div class=verse-container id=dt2.10:5.4><span>itthindriyena ye dhammā … </span></div><p><div class=verse-container id=dt2.10:5.5><span>purisindriyena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:5.6><span>te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:5.7><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:6.1><span>Manindriyena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:6.2><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:6.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:7.1><span>Sukhindriyena ye dhammā … </span></div><p><div class=verse-container id=dt2.10:7.2><span>dukkhindriyena ye dhammā … </span></div><p><div class=verse-container id=dt2.10:7.3><span>somanassindriyena ye dhammā … </span></div><p><div class=verse-container id=dt2.10:7.4><span>domanassindriyena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:7.5><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:7.6><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:8.1><span>Upekkhindriyena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:8.2><span>te dhammā ekena khandhena dasahāyatanehi ekādasahi dhātūhi vippayuttā; </span></div><p><div class=verse-container id=dt2.10:8.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:9.1><span>Saddhindriyena ye dhammā … </span></div><p><div class=verse-container id=dt2.10:9.2><span>vīriyindriyena ye dhammā … </span></div><p><div class=verse-container id=dt2.10:9.3><span>satindriyena ye dhammā … </span></div><p><div class=verse-container id=dt2.10:9.4><span>samādhindriyena ye dhammā … </span></div><p><div class=verse-container id=dt2.10:9.5><span>paññindriyena ye dhammā … </span></div><p><div class=verse-container id=dt2.10:9.6><span>anaññātaññassāmītindriyena ye dhammā … </span></div><p><div class=verse-container id=dt2.10:9.7><span>aññindriyena ye dhammā … </span></div><p><div class=verse-container id=dt2.10:9.8><span>aññātāvindriyena ye dhammā … </span></div><p><div class=verse-container id=dt2.10:9.9><span>avijjāya ye dhammā … </span></div><p><div class=verse-container id=dt2.10:9.10><span>avijjāpaccayā saṅkhārehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:9.11><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:9.12><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:10.1><span>Saṅkhārapaccayā viññāṇena ye dhammā … </span></div><p><div class=verse-container id=dt2.10:10.2><span>saḷāyatanapaccayā phassena ye dhammā … </span></div><p><div class=verse-container id=dt2.10:10.3><span>phassapaccayā vedanāya ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:10.4><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:10.5><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:11.1><span>Vedanāpaccayā taṇhāya ye dhammā … </span></div><p><div class=verse-container id=dt2.10:11.2><span>taṇhāpaccayā upādānena ye dhammā … </span></div><p><div class=verse-container id=dt2.10:11.3><span>kammabhavena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:11.4><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:11.5><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:12.1><span>Rūpabhavena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:12.2><span>te dhammā na kehici khandhehi na kehici āyatanehi tīhi dhātūhi vippayuttā. </span></div><p><div class=verse-container id=dt2.10:13.1><span>Asaññābhavena ye dhammā … </span></div><p><div class=verse-container id=dt2.10:13.2><span>ekavokārabhavena ye dhammā … </span></div><p><div class=verse-container id=dt2.10:13.3><span>paridevena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:13.4><span>te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:13.5><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:14.1><span>Arūpabhavena ye dhammā … </span></div><p><div class=verse-container id=dt2.10:14.2><span>nevasaññānāsaññābhavena ye dhammā … </span></div><p><div class=verse-container id=dt2.10:14.3><span>catuvokārabhavena ye dhammā … </span></div><p><div class=verse-container id=dt2.10:14.4><span>sokena ye dhammā … </span></div><p><div class=verse-container id=dt2.10:14.5><span>dukkhena ye dhammā … </span></div><p><div class=verse-container id=dt2.10:14.6><span>domanassena ye dhammā … </span></div><p><div class=verse-container id=dt2.10:14.7><span>upāyāsena ye dhammā … </span></div><p><div class=verse-container id=dt2.10:14.8><span>satipaṭṭhānena ye dhammā … </span></div><p><div class=verse-container id=dt2.10:14.9><span>sammappadhānena ye dhammā … </span></div><p><div class=verse-container id=dt2.10:14.10><span>iddhipādena ye dhammā … </span></div><p><div class=verse-container id=dt2.10:14.11><span>jhānena ye dhammā … </span></div><p><div class=verse-container id=dt2.10:14.12><span>appamaññāya ye dhammā … </span></div><p><div class=verse-container id=dt2.10:14.13><span>pañcahi indriyehi ye dhammā … </span></div><p><div class=verse-container id=dt2.10:14.14><span>pañcahi balehi ye dhammā … </span></div><p><div class=verse-container id=dt2.10:14.15><span>sattahi bojjhaṅgehi ye dhammā … </span></div><p><div class=verse-container id=dt2.10:14.16><span>ariyena aṭṭhaṅgikena maggena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:14.17><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:14.18><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:15.1><span>Phassena ye dhammā … </span></div><p><div class=verse-container id=dt2.10:15.2><span>vedanāya ye dhammā … </span></div><p><div class=verse-container id=dt2.10:15.3><span>saññāya ye dhammā … </span></div><p><div class=verse-container id=dt2.10:15.4><span>cetanāya ye dhammā … </span></div><p><div class=verse-container id=dt2.10:15.5><span>cittena ye dhammā … </span></div><p><div class=verse-container id=dt2.10:15.6><span>manasikārena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:15.7><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:15.8><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:16.1><span>Adhimokkhena ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:16.2><span>te dhammā ekena khandhena dasahāyatanehi pannarasahi dhātūhi vippayuttā; </span></div><p><div class=verse-container id=dt2.10:16.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:17.0><span>2.10.1. Tika </span></div><p><div class=verse-container id=dt2.10:17.1><span>Kusalehi dhammehi ye dhammā … </span></div><p><div class=verse-container id=dt2.10:17.2><span>akusalehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:17.3><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:17.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:18.1><span>Sukhāya vedanāya sampayuttehi dhammehi ye dhammā … </span></div><p><div class=verse-container id=dt2.10:18.2><span>dukkhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:18.3><span>te dhammā ekena khandhena dasahāyatanehi pannarasahi dhātūhi vippayuttā; </span></div><p><div class=verse-container id=dt2.10:18.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:19.1><span>Adukkhamasukhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:19.2><span>te dhammā ekena khandhena dasahāyatanehi ekādasahi dhātūhi vippayuttā; </span></div><p><div class=verse-container id=dt2.10:19.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:20.1><span>Vipākehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:20.2><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:20.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:21.1><span>Vipākadhammadhammehi ye dhammā … </span></div><p><div class=verse-container id=dt2.10:21.2><span>saṅkiliṭṭhasaṅkilesikehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:21.3><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:21.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:22.1><span>Nevavipākanavipākadhammadhammehi ye dhammā … </span></div><p><div class=verse-container id=dt2.10:22.2><span>anupādinnupādāniyehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:22.3><span>te dhammā na kehici khandhehi na kehici āyatanehi pañcahi dhātūhi vippayuttā. </span></div><p><div class=verse-container id=dt2.10:23.1><span>Anupādinnaanupādāniyehi dhammehi ye dhammā … </span></div><p><div class=verse-container id=dt2.10:23.2><span>asaṅkiliṭṭhaasaṅkilesikehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:23.3><span>te dhammā na kehici khandhehi na kehici āyatanehi chahi dhātūhi vippayuttā. </span></div><p><div class=verse-container id=dt2.10:24.1><span>Savitakkasavicārehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:24.2><span>te dhammā ekena khandhena dasahāyatanehi pannarasahi dhātūhi vippayuttā; </span></div><p><div class=verse-container id=dt2.10:24.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:25.1><span>Avitakkavicāramattehi dhammehi ye dhammā … </span></div><p><div class=verse-container id=dt2.10:25.2><span>pītisahagatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:25.3><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:25.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:26.1><span>Avitakkaavicārehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:26.2><span>te dhammā na kehici khandhehi na kehici āyatanehi ekāya dhātuyā vippayuttā. </span></div><p><div class=verse-container id=dt2.10:27.1><span>Sukhasahagatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:27.2><span>te dhammā ekena khandhena dasahāyatanehi pannarasahi dhātūhi vippayuttā; </span></div><p><div class=verse-container id=dt2.10:27.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:28.1><span>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:28.2><span>te dhammā ekena khandhena dasahāyatanehi ekādasahi dhātūhi vippayuttā; </span></div><p><div class=verse-container id=dt2.10:28.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:29.1><span>Dassanena pahātabbehi dhammehi ye dhammā … </span></div><p><div class=verse-container id=dt2.10:29.2><span>bhāvanāya pahātabbehi dhammehi ye dhammā … </span></div><p><div class=verse-container id=dt2.10:29.3><span>dassanena pahātabbahetukehi dhammehi ye dhammā … </span></div><p><div class=verse-container id=dt2.10:29.4><span>bhāvanāya pahātabbahetukehi dhammehi ye dhammā … </span></div><p><div class=verse-container id=dt2.10:29.5><span>ācayagāmīhi dhammehi ye dhammā … </span></div><p><div class=verse-container id=dt2.10:29.6><span>apacayagāmīhi dhammehi ye dhammā … </span></div><p><div class=verse-container id=dt2.10:29.7><span>sekkhehi dhammehi ye dhammā … </span></div><p><div class=verse-container id=dt2.10:29.8><span>asekkhehi dhammehi ye dhammā … </span></div><p><div class=verse-container id=dt2.10:29.9><span>mahaggatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:29.10><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:29.11><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:30.1><span>Appamāṇehi dhammehi ye dhammā … </span></div><p><div class=verse-container id=dt2.10:30.2><span>paṇītehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:30.3><span>te dhammā na kehici khandhehi na kehici āyatanehi chahi dhātūhi vippayuttā. –12 </span></div><p><div class=verse-container id=dt2.10:31.1><span>Parittārammaṇehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:31.2><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:31.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:32.1><span>Mahaggatārammaṇehi dhammehi ye dhammā … </span></div><p><div class=verse-container id=dt2.10:32.2><span>appamāṇārammaṇehi dhammehi ye dhammā … </span></div><p><div class=verse-container id=dt2.10:32.3><span>hīnehi dhammehi ye dhammā … </span></div><p><div class=verse-container id=dt2.10:32.4><span>micchattaniyatehi dhammehi ye dhammā … </span></div><p><div class=verse-container id=dt2.10:32.5><span>sammattaniyatehi dhammehi ye dhammā … </span></div><p><div class=verse-container id=dt2.10:32.6><span>maggārammaṇehi dhammehi ye dhammā … </span></div><p><div class=verse-container id=dt2.10:32.7><span>maggahetukehi dhammehi ye dhammā … </span></div><p><div class=verse-container id=dt2.10:32.8><span>maggādhipatīhi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:32.9><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:32.10><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:33.1><span>Anuppannehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:33.2><span>te dhammā na kehici khandhehi na kehici āyatanehi pañcahi dhātūhi vippayuttā. </span></div><p><div class=verse-container id=dt2.10:34.1><span>Atītārammaṇehi dhammehi ye dhammā … </span></div><p><div class=verse-container id=dt2.10:34.2><span>anāgatārammaṇehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:34.3><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:34.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:35.1><span>Paccuppannārammaṇehi dhammehi ye dhammā … </span></div><p><div class=verse-container id=dt2.10:35.2><span>ajjhattārammaṇehi dhammehi ye dhammā … </span></div><p><div class=verse-container id=dt2.10:35.3><span>bahiddhārammaṇehi dhammehi ye dhammā … </span></div><p><div class=verse-container id=dt2.10:35.4><span>ajjhattabahiddhārammaṇehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:35.5><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:35.6><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:36.1><span>Sanidassanasappaṭighehi dhammehi ye dhammā … </span></div><p><div class=verse-container id=dt2.10:36.2><span>anidassanasappaṭighehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:36.3><span>te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:36.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:37.0.1><span>2.10.2. Duka </span></div><p><div class=verse-container id=dt2.10:37.0.2><span>2.10.2.1. Hetugocchaka </span></div><p><div class=verse-container id=dt2.10:37.1><span>Hetūhi dhammehi ye dhammā … </span></div><p><div class=verse-container id=dt2.10:37.2><span>sahetukehi dhammehi ye dhammā … </span></div><p><div class=verse-container id=dt2.10:37.3><span>hetusampayuttehi dhammehi ye dhammā … </span></div><p><div class=verse-container id=dt2.10:37.4><span>hetūhi ceva sahetukehi ca dhammehi ye dhammā … </span></div><p><div class=verse-container id=dt2.10:37.5><span>sahetukehi ceva na ca hetūhi dhammehi ye dhammā … </span></div><p><div class=verse-container id=dt2.10:37.6><span>hetūhi ceva hetusampayuttehi ca dhammehi ye dhammā … </span></div><p><div class=verse-container id=dt2.10:37.7><span>hetusampayuttehi ceva na ca hetūhi dhammehi ye dhammā … </span></div><p><div class=verse-container id=dt2.10:37.8><span>na hetusahetukehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:37.9><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:37.10><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:38.0><span>2.10.2.2. Cūḷantaraduka </span></div><p><div class=verse-container id=dt2.10:38.1><span>Appaccayehi dhammehi ye dhammā … </span></div><p><div class=verse-container id=dt2.10:38.2><span>asaṅkhatehi dhammehi ye dhammā … </span></div><p><div class=verse-container id=dt2.10:38.3><span>sanidassanehi dhammehi ye dhammā … </span></div><p><div class=verse-container id=dt2.10:38.4><span>sappaṭighehi dhammehi ye dhammā … </span></div><p><div class=verse-container id=dt2.10:38.5><span>rūpīhi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:38.6><span>te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:38.7><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:39.1><span>Lokuttarehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:39.2><span>te dhammā na kehici khandhehi na kehici āyatanehi chahi dhātūhi vippayuttā. </span></div><p><div class=verse-container id=dt2.10:40.0><span>2.10.2.3. Āsavagocchaka </span></div><p><div class=verse-container id=dt2.10:40.1><span>Āsavehi dhammehi ye dhammā … </span></div><p><div class=verse-container id=dt2.10:40.2><span>āsavasampayuttehi dhammehi ye dhammā … </span></div><p><div class=verse-container id=dt2.10:40.3><span>āsavehi ceva sāsavehi ca dhammehi ye dhammā … </span></div><p><div class=verse-container id=dt2.10:40.4><span>āsavehi ceva āsavasampayuttehi ca dhammehi ye dhammā … </span></div><p><div class=verse-container id=dt2.10:40.5><span>āsavasampayuttehi ceva no ca āsavehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:40.6><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:40.7><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:41.1><span>Anāsavehi dhammehi ye dhammā … </span></div><p><div class=verse-container id=dt2.10:41.2><span>āsavavippayuttehi anāsavehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:41.3><span>te dhammā na kehici khandhehi na kehici āyatanehi chahi dhātūhi vippayuttā. </span></div><p><div class=verse-container id=dt2.10:42.0><span>2.10.2.4–9. Saṁyojanagocchakādi </span></div><p><div class=verse-container id=dt2.10:42.1><span>Saṁyojanehi dhammehi ye dhammā … </span></div><p><div class=verse-container id=dt2.10:42.2><span>ganthehi dhammehi ye dhammā … </span></div><p><div class=verse-container id=dt2.10:42.3><span>oghehi dhammehi ye dhammā … </span></div><p><div class=verse-container id=dt2.10:42.4><span>yogehi dhammehi ye dhammā … </span></div><p><div class=verse-container id=dt2.10:42.5><span>nīvaraṇehi dhammehi ye dhammā … </span></div><p><div class=verse-container id=dt2.10:42.6><span>parāmāsehi dhammehi ye dhammā … </span></div><p><div class=verse-container id=dt2.10:42.7><span>parāmāsasampayuttehi dhammehi ye dhammā … </span></div><p><div class=verse-container id=dt2.10:42.8><span>parāmāsehi ceva parāmaṭṭhehi ca dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:42.9><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:42.10><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:43.1><span>Aparāmaṭṭhehi dhammehi ye dhammā … </span></div><p><div class=verse-container id=dt2.10:43.2><span>parāmāsavippayuttehi aparāmaṭṭhehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:43.3><span>te dhammā na kehici khandhehi na kehici āyatanehi chahi dhātūhi vippayuttā. </span></div><p><div class=verse-container id=dt2.10:44.0><span>2.10.2.10. Saṁyojanagocchakādi </span></div><p><div class=verse-container id=dt2.10:44.1><span>Sārammaṇehi dhammehi ye dhammā … </span></div><p><div class=verse-container id=dt2.10:44.2><span>cittehi dhammehi ye dhammā … </span></div><p><div class=verse-container id=dt2.10:44.3><span>cetasikehi dhammehi ye dhammā … </span></div><p><div class=verse-container id=dt2.10:44.4><span>cittasampayuttehi dhammehi ye dhammā … </span></div><p><div class=verse-container id=dt2.10:44.5><span>cittasaṁsaṭṭhehi dhammehi ye dhammā … </span></div><p><div class=verse-container id=dt2.10:44.6><span>cittasaṁsaṭṭhasamuṭṭhānehi dhammehi ye dhammā … </span></div><p><div class=verse-container id=dt2.10:44.7><span>cittasaṁsaṭṭhasamuṭṭhānasahabhūhi dhammehi ye dhammā … </span></div><p><div class=verse-container id=dt2.10:44.8><span>cittasaṁsaṭṭhasamuṭṭhānānuparivattīhi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:44.9><span>te dhammā ekena khandhena dasahāyatanehi dasahi dhātūhi vippayuttā; </span></div><p><div class=verse-container id=dt2.10:44.10><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:45.1><span>Anārammaṇehi dhammehi ye dhammā … </span></div><p><div class=verse-container id=dt2.10:45.2><span>cittavippayuttehi dhammehi ye dhammā … </span></div><p><div class=verse-container id=dt2.10:45.3><span>cittavisaṁsaṭṭhehi dhammehi ye dhammā … </span></div><p><div class=verse-container id=dt2.10:45.4><span>upādādhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:45.5><span>te dhammā catūhi khandhehi ekenāyatanena sattahi dhātūhi vippayuttā; </span></div><p><div class=verse-container id=dt2.10:45.6><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:46.1><span>Anupādinnehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:46.2><span>te dhammā na kehici khandhehi na kehici āyatanehi pañcahi dhātūhi vippayuttā. </span></div><p><div class=verse-container id=dt2.10:47.0><span>2.10.2.11–12. Upādānagocchakādi </span></div><p><div class=verse-container id=dt2.10:47.1><span>Upādānehi dhammehi ye dhammā … </span></div><p><div class=verse-container id=dt2.10:47.2><span>kilesehi dhammehi ye dhammā … </span></div><p><div class=verse-container id=dt2.10:47.3><span>saṅkiliṭṭhehi dhammehi ye dhammā … </span></div><p><div class=verse-container id=dt2.10:47.4><span>kilesasampayuttehi dhammehi ye dhammā … </span></div><p><div class=verse-container id=dt2.10:47.5><span>kilesehi ceva saṅkilesikehi ca dhammehi ye dhammā … </span></div><p><div class=verse-container id=dt2.10:47.6><span>kilesehi ceva saṅkiliṭṭhehi ca dhammehi ye dhammā … </span></div><p><div class=verse-container id=dt2.10:47.7><span>saṅkiliṭṭhehi ceva no ca kilesehi dhammehi ye dhammā … </span></div><p><div class=verse-container id=dt2.10:47.8><span>kilesehi ceva kilesasampayuttehi ca dhammehi ye dhammā … </span></div><p><div class=verse-container id=dt2.10:47.9><span>kilesasampayuttehi ceva no ca kilesehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:47.10><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:47.11><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:48.1><span>Asaṅkilesikehi dhammehi ye dhammā … </span></div><p><div class=verse-container id=dt2.10:48.2><span>kilesavippayuttehi asaṅkilesikehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:48.3><span>te dhammā na kehici khandhehi na kehici āyatanehi chahi dhātūhi vippayuttā. </span></div><p><div class=verse-container id=dt2.10:49.0><span>2.10.2.13. Piṭṭhiduka </span></div><p><div class=verse-container id=dt2.10:49.1><span>Dassanena pahātabbehi dhammehi ye dhammā … </span></div><p><div class=verse-container id=dt2.10:49.2><span>bhāvanāya pahātabbehi dhammehi ye dhammā … </span></div><p><div class=verse-container id=dt2.10:49.3><span>dassanena pahātabbahetukehi dhammehi ye dhammā … </span></div><p><div class=verse-container id=dt2.10:49.4><span>bhāvanāya pahātabbahetukehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:49.5><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:49.6><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:50.1><span>Savitakkehi dhammehi ye dhammā … </span></div><p><div class=verse-container id=dt2.10:50.2><span>savicārehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:50.3><span>te dhammā ekena khandhena dasahāyatanehi pannarasahi dhātūhi vippayuttā; </span></div><p><div class=verse-container id=dt2.10:50.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:51.1><span>Avitakkehi dhammehi ye dhammā … </span></div><p><div class=verse-container id=dt2.10:51.2><span>avicārehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:51.3><span>te dhammā na kehici khandhehi na kehici āyatanehi ekāya dhātuyā vippayuttā. </span></div><p><div class=verse-container id=dt2.10:52.1><span>Sappītikehi dhammehi ye dhammā … </span></div><p><div class=verse-container id=dt2.10:52.2><span>pītisahagatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:52.3><span>te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:52.4><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:53.1><span>Sukhasahagatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:53.2><span>te dhammā ekena khandhena dasahāyatanehi pannarasahi dhātūhi vippayuttā; </span></div><p><div class=verse-container id=dt2.10:53.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:54.1><span>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:54.2><span>te dhammā ekena khandhena dasahāyatanehi ekādasahi dhātūhi vippayuttā; </span></div><p><div class=verse-container id=dt2.10:54.3><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:55.1><span>Na kāmāvacarehi dhammehi ye dhammā … </span></div><p><div class=verse-container id=dt2.10:55.2><span>apariyāpannehi dhammehi ye dhammā … </span></div><p><div class=verse-container id=dt2.10:55.3><span>anuttarehi dhammehi ye dhammā vippayuttā, tehi dhammehi ye dhammā vippayuttā … </span></div><p><div class=verse-container id=dt2.10:55.4><span>te dhammā na kehici khandhehi na kehici āyatanehi chahi dhātūhi vippayuttā. </span></div><p><div class=verse-container id=dt2.10:56.1><span>Rūpāvacarehi dhammehi ye dhammā … </span></div><p><div class=verse-container id=dt2.10:56.2><span>arūpāvacarehi dhammehi ye dhammā … </span></div><p><div class=verse-container id=dt2.10:56.3><span>niyyānikehi dhammehi ye dhammā … </span></div><p><div class=verse-container id=dt2.10:56.4><span>niyatehi dhammehi ye dhammā … </span></div><p><div class=verse-container id=dt2.10:56.5><span>saraṇehi dhammehi ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? </span></div><p><div class=verse-container id=dt2.10:56.6><span>Te dhammā ekena khandhena dasahāyatanehi soḷasahi dhātūhi vippayuttā; </span></div><p><div class=verse-container id=dt2.10:56.7><span>ekenāyatanena ekāya dhātuyā kehici vippayuttā. </span></div><p><div class=verse-container id=dt2.10:57.1><span>Dhammāyatanaṁ dhammadhātu, </span></div><p><div class=verse-container id=dt2.10:57.2><span>Dukkhasaccañca jīvitaṁ; </span></div><p><div class=verse-container id=dt2.10:57.3><span>Saḷāyatanaṁ nāmarūpaṁ, </span></div><p><div class=verse-container id=dt2.10:57.4><span>Cattāro ca mahābhavā. </span></div><p><div class=verse-container id=dt2.10:58.1><span>Jāti jarā ca maraṇaṁ, </span></div><p><div class=verse-container id=dt2.10:58.2><span>tikesvekūnavīsati; </span></div><p><div class=verse-container id=dt2.10:58.3><span>Gocchakesu ca paññāsa, </span></div><p><div class=verse-container id=dt2.10:58.4><span>aṭṭha cūḷantare padā. </span></div><p><div class=verse-container id=dt2.10:59.1><span>Mahantare pannarasa, </span></div><p><div class=verse-container id=dt2.10:59.2><span>aṭṭhārasa tato pare; </span></div><p><div class=verse-container id=dt2.10:59.3><span>Tevīsa padasataṁ etaṁ, </span></div><p><div class=verse-container id=dt2.10:59.4><span>sampayoge na labbhatīti. [123] </span></div><p><div class=verse-container id=dt2.10:60.1><span>Vippayuttena vippayuttapadaniddeso dasamo. </span></div><div class=flex-between><a href=/canon/en/pli/ms/abhidhamma/dt/dt0002/dt0002P0009.html>Previous</a><a href=/canon/en/pli/ms/abhidhamma/dt/dt0002/dt0002P0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>