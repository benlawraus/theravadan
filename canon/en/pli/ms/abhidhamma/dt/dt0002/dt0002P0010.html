<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/dt.html> Dhātukathā </a><li><a href=/canon/en/pli/ms/abhidhamma/dt/dt0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/dt/dt0002/dt0002P0009.html>Previous</a><a href=/canon/en/pli/ms/abhidhamma/dt/dt0002/dt0002P0011.html>Next</a></div><p id=dt2.10:0.1><span class=root>Dhātukathā </span><br><p id=dt2.10:0.2><span class=root>2 Niddesa </span><br><p id=dt2.10:0.3><span class="root big-bold">2.10. Dasamanaya Vippayuttenavippayuttapadaniddesa </span><br><p id=dt2.10:1.1><span class=root>Rūpakkhandhena ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? </span><br><p id=dt2.10:1.2><span class=root>Te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:1.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:2.1><span class=root>Vedanākkhandhena ye dhammā … </span><br><p id=dt2.10:2.2><span class=root>saññākkhandhena ye dhammā … </span><br><p id=dt2.10:2.3><span class=root>saṅkhārakkhandhena ye dhammā … </span><br><p id=dt2.10:2.4><span class=root>viññāṇakkhandhena ye dhammā … </span><br><p id=dt2.10:2.5><span class=root>manāyatanena ye dhammā vippayuttā, tehi dhammehi ye dhammā vippayuttā …pe… </span><br><p id=dt2.10:2.6><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:2.7><span class=root>ekenāyatanena ekāya dhātuyā kehici vippayuttā. </span><br><p id=dt2.10:3.1><span class=root>Cakkhāyatanena ye dhammā …pe… </span><br><p id=dt2.10:3.2><span class=root>phoṭṭhabbāyatanena ye dhammā … </span><br><p id=dt2.10:3.3><span class=root>cakkhudhātuyā ye dhammā …pe… </span><br><p id=dt2.10:3.4><span class=root>phoṭṭhabbadhātuyā ye dhammā vippayuttā, tehi dhammehi ye dhammā vippayuttā … </span><br><p id=dt2.10:3.5><span class=root>te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:3.6><span class=root>ekenāyatanena ekāya dhātuyā kehici vippayuttā. </span><br><p id=dt2.10:4.1><span class=root>Cakkhuviññāṇadhātuyā ye dhammā …pe… </span><br><p id=dt2.10:4.2><span class=root>manoviññāṇadhātuyā ye dhammā … </span><br><p id=dt2.10:4.3><span class=root>samudayasaccena ye dhammā … </span><br><p id=dt2.10:4.4><span class=root>maggasaccena ye dhammā vippayuttā, tehi dhammehi ye dhammā vippayuttā … </span><br><p id=dt2.10:4.5><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:4.6><span class=root>ekenāyatanena ekāya dhātuyā kehici vippayuttā. </span><br><p id=dt2.10:5.1><span class=root>Nirodhasaccena ye dhammā … </span><br><p id=dt2.10:5.2><span class=root>cakkhundriyena ye dhammā …pe… </span><br><p id=dt2.10:5.3><span class=root>kāyindriyena ye dhammā … </span><br><p id=dt2.10:5.4><span class=root>itthindriyena ye dhammā … </span><br><p id=dt2.10:5.5><span class=root>purisindriyena ye dhammā vippayuttā, tehi dhammehi ye dhammā vippayuttā … </span><br><p id=dt2.10:5.6><span class=root>te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:5.7><span class=root>ekenāyatanena ekāya dhātuyā kehici vippayuttā. </span><br><p id=dt2.10:6.1><span class=root>Manindriyena ye dhammā vippayuttā, tehi dhammehi ye dhammā vippayuttā … </span><br><p id=dt2.10:6.2><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:6.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:7.1><span class=root>Sukhindriyena ye dhammā … </span><br><p id=dt2.10:7.2><span class=root>dukkhindriyena ye dhammā … </span><br><p id=dt2.10:7.3><span class=root>somanassindriyena ye dhammā … </span><br><p id=dt2.10:7.4><span class=root>domanassindriyena ye dhammā vippayuttā, tehi dhammehi ye dhammā vippayuttā … </span><br><p id=dt2.10:7.5><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:7.6><span class=root>ekenāyatanena ekāya dhātuyā kehici vippayuttā. </span><br><p id=dt2.10:8.1><span class=root>Upekkhindriyena ye dhammā vippayuttā, tehi dhammehi ye dhammā vippayuttā … </span><br><p id=dt2.10:8.2><span class=root>te dhammā ekena khandhena dasahāyatanehi ekādasahi dhātūhi vippayuttā; </span><br><p id=dt2.10:8.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:9.1><span class=root>Saddhindriyena ye dhammā … </span><br><p id=dt2.10:9.2><span class=root>vīriyindriyena ye dhammā … </span><br><p id=dt2.10:9.3><span class=root>satindriyena ye dhammā … </span><br><p id=dt2.10:9.4><span class=root>samādhindriyena ye dhammā … </span><br><p id=dt2.10:9.5><span class=root>paññindriyena ye dhammā … </span><br><p id=dt2.10:9.6><span class=root>anaññātaññassāmītindriyena ye dhammā … </span><br><p id=dt2.10:9.7><span class=root>aññindriyena ye dhammā … </span><br><p id=dt2.10:9.8><span class=root>aññātāvindriyena ye dhammā … </span><br><p id=dt2.10:9.9><span class=root>avijjāya ye dhammā … </span><br><p id=dt2.10:9.10><span class=root>avijjāpaccayā saṅkhārehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:9.11><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:9.12><span class=root>ekenāyatanena ekāya dhātuyā kehici vippayuttā. </span><br><p id=dt2.10:10.1><span class=root>Saṅkhārapaccayā viññāṇena ye dhammā … </span><br><p id=dt2.10:10.2><span class=root>saḷāyatanapaccayā phassena ye dhammā … </span><br><p id=dt2.10:10.3><span class=root>phassapaccayā vedanāya ye dhammā vippayuttā, tehi dhammehi ye dhammā vippayuttā … </span><br><p id=dt2.10:10.4><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:10.5><span class=root>ekenāyatanena ekāya dhātuyā kehici vippayuttā. </span><br><p id=dt2.10:11.1><span class=root>Vedanāpaccayā taṇhāya ye dhammā … </span><br><p id=dt2.10:11.2><span class=root>taṇhāpaccayā upādānena ye dhammā … </span><br><p id=dt2.10:11.3><span class=root>kammabhavena ye dhammā vippayuttā, tehi dhammehi ye dhammā vippayuttā … </span><br><p id=dt2.10:11.4><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:11.5><span class=root>ekenāyatanena ekāya dhātuyā kehici vippayuttā. </span><br><p id=dt2.10:12.1><span class=root>Rūpabhavena ye dhammā vippayuttā, tehi dhammehi ye dhammā vippayuttā … </span><br><p id=dt2.10:12.2><span class=root>te dhammā na kehici khandhehi na kehici āyatanehi tīhi dhātūhi vippayuttā. </span><br><p id=dt2.10:13.1><span class=root>Asaññābhavena ye dhammā … </span><br><p id=dt2.10:13.2><span class=root>ekavokārabhavena ye dhammā … </span><br><p id=dt2.10:13.3><span class=root>paridevena ye dhammā vippayuttā, tehi dhammehi ye dhammā vippayuttā … </span><br><p id=dt2.10:13.4><span class=root>te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:13.5><span class=root>ekenāyatanena ekāya dhātuyā kehici vippayuttā. </span><br><p id=dt2.10:14.1><span class=root>Arūpabhavena ye dhammā … </span><br><p id=dt2.10:14.2><span class=root>nevasaññānāsaññābhavena ye dhammā … </span><br><p id=dt2.10:14.3><span class=root>catuvokārabhavena ye dhammā … </span><br><p id=dt2.10:14.4><span class=root>sokena ye dhammā … </span><br><p id=dt2.10:14.5><span class=root>dukkhena ye dhammā … </span><br><p id=dt2.10:14.6><span class=root>domanassena ye dhammā … </span><br><p id=dt2.10:14.7><span class=root>upāyāsena ye dhammā … </span><br><p id=dt2.10:14.8><span class=root>satipaṭṭhānena ye dhammā … </span><br><p id=dt2.10:14.9><span class=root>sammappadhānena ye dhammā … </span><br><p id=dt2.10:14.10><span class=root>iddhipādena ye dhammā … </span><br><p id=dt2.10:14.11><span class=root>jhānena ye dhammā … </span><br><p id=dt2.10:14.12><span class=root>appamaññāya ye dhammā … </span><br><p id=dt2.10:14.13><span class=root>pañcahi indriyehi ye dhammā … </span><br><p id=dt2.10:14.14><span class=root>pañcahi balehi ye dhammā … </span><br><p id=dt2.10:14.15><span class=root>sattahi bojjhaṅgehi ye dhammā … </span><br><p id=dt2.10:14.16><span class=root>ariyena aṭṭhaṅgikena maggena ye dhammā vippayuttā, tehi dhammehi ye dhammā vippayuttā … </span><br><p id=dt2.10:14.17><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:14.18><span class=root>ekenāyatanena ekāya dhātuyā kehici vippayuttā. </span><br><p id=dt2.10:15.1><span class=root>Phassena ye dhammā … </span><br><p id=dt2.10:15.2><span class=root>vedanāya ye dhammā … </span><br><p id=dt2.10:15.3><span class=root>saññāya ye dhammā … </span><br><p id=dt2.10:15.4><span class=root>cetanāya ye dhammā … </span><br><p id=dt2.10:15.5><span class=root>cittena ye dhammā … </span><br><p id=dt2.10:15.6><span class=root>manasikārena ye dhammā vippayuttā, tehi dhammehi ye dhammā vippayuttā … </span><br><p id=dt2.10:15.7><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:15.8><span class=root>ekenāyatanena ekāya dhātuyā kehici vippayuttā. </span><br><p id=dt2.10:16.1><span class=root>Adhimokkhena ye dhammā vippayuttā, tehi dhammehi ye dhammā vippayuttā … </span><br><p id=dt2.10:16.2><span class=root>te dhammā ekena khandhena dasahāyatanehi pannarasahi dhātūhi vippayuttā; </span><br><p id=dt2.10:16.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:17.0><span class=root>2.10.1. Tika </span><br><p id=dt2.10:17.1><span class=root>Kusalehi dhammehi ye dhammā … </span><br><p id=dt2.10:17.2><span class=root>akusalehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:17.3><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:17.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:18.1><span class=root>Sukhāya vedanāya sampayuttehi dhammehi ye dhammā … </span><br><p id=dt2.10:18.2><span class=root>dukkhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:18.3><span class=root>te dhammā ekena khandhena dasahāyatanehi pannarasahi dhātūhi vippayuttā; </span><br><p id=dt2.10:18.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:19.1><span class=root>Adukkhamasukhāya vedanāya sampayuttehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:19.2><span class=root>te dhammā ekena khandhena dasahāyatanehi ekādasahi dhātūhi vippayuttā; </span><br><p id=dt2.10:19.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:20.1><span class=root>Vipākehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:20.2><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:20.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:21.1><span class=root>Vipākadhammadhammehi ye dhammā … </span><br><p id=dt2.10:21.2><span class=root>saṅkiliṭṭhasaṅkilesikehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:21.3><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:21.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:22.1><span class=root>Nevavipākanavipākadhammadhammehi ye dhammā … </span><br><p id=dt2.10:22.2><span class=root>anupādinnupādāniyehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:22.3><span class=root>te dhammā na kehici khandhehi na kehici āyatanehi pañcahi dhātūhi vippayuttā. </span><br><p id=dt2.10:23.1><span class=root>Anupādinnaanupādāniyehi dhammehi ye dhammā … </span><br><p id=dt2.10:23.2><span class=root>asaṅkiliṭṭhaasaṅkilesikehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:23.3><span class=root>te dhammā na kehici khandhehi na kehici āyatanehi chahi dhātūhi vippayuttā. </span><br><p id=dt2.10:24.1><span class=root>Savitakkasavicārehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:24.2><span class=root>te dhammā ekena khandhena dasahāyatanehi pannarasahi dhātūhi vippayuttā; </span><br><p id=dt2.10:24.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:25.1><span class=root>Avitakkavicāramattehi dhammehi ye dhammā … </span><br><p id=dt2.10:25.2><span class=root>pītisahagatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:25.3><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:25.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:26.1><span class=root>Avitakkaavicārehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:26.2><span class=root>te dhammā na kehici khandhehi na kehici āyatanehi ekāya dhātuyā vippayuttā. </span><br><p id=dt2.10:27.1><span class=root>Sukhasahagatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:27.2><span class=root>te dhammā ekena khandhena dasahāyatanehi pannarasahi dhātūhi vippayuttā; </span><br><p id=dt2.10:27.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:28.1><span class=root>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:28.2><span class=root>te dhammā ekena khandhena dasahāyatanehi ekādasahi dhātūhi vippayuttā; </span><br><p id=dt2.10:28.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:29.1><span class=root>Dassanena pahātabbehi dhammehi ye dhammā … </span><br><p id=dt2.10:29.2><span class=root>bhāvanāya pahātabbehi dhammehi ye dhammā … </span><br><p id=dt2.10:29.3><span class=root>dassanena pahātabbahetukehi dhammehi ye dhammā … </span><br><p id=dt2.10:29.4><span class=root>bhāvanāya pahātabbahetukehi dhammehi ye dhammā … </span><br><p id=dt2.10:29.5><span class=root>ācayagāmīhi dhammehi ye dhammā … </span><br><p id=dt2.10:29.6><span class=root>apacayagāmīhi dhammehi ye dhammā … </span><br><p id=dt2.10:29.7><span class=root>sekkhehi dhammehi ye dhammā … </span><br><p id=dt2.10:29.8><span class=root>asekkhehi dhammehi ye dhammā … </span><br><p id=dt2.10:29.9><span class=root>mahaggatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:29.10><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:29.11><span class=root>ekenāyatanena ekāya dhātuyā kehici vippayuttā. </span><br><p id=dt2.10:30.1><span class=root>Appamāṇehi dhammehi ye dhammā … </span><br><p id=dt2.10:30.2><span class=root>paṇītehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:30.3><span class=root>te dhammā na kehici khandhehi na kehici āyatanehi chahi dhātūhi vippayuttā. –12 </span><br><p id=dt2.10:31.1><span class=root>Parittārammaṇehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:31.2><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:31.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:32.1><span class=root>Mahaggatārammaṇehi dhammehi ye dhammā … </span><br><p id=dt2.10:32.2><span class=root>appamāṇārammaṇehi dhammehi ye dhammā … </span><br><p id=dt2.10:32.3><span class=root>hīnehi dhammehi ye dhammā … </span><br><p id=dt2.10:32.4><span class=root>micchattaniyatehi dhammehi ye dhammā … </span><br><p id=dt2.10:32.5><span class=root>sammattaniyatehi dhammehi ye dhammā … </span><br><p id=dt2.10:32.6><span class=root>maggārammaṇehi dhammehi ye dhammā … </span><br><p id=dt2.10:32.7><span class=root>maggahetukehi dhammehi ye dhammā … </span><br><p id=dt2.10:32.8><span class=root>maggādhipatīhi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:32.9><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:32.10><span class=root>ekenāyatanena ekāya dhātuyā kehici vippayuttā. </span><br><p id=dt2.10:33.1><span class=root>Anuppannehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:33.2><span class=root>te dhammā na kehici khandhehi na kehici āyatanehi pañcahi dhātūhi vippayuttā. </span><br><p id=dt2.10:34.1><span class=root>Atītārammaṇehi dhammehi ye dhammā … </span><br><p id=dt2.10:34.2><span class=root>anāgatārammaṇehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:34.3><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:34.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:35.1><span class=root>Paccuppannārammaṇehi dhammehi ye dhammā … </span><br><p id=dt2.10:35.2><span class=root>ajjhattārammaṇehi dhammehi ye dhammā … </span><br><p id=dt2.10:35.3><span class=root>bahiddhārammaṇehi dhammehi ye dhammā … </span><br><p id=dt2.10:35.4><span class=root>ajjhattabahiddhārammaṇehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:35.5><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:35.6><span class=root>ekenāyatanena ekāya dhātuyā kehici vippayuttā. </span><br><p id=dt2.10:36.1><span class=root>Sanidassanasappaṭighehi dhammehi ye dhammā … </span><br><p id=dt2.10:36.2><span class=root>anidassanasappaṭighehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:36.3><span class=root>te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:36.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:37.0.1><span class=root>2.10.2. Duka </span><br><p id=dt2.10:37.0.2><span class=root>2.10.2.1. Hetugocchaka </span><br><p id=dt2.10:37.1><span class=root>Hetūhi dhammehi ye dhammā … </span><br><p id=dt2.10:37.2><span class=root>sahetukehi dhammehi ye dhammā … </span><br><p id=dt2.10:37.3><span class=root>hetusampayuttehi dhammehi ye dhammā … </span><br><p id=dt2.10:37.4><span class=root>hetūhi ceva sahetukehi ca dhammehi ye dhammā … </span><br><p id=dt2.10:37.5><span class=root>sahetukehi ceva na ca hetūhi dhammehi ye dhammā … </span><br><p id=dt2.10:37.6><span class=root>hetūhi ceva hetusampayuttehi ca dhammehi ye dhammā … </span><br><p id=dt2.10:37.7><span class=root>hetusampayuttehi ceva na ca hetūhi dhammehi ye dhammā … </span><br><p id=dt2.10:37.8><span class=root>na hetusahetukehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:37.9><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:37.10><span class=root>ekenāyatanena ekāya dhātuyā kehici vippayuttā. </span><br><p id=dt2.10:38.0><span class=root>2.10.2.2. Cūḷantaraduka </span><br><p id=dt2.10:38.1><span class=root>Appaccayehi dhammehi ye dhammā … </span><br><p id=dt2.10:38.2><span class=root>asaṅkhatehi dhammehi ye dhammā … </span><br><p id=dt2.10:38.3><span class=root>sanidassanehi dhammehi ye dhammā … </span><br><p id=dt2.10:38.4><span class=root>sappaṭighehi dhammehi ye dhammā … </span><br><p id=dt2.10:38.5><span class=root>rūpīhi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:38.6><span class=root>te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:38.7><span class=root>ekenāyatanena ekāya dhātuyā kehici vippayuttā. </span><br><p id=dt2.10:39.1><span class=root>Lokuttarehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:39.2><span class=root>te dhammā na kehici khandhehi na kehici āyatanehi chahi dhātūhi vippayuttā. </span><br><p id=dt2.10:40.0><span class=root>2.10.2.3. Āsavagocchaka </span><br><p id=dt2.10:40.1><span class=root>Āsavehi dhammehi ye dhammā … </span><br><p id=dt2.10:40.2><span class=root>āsavasampayuttehi dhammehi ye dhammā … </span><br><p id=dt2.10:40.3><span class=root>āsavehi ceva sāsavehi ca dhammehi ye dhammā … </span><br><p id=dt2.10:40.4><span class=root>āsavehi ceva āsavasampayuttehi ca dhammehi ye dhammā … </span><br><p id=dt2.10:40.5><span class=root>āsavasampayuttehi ceva no ca āsavehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:40.6><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:40.7><span class=root>ekenāyatanena ekāya dhātuyā kehici vippayuttā. </span><br><p id=dt2.10:41.1><span class=root>Anāsavehi dhammehi ye dhammā … </span><br><p id=dt2.10:41.2><span class=root>āsavavippayuttehi anāsavehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:41.3><span class=root>te dhammā na kehici khandhehi na kehici āyatanehi chahi dhātūhi vippayuttā. </span><br><p id=dt2.10:42.0><span class=root>2.10.2.4–9. Saṁyojanagocchakādi </span><br><p id=dt2.10:42.1><span class=root>Saṁyojanehi dhammehi ye dhammā … </span><br><p id=dt2.10:42.2><span class=root>ganthehi dhammehi ye dhammā … </span><br><p id=dt2.10:42.3><span class=root>oghehi dhammehi ye dhammā … </span><br><p id=dt2.10:42.4><span class=root>yogehi dhammehi ye dhammā … </span><br><p id=dt2.10:42.5><span class=root>nīvaraṇehi dhammehi ye dhammā … </span><br><p id=dt2.10:42.6><span class=root>parāmāsehi dhammehi ye dhammā … </span><br><p id=dt2.10:42.7><span class=root>parāmāsasampayuttehi dhammehi ye dhammā … </span><br><p id=dt2.10:42.8><span class=root>parāmāsehi ceva parāmaṭṭhehi ca dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:42.9><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:42.10><span class=root>ekenāyatanena ekāya dhātuyā kehici vippayuttā. </span><br><p id=dt2.10:43.1><span class=root>Aparāmaṭṭhehi dhammehi ye dhammā … </span><br><p id=dt2.10:43.2><span class=root>parāmāsavippayuttehi aparāmaṭṭhehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:43.3><span class=root>te dhammā na kehici khandhehi na kehici āyatanehi chahi dhātūhi vippayuttā. </span><br><p id=dt2.10:44.0><span class=root>2.10.2.10. Saṁyojanagocchakādi </span><br><p id=dt2.10:44.1><span class=root>Sārammaṇehi dhammehi ye dhammā … </span><br><p id=dt2.10:44.2><span class=root>cittehi dhammehi ye dhammā … </span><br><p id=dt2.10:44.3><span class=root>cetasikehi dhammehi ye dhammā … </span><br><p id=dt2.10:44.4><span class=root>cittasampayuttehi dhammehi ye dhammā … </span><br><p id=dt2.10:44.5><span class=root>cittasaṁsaṭṭhehi dhammehi ye dhammā … </span><br><p id=dt2.10:44.6><span class=root>cittasaṁsaṭṭhasamuṭṭhānehi dhammehi ye dhammā … </span><br><p id=dt2.10:44.7><span class=root>cittasaṁsaṭṭhasamuṭṭhānasahabhūhi dhammehi ye dhammā … </span><br><p id=dt2.10:44.8><span class=root>cittasaṁsaṭṭhasamuṭṭhānānuparivattīhi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:44.9><span class=root>te dhammā ekena khandhena dasahāyatanehi dasahi dhātūhi vippayuttā; </span><br><p id=dt2.10:44.10><span class=root>ekenāyatanena ekāya dhātuyā kehici vippayuttā. </span><br><p id=dt2.10:45.1><span class=root>Anārammaṇehi dhammehi ye dhammā … </span><br><p id=dt2.10:45.2><span class=root>cittavippayuttehi dhammehi ye dhammā … </span><br><p id=dt2.10:45.3><span class=root>cittavisaṁsaṭṭhehi dhammehi ye dhammā … </span><br><p id=dt2.10:45.4><span class=root>upādādhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:45.5><span class=root>te dhammā catūhi khandhehi ekenāyatanena sattahi dhātūhi vippayuttā; </span><br><p id=dt2.10:45.6><span class=root>ekenāyatanena ekāya dhātuyā kehici vippayuttā. </span><br><p id=dt2.10:46.1><span class=root>Anupādinnehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:46.2><span class=root>te dhammā na kehici khandhehi na kehici āyatanehi pañcahi dhātūhi vippayuttā. </span><br><p id=dt2.10:47.0><span class=root>2.10.2.11–12. Upādānagocchakādi </span><br><p id=dt2.10:47.1><span class=root>Upādānehi dhammehi ye dhammā … </span><br><p id=dt2.10:47.2><span class=root>kilesehi dhammehi ye dhammā … </span><br><p id=dt2.10:47.3><span class=root>saṅkiliṭṭhehi dhammehi ye dhammā … </span><br><p id=dt2.10:47.4><span class=root>kilesasampayuttehi dhammehi ye dhammā … </span><br><p id=dt2.10:47.5><span class=root>kilesehi ceva saṅkilesikehi ca dhammehi ye dhammā … </span><br><p id=dt2.10:47.6><span class=root>kilesehi ceva saṅkiliṭṭhehi ca dhammehi ye dhammā … </span><br><p id=dt2.10:47.7><span class=root>saṅkiliṭṭhehi ceva no ca kilesehi dhammehi ye dhammā … </span><br><p id=dt2.10:47.8><span class=root>kilesehi ceva kilesasampayuttehi ca dhammehi ye dhammā … </span><br><p id=dt2.10:47.9><span class=root>kilesasampayuttehi ceva no ca kilesehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:47.10><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:47.11><span class=root>ekenāyatanena ekāya dhātuyā kehici vippayuttā. </span><br><p id=dt2.10:48.1><span class=root>Asaṅkilesikehi dhammehi ye dhammā … </span><br><p id=dt2.10:48.2><span class=root>kilesavippayuttehi asaṅkilesikehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:48.3><span class=root>te dhammā na kehici khandhehi na kehici āyatanehi chahi dhātūhi vippayuttā. </span><br><p id=dt2.10:49.0><span class=root>2.10.2.13. Piṭṭhiduka </span><br><p id=dt2.10:49.1><span class=root>Dassanena pahātabbehi dhammehi ye dhammā … </span><br><p id=dt2.10:49.2><span class=root>bhāvanāya pahātabbehi dhammehi ye dhammā … </span><br><p id=dt2.10:49.3><span class=root>dassanena pahātabbahetukehi dhammehi ye dhammā … </span><br><p id=dt2.10:49.4><span class=root>bhāvanāya pahātabbahetukehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:49.5><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:49.6><span class=root>ekenāyatanena ekāya dhātuyā kehici vippayuttā. </span><br><p id=dt2.10:50.1><span class=root>Savitakkehi dhammehi ye dhammā … </span><br><p id=dt2.10:50.2><span class=root>savicārehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:50.3><span class=root>te dhammā ekena khandhena dasahāyatanehi pannarasahi dhātūhi vippayuttā; </span><br><p id=dt2.10:50.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:51.1><span class=root>Avitakkehi dhammehi ye dhammā … </span><br><p id=dt2.10:51.2><span class=root>avicārehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:51.3><span class=root>te dhammā na kehici khandhehi na kehici āyatanehi ekāya dhātuyā vippayuttā. </span><br><p id=dt2.10:52.1><span class=root>Sappītikehi dhammehi ye dhammā … </span><br><p id=dt2.10:52.2><span class=root>pītisahagatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:52.3><span class=root>te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:52.4><span class=root>ekenāyatanena ekāya dhātuyā kehici vippayuttā. </span><br><p id=dt2.10:53.1><span class=root>Sukhasahagatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:53.2><span class=root>te dhammā ekena khandhena dasahāyatanehi pannarasahi dhātūhi vippayuttā; </span><br><p id=dt2.10:53.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:54.1><span class=root>Upekkhāsahagatehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:54.2><span class=root>te dhammā ekena khandhena dasahāyatanehi ekādasahi dhātūhi vippayuttā; </span><br><p id=dt2.10:54.3><span class=root>ekenāyatanena ekāya dhātuyā kehici vippayuttā. </span><br><p id=dt2.10:55.1><span class=root>Na kāmāvacarehi dhammehi ye dhammā … </span><br><p id=dt2.10:55.2><span class=root>apariyāpannehi dhammehi ye dhammā … </span><br><p id=dt2.10:55.3><span class=root>anuttarehi dhammehi ye dhammā vippayuttā, tehi dhammehi ye dhammā vippayuttā … </span><br><p id=dt2.10:55.4><span class=root>te dhammā na kehici khandhehi na kehici āyatanehi chahi dhātūhi vippayuttā. </span><br><p id=dt2.10:56.1><span class=root>Rūpāvacarehi dhammehi ye dhammā … </span><br><p id=dt2.10:56.2><span class=root>arūpāvacarehi dhammehi ye dhammā … </span><br><p id=dt2.10:56.3><span class=root>niyyānikehi dhammehi ye dhammā … </span><br><p id=dt2.10:56.4><span class=root>niyatehi dhammehi ye dhammā … </span><br><p id=dt2.10:56.5><span class=root>saraṇehi dhammehi ye dhammā vippayuttā, tehi dhammehi ye dhammā vippayuttā, te dhammā katihi khandhehi katihāyatanehi katihi dhātūhi vippayuttā? </span><br><p id=dt2.10:56.6><span class=root>Te dhammā ekena khandhena dasahāyatanehi soḷasahi dhātūhi vippayuttā; </span><br><p id=dt2.10:56.7><span class=root>ekenāyatanena ekāya dhātuyā kehici vippayuttā. </span><br><p id=dt2.10:57.1><span class=root>Dhammāyatanaṁ dhammadhātu, </span><br><p id=dt2.10:57.2><span class=root>Dukkhasaccañca jīvitaṁ; </span><br><p id=dt2.10:57.3><span class=root>Saḷāyatanaṁ nāmarūpaṁ, </span><br><p id=dt2.10:57.4><span class=root>Cattāro ca mahābhavā. </span><br><p id=dt2.10:58.1><span class=root>Jāti jarā ca maraṇaṁ, </span><br><p id=dt2.10:58.2><span class=root>tikesvekūnavīsati; </span><br><p id=dt2.10:58.3><span class=root>Gocchakesu ca paññāsa, </span><br><p id=dt2.10:58.4><span class=root>aṭṭha cūḷantare padā. </span><br><p id=dt2.10:59.1><span class=root>Mahantare pannarasa, </span><br><p id=dt2.10:59.2><span class=root>aṭṭhārasa tato pare; </span><br><p id=dt2.10:59.3><span class=root>Tevīsa padasataṁ etaṁ, </span><br><p id=dt2.10:59.4><span class=root>sampayoge na labbhatīti. [123] </span><br><p id=dt2.10:60.1><span class=root>Vippayuttena vippayuttapadaniddeso dasamo. </span><br></main><footer class="container footer"><small><a href=/about>Contact info</a></small></footer>