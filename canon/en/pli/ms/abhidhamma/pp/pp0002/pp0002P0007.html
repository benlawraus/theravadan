<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/pp.html> Puggalapaññatti </a><li><a href=/canon/en/pli/ms/abhidhamma/pp/pp0002.html> Niddesa </a></ul></nav><main class=container><p>From:<div class=flex-between><a href=/canon/en/pli/ms/abhidhamma/pp/pp0002/pp0002P0006.html>Previous</a><a href=/canon/en/pli/ms/abhidhamma/pp/pp0002/pp0002P0008.html>Next</a></div><p><div class=verse-container id=pp2.7:0.1><span>Puggalapaññatti </span></div><p><div class=verse-container id=pp2.7:0.2><span>Niddesa </span></div><p><div class=verse-container id=pp2.7:0.3><span class=big-bold>7. Sattakapuggalapaññatti </span></div><p><div class=verse-container id=pp2.7:1.1><span>Kathañca puggalo sakiṁ nimuggo nimuggova hoti? </span></div><p><div class=verse-container id=pp2.7:1.2><span>Idhekacco puggalo samannāgato hoti ekantakāḷakehi akusalehi dhammehi. </span></div><p><div class=verse-container id=pp2.7:1.3><span>Evaṁ puggalo sakiṁ nimuggo nimuggova hoti. </span></div><p><div class=verse-container id=pp2.7:2.1><span>Kathañca puggalo ummujjitvā nimujjati? </span></div><p><div class=verse-container id=pp2.7:2.2><span>Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti. </span></div><p><div class=verse-container id=pp2.7:2.3><span>Tassa sā saddhā neva tiṭṭhati no vaḍḍhati hāyatiyeva, tassa sā hirī neva tiṭṭhati no vaḍḍhati hāyatiyeva, tassa taṁ ottappaṁ neva tiṭṭhati no vaḍḍhati hāyatiyeva, tassa taṁ vīriyaṁ neva tiṭṭhati no vaḍḍhati hāyatiyeva, tassa sā paññā neva tiṭṭhati no vaḍḍhati hāyatiyeva. </span></div><p><div class=verse-container id=pp2.7:2.4><span>Evaṁ puggalo ummujjitvā nimujjati. </span></div><p><div class=verse-container id=pp2.7:3.1><span>Kathañca puggalo ummujjitvā ṭhito hoti? </span></div><p><div class=verse-container id=pp2.7:3.2><span>Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti. </span></div><p><div class=verse-container id=pp2.7:3.3><span>Tassa sā saddhā neva hāyati no vaḍḍhati ṭhitā hoti, tassa sā hirī neva hāyati no vaḍḍhati ṭhitā hoti, tassa taṁ ottappaṁ neva hāyati no vaḍḍhati ṭhitaṁ hoti, tassa taṁ vīriyaṁ neva hāyati no vaḍḍhati ṭhitaṁ hoti, tassa sā paññā neva hāyati no vaḍḍhati ṭhitā hoti. </span></div><p><div class=verse-container id=pp2.7:3.4><span>Evaṁ puggalo ummujjitvā ṭhito hoti. </span></div><p><div class=verse-container id=pp2.7:4.1><span>Kathañca puggalo ummujjitvā vipassati viloketi? </span></div><p><div class=verse-container id=pp2.7:4.2><span>Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti. </span></div><p><div class=verse-container id=pp2.7:4.3><span>So tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyano. </span></div><p><div class=verse-container id=pp2.7:4.4><span>Evaṁ puggalo ummujjitvā vipassati viloketi. </span></div><p><div class=verse-container id=pp2.7:5.1><span>Kathañca puggalo ummujjitvā patarati? </span></div><p><div class=verse-container id=pp2.7:5.2><span>Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti. </span></div><p><div class=verse-container id=pp2.7:5.3><span>So tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti sakideva imaṁ lokaṁ āgantvā dukkhassantakaro hoti. </span></div><p><div class=verse-container id=pp2.7:5.4><span>Evaṁ puggalo ummujjitvā patarati. </span></div><p><div class=verse-container id=pp2.7:6.1><span>Kathañca puggalo ummujjitvā patigādhappatto hoti? </span></div><p><div class=verse-container id=pp2.7:6.2><span>Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti. </span></div><p><div class=verse-container id=pp2.7:6.3><span>So pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā. </span></div><p><div class=verse-container id=pp2.7:6.4><span>Evaṁ puggalo ummujjitvā paṭigādhappatto hoti. </span></div><p><div class=verse-container id=pp2.7:7.1><span>Kathañca puggalo ummujjitvā tiṇṇo hoti pāraṅgato thale tiṭṭhati brāhmaṇo? </span></div><p><div class=verse-container id=pp2.7:7.2><span>Idhekacco puggalo ummujjati “sāhu saddhā kusalesu dhammesu, sādhu hirī kusalesu dhammesu, sādhu ottappaṁ kusalesu dhammesu, sādhu vīriyaṁ kusalesu dhammesu, sādhu paññā kusalesu dhammesū”ti. </span></div><p><div class=verse-container id=pp2.7:7.3><span>So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span></div><p><div class=verse-container id=pp2.7:7.4><span>Evaṁ puggalo ummujjitvā tiṇṇo hoti pāraṅgato thale tiṭṭhati brāhmaṇo. </span></div><p><div class=verse-container id=pp2.7:8.1><span>Katamo ca puggalo ubhatobhāgavimutto? </span></div><p><div class=verse-container id=pp2.7:8.2><span>Idhekacco puggalo aṭṭha vimokkhe kāyena phusitvā viharati paññāya cassa disvā āsavā parikkhīṇā honti. </span></div><p><div class=verse-container id=pp2.7:8.3><span>Ayaṁ vuccati puggalo ubhatobhāgavimutto. </span></div><p><div class=verse-container id=pp2.7:9.1><span>Katamo ca puggalo paññāvimutto …pe…. </span></div><p><div class=verse-container id=pp2.7:10.1><span>Kāyasakkhī …. </span></div><p><div class=verse-container id=pp2.7:11.1><span>Diṭṭhippatto …. </span></div><p><div class=verse-container id=pp2.7:12.1><span>Saddhāvimutto …. </span></div><p><div class=verse-container id=pp2.7:13.1><span>Dhammānusārī …. </span></div><p><div class=verse-container id=pp2.7:14.1><span>Katamo ca puggalo saddhānusārī? </span></div><p><div class=verse-container id=pp2.7:14.2><span>Yassa puggalassa sotāpattiphalasacchikiriyāya paṭipannassa saddhindriyaṁ adhimattaṁ hoti, saddhāvāhiṁ saddhāpubbaṅgamaṁ ariyamaggaṁ bhāveti. </span></div><p><div class=verse-container id=pp2.7:14.3><span>Ayaṁ vuccati puggalo saddhānusārī. </span></div><p><div class=verse-container id=pp2.7:14.4><span>Sotāpattiphalasacchikiriyāya paṭipanno puggalo saddhānusārī, phale ṭhito saddhāvimuttoti. </span></div><p><div class=verse-container id=pp2.7:15.1><span>Sattakaniddeso. </span></div><div class=flex-between><a href=/canon/en/pli/ms/abhidhamma/pp/pp0002/pp0002P0006.html>Previous</a><a href=/canon/en/pli/ms/abhidhamma/pp/pp0002/pp0002P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>