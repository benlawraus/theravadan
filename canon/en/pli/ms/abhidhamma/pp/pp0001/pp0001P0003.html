<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/pp.html> Puggalapaññatti </a><li><a href=/canon/en/pli/ms/abhidhamma/pp/pp0001.html> Mātikā </a></ul></nav><main class=container><p>From:<div class=flex-between><a href=/canon/en/pli/ms/abhidhamma/pp/pp0001/pp0001P0002.html>Previous</a><a href=/canon/en/pli/ms/abhidhamma/pp/pp0001/pp0001P0004.html>Next</a></div><p id=pp1.3:0.1><span class=root>Puggalapaññatti </span><br><p id=pp1.3:0.2><span class=root>Mātikā </span><br><p id=pp1.3:0.3><span class="root big-bold">3. Tikauddesa </span><br><p id=pp1.3:1.1><span class=root>Tayo puggalā— </span><br><p id=pp1.3:2.1><span class=root>Nirāso, āsaṁso, vigatāso. </span><br><p id=pp1.3:3.1><span class=root>Tayo gilānūpamā puggalā. </span><br><p id=pp1.3:4.1><span class=root>Kāyasakkhī, diṭṭhippatto, saddhāvimutto. </span><br><p id=pp1.3:5.1><span class=root>Gūthabhāṇī, pupphabhāṇī, madhubhāṇī. </span><br><p id=pp1.3:6.1><span class=root>Arukūpamacitto puggalo, vijjūpamacitto puggalo, vajirūpamacitto puggalo. </span><br><p id=pp1.3:7.1><span class=root>Andho, ekacakkhu, dvicakkhu. </span><br><p id=pp1.3:8.1><span class=root>Avakujjapañño puggalo, ucchaṅgapañño puggalo, puthupañño puggalo. </span><br><p id=pp1.3:9.1><span class=root>Atthekacco puggalo kāmesu ca bhavesu ca avītarāgo, atthekacco puggalo kāmesu vītarāgo bhavesu avītarāgo, atthekacco puggalo kāmesu ca bhavesu ca vītarāgo. </span><br><p id=pp1.3:10.1><span class=root>Pāsāṇalekhūpamo puggalo, pathavilekhūpamo puggalo, udakalekhūpamo puggalo. </span><br><p id=pp1.3:11.1><span class=root>Tayo potthakūpamā puggalā. </span><br><p id=pp1.3:12.1><span class=root>Tayo kāsikavatthūpamā puggalā. </span><br><p id=pp1.3:13.1><span class=root>Suppameyyo, duppameyyo, appameyyo. </span><br><p id=pp1.3:14.1><span class=root>Atthekacco puggalo na sevitabbo na bhajitabbo na payirupāsitabbo, atthekacco puggalo sevitabbo bhajitabbo payirupāsitabbo, atthekacco puggalo sakkatvā garuṁ katvā sevitabbo bhajitabbo payirupāsitabbo. </span><br><p id=pp1.3:15.1><span class=root>Atthekacco puggalo jigucchitabbo na sevitabbo na bhajitabbo na payirupāsitabbo, atthekacco puggalo ajjhupekkhitabbo na sevitabbo na bhajitabbo na payirupāsitabbo; </span><br><p id=pp1.3:15.2><span class=root>atthekacco puggalo sevitabbo bhajitabbo payirupāsitabbo. </span><br><p id=pp1.3:16.1><span class=root>Atthekacco puggalo sīlesu paripūrakārī, samādhismiṁ mattaso kārī, paññāya mattaso kārī; </span><br><p id=pp1.3:16.2><span class=root>atthekacco puggalo sīlesu ca paripūrakārī, samādhismiñca paripūrakārī, paññāya mattaso kārī; </span><br><p id=pp1.3:16.3><span class=root>atthekacco puggalo sīlesu ca paripūrakārī, samādhismiñca paripūrakārī, paññāya ca paripūrakārī. </span><br><p id=pp1.3:17.1><span class=root>Tayo satthāro. </span><br><p id=pp1.3:18.1><span class=root>Aparepi tayo satthāro. </span><br><p id=pp1.3:19.1><span class=root>Tikaṁ. </span><br></main><footer class="container footer"><small><a href=/about>Contact info</a></small></footer>