<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0011.html>Previous</a><a href=/canon/en/pli/ms/abhidhamma/vb/vb0013.html>Next</a></div><p><div class=verse-container id=vb12:0.1><span>Vibhaṅga </span></div><p><div class=verse-container id=vb12:0.2><span class=big-bold>Jhānavibhaṅga </span></div><p><div class=verse-container id=vb12:1.0><span>1. Suttantabhājanīya </span></div><p><div class=verse-container id=vb12:1.1><span>Idha bhikkhu pātimokkhasaṁvarasaṁvuto viharati, ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu indriyesu guttadvāro bhojane mattaññū pubbarattāpararattaṁ jāgariyānuyogamanuyutto sātaccaṁ nepakkaṁ bodhipakkhikānaṁ dhammānaṁ bhāvanānuyogamanuyutto. </span></div><p><div class=verse-container id=vb12:2.1><span>So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span></div><p><div class=verse-container id=vb12:3.1><span>So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ appasaddaṁ appanigghosaṁ vijanavātaṁ manussarāhasseyyakaṁ paṭisallānasāruppaṁ. </span></div><p><div class=verse-container id=vb12:3.2><span>So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span></div><p><div class=verse-container id=vb12:4.1><span>So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti. </span></div><p><div class=verse-container id=vb12:4.2><span>Byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti. </span></div><p><div class=verse-container id=vb12:4.3><span>Thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti. </span></div><p><div class=verse-container id=vb12:4.4><span>Uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti. </span></div><p><div class=verse-container id=vb12:4.5><span>Vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti. </span></div><p><div class=verse-container id=vb12:5.1><span>So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati; </span></div><p><div class=verse-container id=vb12:5.2><span>vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati; </span></div><p><div class=verse-container id=vb12:5.3><span>pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati; </span></div><p><div class=verse-container id=vb12:5.4><span>sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati; </span></div><p><div class=verse-container id=vb12:5.5><span>sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā “ananto ākāso”ti ākāsānañcāyatanaṁ upasampajja viharati; </span></div><p><div class=verse-container id=vb12:5.6><span>sabbaso ākāsānañcāyatanaṁ samatikkamma “anantaṁ viññāṇan”ti viññāṇañcāyatanaṁ upasampajja viharati; </span></div><p><div class=verse-container id=vb12:5.7><span>sabbaso viññāṇañcāyatanaṁ samatikkamma “natthi kiñcī”ti ākiñcaññāyatanaṁ upasampajja viharati; </span></div><p><div class=verse-container id=vb12:5.8><span>sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span></div><p><div class=verse-container id=vb12:6.1><span>Mātikā. </span></div><p><div class=verse-container id=vb12:7.1><span>“Idhā”ti imissā diṭṭhiyā, imissā khantiyā, imissā ruciyā, imasmiṁ ādāye, imasmiṁ dhamme, imasmiṁ vinaye, imasmiṁ dhammavinaye, imasmiṁ pāvacane, imasmiṁ brahmacariye, imasmiṁ satthusāsane. </span></div><p><div class=verse-container id=vb12:7.2><span>Tena vuccati “idhā”ti. </span></div><p><div class=verse-container id=vb12:8.1><span>“Bhikkhū”ti samaññāya bhikkhu, paṭiññāya bhikkhu, bhikkhatīti bhikkhu, bhikkhakoti bhikkhu, bhikkhācariyaṁ ajjhupagatoti bhikkhu, bhinnapaṭadharoti bhikkhu, bhindati pāpake akusale dhammeti bhikkhu, bhinnattā pāpakānaṁ akusalānaṁ dhammānaṁ bhikkhu, odhiso kilesānaṁ pahānā bhikkhu, anodhiso kilesānaṁ pahānā bhikkhu, sekkho bhikkhu, asekkho bhikkhu, nevasekkhanāsekkho bhikkhu, aggo bhikkhu, bhadro bhikkhu, maṇḍo bhikkhu, sāro bhikkhu, samaggena saṅghena ñatticatutthena kammena akuppena ṭhānārahena upasampanno bhikkhu. </span></div><p><div class=verse-container id=vb12:9.1><span>“Pātimokkhan”ti sīlaṁ patiṭṭhā ādi caraṇaṁ saṁyamo saṁvaro mokkhaṁ pāmokkhaṁ kusalānaṁ dhammānaṁ samāpattiyā. </span></div><p><div class=verse-container id=vb12:9.2><span>“Saṁvaro”ti kāyiko avītikkamo, vācasiko avītikkamo, kāyikavācasiko avītikkamo. </span></div><p><div class=verse-container id=vb12:9.3><span>“Saṁvuto”ti iminā pātimokkhasaṁvarena upeto hoti samupeto upāgato samupāgato upapanno sampanno samannāgato. </span></div><p><div class=verse-container id=vb12:9.4><span>Tena vuccati “pātimokkhasaṁvarasaṁvuto”ti. </span></div><p><div class=verse-container id=vb12:10.1><span>“Viharatī”ti iriyati vattati pāleti yapeti yāpeti carati viharati. </span></div><p><div class=verse-container id=vb12:10.2><span>Tena vuccati “viharatī”ti. </span></div><p><div class=verse-container id=vb12:11.1><span>“Ācāragocarasampanno”ti atthi ācāro, atthi anācāro. </span></div><p><div class=verse-container id=vb12:12.1><span>Tattha katamo anācāro? </span></div><p><div class=verse-container id=vb12:12.2><span>Kāyiko vītikkamo, vācasiko vītikkamo, kāyikavācasiko vītikkamo—</span></div><p><div class=verse-container id=vb12:12.3><span>ayaṁ vuccati “anācāro”. </span></div><p><div class=verse-container id=vb12:12.4><span>Sabbampi dussīlyaṁ anācāro. </span></div><p><div class=verse-container id=vb12:12.5><span>Idhekacco veḷudānena vā pattadānena vā pupphadānena vā phaladānena vā sinānadānena vā dantakaṭṭhadānena vā cāṭukamyatāya vā muggasūpyatāya vā pāribhaṭyatāya vā jaṅghapesanikena vā aññataraññatarena vā buddhapaṭikuṭṭhena micchāājīvena jīvikaṁ kappeti—</span></div><p><div class=verse-container id=vb12:12.6><span>ayaṁ vuccati “anācāro”. </span></div><p><div class=verse-container id=vb12:13.1><span>Tattha katamo ācāro? </span></div><p><div class=verse-container id=vb12:13.2><span>Kāyiko avītikkamo, vācasiko avītikkamo, kāyikavācasiko avītikkamo—</span></div><p><div class=verse-container id=vb12:13.3><span>ayaṁ vuccati “ācāro”. </span></div><p><div class=verse-container id=vb12:13.4><span>Sabbopi sīlasaṁvaro ācāro. </span></div><p><div class=verse-container id=vb12:13.5><span>Idhekacco na veḷudānena na pattadānena na pupphadānena na phaladānena na sinānadānena na dantakaṭṭhadānena na cāṭukamyatāya na muggasūpyatāya na pāribhaṭyatāya na jaṅghapesanikena na aññataraññatarena buddhapaṭikuṭṭhena micchāājīvena jīvikaṁ kappeti—</span></div><p><div class=verse-container id=vb12:13.6><span>ayaṁ vuccati “ācāro”. </span></div><p><div class=verse-container id=vb12:14.1><span>“Gocaro”ti atthi gocaro, atthi agocaro. </span></div><p><div class=verse-container id=vb12:15.1><span>Tattha katamo agocaro? </span></div><p><div class=verse-container id=vb12:15.2><span>Idhekacco vesiyāgocaro vā hoti vidhavāgocaro vā thullakumārigocaro vā paṇḍakagocaro vā bhikkhunigocaro vā pānāgāragocaro vā, saṁsaṭṭho viharati rājūhi rājamahāmattehi titthiyehi titthiyasāvakehi ananulomikena saṁsaggena; </span></div><p><div class=verse-container id=vb12:15.3><span>yāni vā pana tāni kulāni assaddhāni appasannāni anopānabhūtāni akkosakaparibhāsakāni anatthakāmāni ahitakāmāni aphāsukakāmāni ayogakkhemakāmāni bhikkhūnaṁ bhikkhunīnaṁ upāsakānaṁ upāsikānaṁ, tathārūpāni kulāni sevati bhajati payirupāsati—</span></div><p><div class=verse-container id=vb12:15.4><span>ayaṁ vuccati “agocaro”. </span></div><p><div class=verse-container id=vb12:16.1><span>Tattha katamo gocaro? </span></div><p><div class=verse-container id=vb12:16.2><span>Idhekacco na vesiyāgocaro hoti na vidhavāgocaro na thullakumārigocaro na paṇḍakagocaro na bhikkhunigocaro na pānāgāragocaro, asaṁsaṭṭho viharati rājūhi rājamahāmattehi titthiyehi titthiyasāvakehi ananulomikena saṁsaggena; </span></div><p><div class=verse-container id=vb12:16.3><span>yāni vā pana tāni kulāni saddhāni pasannāni opānabhūtāni kāsāvapajjotāni isivātapaṭivātāni atthakāmāni hitakāmāni phāsukakāmāni yogakkhemakāmāni bhikkhūnaṁ bhikkhunīnaṁ upāsakānaṁ upāsikānaṁ, tathārūpāni kulāni sevati bhajati payirupāsati—</span></div><p><div class=verse-container id=vb12:16.4><span>ayaṁ vuccati “gocaro”. </span></div><p><div class=verse-container id=vb12:16.5><span>Iti iminā ca ācārena iminā ca gocarena upeto hoti …pe… samannāgato. </span></div><p><div class=verse-container id=vb12:16.6><span>Tena vuccati “ācāragocarasampanno”ti. </span></div><p><div class=verse-container id=vb12:17.1><span>“Aṇumattesu vajjesu bhayadassāvī”ti. </span></div><p><div class=verse-container id=vb12:17.2><span>Tattha katame aṇumattā vajjā? </span></div><p><div class=verse-container id=vb12:17.3><span>Yāni tāni vajjāni appamattakāni oramattakāni lahusāni lahusammatāni saṁyamakaraṇīyāni saṁvarakaraṇīyāni cittuppādakaraṇīyāni manasikārapaṭibaddhāni—</span></div><p><div class=verse-container id=vb12:17.4><span>ime vuccanti “aṇumattā vajjā”. </span></div><p><div class=verse-container id=vb12:17.5><span>Iti imesu aṇumattesu vajjesu vajjadassāvī ca hoti bhayadassāvī ca ādīnavadassāvī ca nissaraṇadassāvī ca. </span></div><p><div class=verse-container id=vb12:17.6><span>Tena vuccati “aṇumattesu vajjesu bhayadassāvī”ti. </span></div><p><div class=verse-container id=vb12:18.1><span>“Samādāya sikkhati sikkhāpadesū”ti. </span></div><p><div class=verse-container id=vb12:18.2><span>Tattha katamā sikkhā? </span></div><p><div class=verse-container id=vb12:18.3><span>Catasso sikkhā—</span></div><p><div class=verse-container id=vb12:18.4><span>bhikkhūnaṁ bhikkhusikkhā, bhikkhunīnaṁ bhikkhunisikkhā, upāsakānaṁ upāsakasikkhā, upāsikānaṁ upāsikasikkhā. </span></div><p><div class=verse-container id=vb12:18.5><span>Imā vuccanti “sikkhāyo”. </span></div><p><div class=verse-container id=vb12:18.6><span>Iti imāsu sikkhāsu sabbena sabbaṁ sabbathā sabbaṁ asesaṁ nissesaṁ samādāya vattati. </span></div><p><div class=verse-container id=vb12:18.7><span>Tena vuccati “samādāya sikkhati sikkhāpadesū”ti. </span></div><p><div class=verse-container id=vb12:19.1><span>“Indriyesu guttadvāro”ti atthi indriyesu guttadvāratā, atthi aguttadvāratā. </span></div><p><div class=verse-container id=vb12:20.1><span>Tattha katamā indriyesu aguttadvāratā? </span></div><p><div class=verse-container id=vb12:20.2><span>Idhekacco cakkhunā rūpaṁ disvā nimittaggāhī hoti anubyañjanaggāhī. </span></div><p><div class=verse-container id=vb12:20.3><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ, cakkhundriye na saṁvaraṁ āpajjati. </span></div><p><div class=verse-container id=vb12:20.4><span>Sotena saddaṁ sutvā …pe… </span></div><p><div class=verse-container id=vb12:20.5><span>ghānena gandhaṁ ghāyitvā …pe… </span></div><p><div class=verse-container id=vb12:20.6><span>jivhāya rasaṁ sāyitvā …pe… </span></div><p><div class=verse-container id=vb12:20.7><span>kāyena phoṭṭhabbaṁ phusitvā …pe… </span></div><p><div class=verse-container id=vb12:20.8><span>manasā dhammaṁ viññāya nimittaggāhī hoti anubyañjanaggāhī. </span></div><p><div class=verse-container id=vb12:20.9><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye na saṁvaraṁ āpajjati. </span></div><p><div class=verse-container id=vb12:20.10><span>Yā imesaṁ channaṁ indriyānaṁ agutti agopanā anārakkho asaṁvaro—</span></div><p><div class=verse-container id=vb12:20.11><span>ayaṁ vuccati “indriyesu aguttadvāratā”. </span></div><p><div class=verse-container id=vb12:21.1><span>Tattha katamā indriyesu guttadvāratā? </span></div><p><div class=verse-container id=vb12:21.2><span>Idhekacco cakkhunā rūpaṁ disvā na nimittaggāhī hoti nānubyañjanaggāhī. </span></div><p><div class=verse-container id=vb12:21.3><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati. </span></div><p><div class=verse-container id=vb12:21.4><span>Sotena saddaṁ sutvā …pe… </span></div><p><div class=verse-container id=vb12:21.5><span>ghānena gandhaṁ ghāyitvā …pe… </span></div><p><div class=verse-container id=vb12:21.6><span>jivhāya rasaṁ sāyitvā …pe… </span></div><p><div class=verse-container id=vb12:21.7><span>kāyena phoṭṭhabbaṁ phusitvā …pe… </span></div><p><div class=verse-container id=vb12:21.8><span>manasā dhammaṁ viññāya na nimittaggāhī hoti nānubyañjanaggāhī. </span></div><p><div class=verse-container id=vb12:21.9><span>Ñatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span></div><p><div class=verse-container id=vb12:21.10><span>Yā imesaṁ channaṁ indriyānaṁ gutti gopanā ārakkho saṁvaro—</span></div><p><div class=verse-container id=vb12:21.11><span>ayaṁ vuccati “indriyesu guttadvāratā”. </span></div><p><div class=verse-container id=vb12:21.12><span>Imāya indriyesu guttadvāratāya upeto hoti samupeto …pe… </span></div><p><div class=verse-container id=vb12:21.13><span>samannāgato. </span></div><p><div class=verse-container id=vb12:21.14><span>Tena vuccati “indriyesu guttadvāro”ti. </span></div><p><div class=verse-container id=vb12:22.1><span>“Bhojane mattaññū”ti atthi bhojane mattaññutā, atthi bhojane amattaññutā. </span></div><p><div class=verse-container id=vb12:23.1><span>Tattha katamā bhojane amattaññutā? </span></div><p><div class=verse-container id=vb12:23.2><span>Idhekacco appaṭisaṅkhā ayoniso āhāraṁ āhāreti davāya madāya maṇḍanāya vibhūsanāya. </span></div><p><div class=verse-container id=vb12:23.3><span>Yā tattha asantuṭṭhitā amattaññutā appaṭisaṅkhā bhojane—</span></div><p><div class=verse-container id=vb12:23.4><span>ayaṁ vuccati “bhojane amattaññutā”ti. </span></div><p><div class=verse-container id=vb12:24.1><span>Tattha katamā bhojane mattaññutā? </span></div><p><div class=verse-container id=vb12:24.2><span>Idhekacco paṭisaṅkhā yoniso āhāraṁ āhāreti—</span></div><p><div class=verse-container id=vb12:24.3><span>“neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya, iti purāṇañca vedanaṁ paṭihaṅkhāmi navañca vedanaṁ na uppādessāmi yātrā ca me bhavissati anavajjatā ca phāsu vihāro cā”ti. </span></div><p><div class=verse-container id=vb12:24.4><span>Yā tattha santuṭṭhitā mattaññutā paṭisaṅkhā bhojane—</span></div><p><div class=verse-container id=vb12:24.5><span>ayaṁ vuccati “bhojane mattaññutā”. </span></div><p><div class=verse-container id=vb12:24.6><span>Imāya bhojane mattaññutāya upeto hoti …pe… samannāgato. </span></div><p><div class=verse-container id=vb12:24.7><span>Tena vuccati “bhojane mattaññū”ti. </span></div><p><div class=verse-container id=vb12:25.1><span>Kathañca bhikkhu pubbarattāpararattaṁ jāgariyānuyogamanuyutto hoti? </span></div><p><div class=verse-container id=vb12:25.2><span>Idha bhikkhu divasaṁ caṅkamena nisajjāya āvaraṇīyehi dhammehi cittaṁ parisodheti, rattiyā paṭhamayāmaṁ caṅkamena nisajjāya āvaraṇīyehi dhammehi cittaṁ parisodheti, rattiyā majjhimayāmaṁ dakkhiṇena passena sīhaseyyaṁ kappeti pāde pādaṁ accādhāya sato sampajāno uṭṭhānasaññaṁ manasikaritvā, rattiyā pacchimayāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti. </span></div><p><div class=verse-container id=vb12:25.3><span>Evaṁ bhikkhu pubbarattāpararattaṁ jāgariyānuyogamanuyutto. </span></div><p><div class=verse-container id=vb12:26.1><span>“Sātaccan”ti. </span></div><p><div class=verse-container id=vb12:26.2><span>Yo cetasiko vīriyārambho …pe… sammāvāyāmo. </span></div><p><div class=verse-container id=vb12:27.1><span>“Nepakkan”ti. </span></div><p><div class=verse-container id=vb12:27.2><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=vb12:28.1><span>“Bodhipakkhikānaṁ dhammānaṁ bhāvanānuyogamanuyutto”ti. </span></div><p><div class=verse-container id=vb12:28.2><span>Tattha katame bodhipakkhikā dhammā? </span></div><p><div class=verse-container id=vb12:28.3><span>Satta bojjhaṅgā—</span></div><p><div class=verse-container id=vb12:28.4><span>satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo. </span></div><p><div class=verse-container id=vb12:28.5><span>Ime vuccanti “bodhipakkhikā dhammā”. </span></div><p><div class=verse-container id=vb12:28.6><span>Iti te bodhipakkhike dhamme āsevati bhāveti bahulīkaroti. </span></div><p><div class=verse-container id=vb12:28.7><span>Tena vuccati “bodhipakkhikānaṁ dhammānaṁ bhāvanānuyogamanuyutto”ti. </span></div><p><div class=verse-container id=vb12:29.1><span>Kathañca bhikkhu abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti; </span></div><p><div class=verse-container id=vb12:29.2><span>gate ṭhite nisinne sutte jāgarite bhāsite tuṇhībhāve sampajānakārī hoti? </span></div><p><div class=verse-container id=vb12:29.3><span>Idha bhikkhu sato sampajāno abhikkamati, sato sampajāno paṭikkamati, sato sampajāno āloketi, sato sampajāno viloketi, sato sampajāno samiñjeti, sato sampajāno pasāreti, sato sampajānakārī hoti, saṅghāṭipattacīvaradhāraṇe sato sampajānakārī hoti, asite pīte khāyite sāyite sato sampajānakārī hoti, uccārapassāvakamme sato sampajānakārī hoti, gate ṭhite nisinne sutte jāgarite bhāsite tuṇhībhāve sato sampajānakārī hotīti. </span></div><p><div class=verse-container id=vb12:30.1><span>Tattha katamā sati? </span></div><p><div class=verse-container id=vb12:30.2><span>Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span></div><p><div class=verse-container id=vb12:30.3><span>ayaṁ vuccati “sati”. </span></div><p><div class=verse-container id=vb12:31.1><span>“Sampajāno”ti tattha katamaṁ sampajaññaṁ? </span></div><p><div class=verse-container id=vb12:31.2><span>Yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūrīmedhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—</span></div><p><div class=verse-container id=vb12:31.3><span>idaṁ vuccati “sampajaññaṁ”. </span></div><p><div class=verse-container id=vb12:31.4><span>Iti imāya ca satiyā iminā ca sampajaññena upeto hoti …pe… samannāgato. </span></div><p><div class=verse-container id=vb12:31.5><span>Evaṁ bhikkhu sato sampajāno abhikkamati, sato sampajāno paṭikkamati, sato sampajāno āloketi, sato sampajāno viloketi, sato sampajāno samiñjeti, sato sampajāno pasāreti, sato sampajānakārī hoti, saṅghāṭipattacīvaradhāraṇe sato sampajānakārī hoti, asite pīte khāyite sāyite sato sampajānakārī hoti, uccārapassāvakamme sato sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span></div><p><div class=verse-container id=vb12:32.1><span>“Vivittan”ti santike cepi senāsanaṁ hoti, tañca anākiṇṇaṁ gahaṭṭhehi pabbajitehi. </span></div><p><div class=verse-container id=vb12:32.2><span>Tena taṁ vivittaṁ. </span></div><p><div class=verse-container id=vb12:32.3><span>Dūre cepi senāsanaṁ hoti, tañca anākiṇṇaṁ gahaṭṭhehi pabbajitehi. </span></div><p><div class=verse-container id=vb12:32.4><span>Tena taṁ vivittaṁ. </span></div><p><div class=verse-container id=vb12:33.1><span>“Senāsanan”ti mañcopi senāsanaṁ, pīṭhampi senāsanaṁ, bhisipi senāsanaṁ, bibbohanampi senāsanaṁ, vihāropi senāsanaṁ, aḍḍhayogopi senāsanaṁ, pāsādopi senāsanaṁ, aṭṭopi senāsanaṁ, māḷopi senāsanaṁ, leṇampi senāsanaṁ, guhāpi senāsanaṁ, rukkhamūlampi senāsanaṁ, veḷugumbopi senāsanaṁ. </span></div><p><div class=verse-container id=vb12:33.2><span>Yattha vā pana bhikkhū paṭikkamanti sabbametaṁ senāsanaṁ. </span></div><p><div class=verse-container id=vb12:34.1><span>“Vivittaṁ senāsanaṁ bhajatī”ti imaṁ vivittaṁ senāsanaṁ bhajati sambhajati sevati nisevati saṁsevati. </span></div><p><div class=verse-container id=vb12:34.2><span>Tena vuccati “vivittaṁ senāsanaṁ bhajatī”ti. </span></div><p><div class=verse-container id=vb12:35.1><span>“Araññan”ti nikkhamitvā bahi indakhīlā sabbametaṁ araññaṁ. </span></div><p><div class=verse-container id=vb12:36.1><span>“Rukkhamūlan”ti rukkhamūlaṁyeva rukkhamūlaṁ. </span></div><p><div class=verse-container id=vb12:36.2><span>Pabbatoyeva pabbato. </span></div><p><div class=verse-container id=vb12:36.3><span>Kandarāyeva kandarā. </span></div><p><div class=verse-container id=vb12:36.4><span>Giriguhāyeva giriguhā. </span></div><p><div class=verse-container id=vb12:36.5><span>Susānaṁyeva susānaṁ. </span></div><p><div class=verse-container id=vb12:36.6><span>Abbhokāsoyeva abbhokāso. </span></div><p><div class=verse-container id=vb12:36.7><span>Palālapuñjoyeva palālapuñjo. </span></div><p><div class=verse-container id=vb12:37.1><span>“Vanapatthan”ti dūrānametaṁ senāsanānaṁ adhivacanaṁ. </span></div><p><div class=verse-container id=vb12:37.2><span>“Vanapatthan”ti vanasaṇḍānametaṁ senāsanānaṁ adhivacanaṁ. </span></div><p><div class=verse-container id=vb12:37.3><span>“Vanapatthan”ti bhīsanakānametaṁ senāsanānaṁ adhivacanaṁ. </span></div><p><div class=verse-container id=vb12:37.4><span>“Vanapatthan”ti salomahaṁsānametaṁ senāsanānaṁ adhivacanaṁ. </span></div><p><div class=verse-container id=vb12:37.5><span>“Vanapatthan”ti pariyantānametaṁ senāsanānaṁ adhivacanaṁ. </span></div><p><div class=verse-container id=vb12:37.6><span>“Vanapatthan”ti na manussūpacārānametaṁ senāsanānaṁ adhivacanaṁ. </span></div><p><div class=verse-container id=vb12:37.7><span>“Vanapatthan”ti durabhisambhavānametaṁ senāsanānaṁ adhivacanaṁ. </span></div><p><div class=verse-container id=vb12:38.1><span>“Appasaddan”ti santike cepi senāsanaṁ hoti, tañca anākiṇṇaṁ gahaṭṭhehi pabbajitehi. </span></div><p><div class=verse-container id=vb12:38.2><span>Tena taṁ appasaddaṁ. </span></div><p><div class=verse-container id=vb12:38.3><span>Dūre cepi senāsanaṁ hoti, tañca anākiṇṇaṁ gahaṭṭhehi pabbajitehi. </span></div><p><div class=verse-container id=vb12:38.4><span>Tena taṁ appasaddaṁ. </span></div><p><div class=verse-container id=vb12:39.1><span>“Appanigghosan”ti yadeva taṁ appasaddaṁ tadeva taṁ appanigghosaṁ. </span></div><p><div class=verse-container id=vb12:39.2><span>Yadeva taṁ appanigghosaṁ tadeva taṁ vijanavātaṁ. </span></div><p><div class=verse-container id=vb12:39.3><span>Yadeva taṁ vijanavātaṁ tadeva taṁ manussarāhasseyyakaṁ. </span></div><p><div class=verse-container id=vb12:39.4><span>Yadeva taṁ manussarāhasseyyakaṁ tadeva taṁ paṭisallānasāruppaṁ. </span></div><p><div class=verse-container id=vb12:40.1><span>“Araññagato vā rukkhamūlagato vā suññāgāragato vā”ti araññagato vā hoti rukkhamūlagato vā suññāgāragato vā. </span></div><p><div class=verse-container id=vb12:41.1><span>“Nisīdati pallaṅkaṁ ābhujitvā”ti nisinno hoti pallaṅkaṁ ābhujitvā. </span></div><p><div class=verse-container id=vb12:42.1><span>“Ujuṁ kāyaṁ paṇidhāyā”ti ujuko hoti kāyo ṭhito paṇihito. </span></div><p><div class=verse-container id=vb12:43.1><span>“Parimukhaṁ satiṁ upaṭṭhapetvā”ti tattha katamā sati? </span></div><p><div class=verse-container id=vb12:43.2><span>Yā sati anussati paṭissati …pe… sammāsati—</span></div><p><div class=verse-container id=vb12:43.3><span>ayaṁ vuccati “sati”. </span></div><p><div class=verse-container id=vb12:43.4><span>Ayaṁ sati upaṭṭhitā hoti supaṭṭhitā nāsikagge vā mukhanimitte vā. </span></div><p><div class=verse-container id=vb12:43.5><span>Tena vuccati “parimukhaṁ satiṁ upaṭṭhapetvā”ti. </span></div><p><div class=verse-container id=vb12:44.1><span>“Abhijjhaṁ loke pahāyā”ti tattha katamā abhijjhā? </span></div><p><div class=verse-container id=vb12:44.2><span>Yo rāgo sārāgo …pe… cittassa sārāgo—</span></div><p><div class=verse-container id=vb12:44.3><span>ayaṁ vuccati “abhijjhā”. </span></div><p><div class=verse-container id=vb12:45.1><span>Tattha katamo loko? </span></div><p><div class=verse-container id=vb12:45.2><span>Pañcupādānakkhandhā loko—</span></div><p><div class=verse-container id=vb12:45.3><span>ayaṁ vuccati “loko”. </span></div><p><div class=verse-container id=vb12:45.4><span>Ayaṁ abhijjhā imamhi loke santā hoti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:45.5><span>Tena vuccati “abhijjhaṁ loke pahāyā”ti. </span></div><p><div class=verse-container id=vb12:46.1><span>“Vigatābhijjhena cetasā”ti tattha katamaṁ cittaṁ? </span></div><p><div class=verse-container id=vb12:46.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb12:46.3><span>idaṁ vuccati “cittaṁ”. </span></div><p><div class=verse-container id=vb12:46.4><span>Idaṁ cittaṁ vigatābhijjhaṁ hoti. </span></div><p><div class=verse-container id=vb12:46.5><span>Tena vuccati “vigatābhijjhena cetasā”ti. </span></div><p><div class=verse-container id=vb12:47.1><span>“Viharatī”ti iriyati vattati pāleti yapeti yāpeti carati viharati. </span></div><p><div class=verse-container id=vb12:47.2><span>Tena vuccati “viharatī”ti. </span></div><p><div class=verse-container id=vb12:48.1><span>“Abhijjhāya cittaṁ parisodhetī”ti tattha katamā abhijjhā? </span></div><p><div class=verse-container id=vb12:48.2><span>Yo rāgo sārāgo …pe… cittassa sārāgo—</span></div><p><div class=verse-container id=vb12:48.3><span>ayaṁ vuccati “abhijjhā”. </span></div><p><div class=verse-container id=vb12:49.1><span>Tattha katamaṁ cittaṁ? </span></div><p><div class=verse-container id=vb12:49.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb12:49.3><span>idaṁ vuccati “cittaṁ”. </span></div><p><div class=verse-container id=vb12:49.4><span>Idaṁ cittaṁ imāya abhijjhāya sodheti visodheti parisodheti moceti vimoceti parimoceti. </span></div><p><div class=verse-container id=vb12:49.5><span>Tena vuccati “abhijjhāya cittaṁ parisodhetī”ti. </span></div><p><div class=verse-container id=vb12:50.1><span>“Byāpādapadosaṁ pahāyā”ti atthi byāpādo, atthi padoso. </span></div><p><div class=verse-container id=vb12:51.1><span>Tattha katamo byāpādo? </span></div><p><div class=verse-container id=vb12:51.2><span>Yo cittassa āghāto paṭighāto paṭighaṁ paṭivirodho kopo pakopo sampakopo doso padoso sampadoso cittassa byāpatti manopadoso kodho kujjhanā kujjhitattaṁ doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—</span></div><p><div class=verse-container id=vb12:51.3><span>ayaṁ vuccati “byāpādo”. </span></div><p><div class=verse-container id=vb12:52.1><span>Tattha katamo padoso? </span></div><p><div class=verse-container id=vb12:52.2><span>Yo byāpādo so padoso, yo padoso so byāpādo. </span></div><p><div class=verse-container id=vb12:52.3><span>Iti ayañca byāpādo ayañca padoso santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:52.4><span>Tena vuccati “byāpādapadosaṁ pahāyā”ti. </span></div><p><div class=verse-container id=vb12:53.1><span>“Abyāpannacitto”ti tattha katamaṁ cittaṁ? </span></div><p><div class=verse-container id=vb12:53.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb12:53.3><span>idaṁ vuccati “cittaṁ”. </span></div><p><div class=verse-container id=vb12:53.4><span>Idaṁ cittaṁ abyāpannaṁ hoti. </span></div><p><div class=verse-container id=vb12:53.5><span>Tena vuccati “abyāpannacitto”ti. </span></div><p><div class=verse-container id=vb12:54.1><span>“Viharatī”ti …pe… </span></div><p><div class=verse-container id=vb12:54.2><span>tena vuccati “viharatī”ti. </span></div><p><div class=verse-container id=vb12:55.1><span>“Byāpādapadosā cittaṁ parisodhetī”ti. </span></div><p><div class=verse-container id=vb12:55.2><span>Atthi byāpādo atthi padoso. </span></div><p><div class=verse-container id=vb12:56.1><span>Tattha katamo byāpādo? </span></div><p><div class=verse-container id=vb12:56.2><span>Yo cittassa āghāto …pe… </span></div><p><div class=verse-container id=vb12:56.3><span>caṇḍikkaṁ asuropo anattamanatā cittassa—</span></div><p><div class=verse-container id=vb12:56.4><span>ayaṁ vuccati “byāpādo”. </span></div><p><div class=verse-container id=vb12:57.1><span>Tattha katamo padoso? </span></div><p><div class=verse-container id=vb12:57.2><span>Yo byāpādo so padoso, yo padoso so byāpādo. </span></div><p><div class=verse-container id=vb12:58.1><span>Tattha katamaṁ cittaṁ? </span></div><p><div class=verse-container id=vb12:58.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb12:58.3><span>idaṁ vuccati “cittaṁ”. </span></div><p><div class=verse-container id=vb12:58.4><span>Idaṁ cittaṁ imamhā byāpādapadosā sodheti visodheti parisodheti moceti vimoceti parimoceti. </span></div><p><div class=verse-container id=vb12:58.5><span>Tena vuccati “byāpādapadosā cittaṁ parisodhetī”ti. </span></div><p><div class=verse-container id=vb12:59.1><span>“Thinamiddhaṁ pahāyā”ti atthi thinaṁ, atthi middhaṁ. </span></div><p><div class=verse-container id=vb12:60.1><span>Tattha katamaṁ thinaṁ? </span></div><p><div class=verse-container id=vb12:60.2><span>Yā cittassa akalyatā akammaññatā olīyanā sallīyanā līnaṁ līyanā līyitattaṁ thinaṁ thiyanā thiyitattaṁ cittassa—</span></div><p><div class=verse-container id=vb12:60.3><span>idaṁ vuccati “thinaṁ”. </span></div><p><div class=verse-container id=vb12:61.1><span>Tattha katamaṁ middhaṁ? </span></div><p><div class=verse-container id=vb12:61.2><span>Yā kāyassa akalyatā akammaññatā onāho pariyonāho antosamorodho middhaṁ suppaṁ pacalāyikā suppaṁ suppanā suppitattaṁ—</span></div><p><div class=verse-container id=vb12:61.3><span>idaṁ vuccati “middhaṁ”. </span></div><p><div class=verse-container id=vb12:61.4><span>Iti idañca thinaṁ idañca middhaṁ santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:61.5><span>Tena vuccati “thinamiddhaṁ pahāyā”ti. </span></div><p><div class=verse-container id=vb12:62.1><span>“Vigatathinamiddho”ti. </span></div><p><div class=verse-container id=vb12:62.2><span>Tassa thinamiddhassa cattattā vantattā muttattā pahīnattā paṭinissaṭṭhattā pahīnapaṭinissaṭṭhattā. </span></div><p><div class=verse-container id=vb12:62.3><span>Tena vuccati “vigatathinamiddho”ti. </span></div><p><div class=verse-container id=vb12:63.1><span>“Viharatī”ti …pe… </span></div><p><div class=verse-container id=vb12:63.2><span>tena vuccati “viharatī”ti. </span></div><p><div class=verse-container id=vb12:64.1><span>“Ālokasaññī”ti. </span></div><p><div class=verse-container id=vb12:64.2><span>Tattha katamā saññā? </span></div><p><div class=verse-container id=vb12:64.3><span>Yā saññā sañjānanā sañjānitattaṁ—</span></div><p><div class=verse-container id=vb12:64.4><span>ayaṁ vuccati “saññā”. </span></div><p><div class=verse-container id=vb12:64.5><span>Ayaṁ saññā ālokā hoti vivaṭā parisuddhā pariyodātā. </span></div><p><div class=verse-container id=vb12:64.6><span>Tena vuccati “ālokasaññī”ti. </span></div><p><div class=verse-container id=vb12:65.1><span>“Sato sampajāno”ti. </span></div><p><div class=verse-container id=vb12:65.2><span>Tattha katamā sati? </span></div><p><div class=verse-container id=vb12:65.3><span>Yā sati anussati …pe… sammāsati—</span></div><p><div class=verse-container id=vb12:65.4><span>ayaṁ vuccati “sati”. </span></div><p><div class=verse-container id=vb12:66.1><span>Tattha katamaṁ sampajaññaṁ? </span></div><p><div class=verse-container id=vb12:66.2><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=vb12:66.3><span>idaṁ vuccati “sampajaññaṁ”. </span></div><p><div class=verse-container id=vb12:66.4><span>Iti imāya ca satiyā iminā ca sampajaññena upeto hoti …pe… samannāgato. </span></div><p><div class=verse-container id=vb12:66.5><span>Tena vuccati “sato sampajāno”ti. </span></div><p><div class=verse-container id=vb12:67.1><span>“Thinamiddhā cittaṁ parisodhetī”ti. </span></div><p><div class=verse-container id=vb12:67.2><span>Atthi thinaṁ, atthi middhaṁ. </span></div><p><div class=verse-container id=vb12:68.1><span>Tattha katamaṁ thinaṁ …pe… </span></div><p><div class=verse-container id=vb12:68.2><span>idaṁ vuccati “thinaṁ”. </span></div><p><div class=verse-container id=vb12:69.1><span>Tattha katamaṁ middhaṁ …pe… </span></div><p><div class=verse-container id=vb12:69.2><span>idaṁ vuccati “middhaṁ”. </span></div><p><div class=verse-container id=vb12:70.1><span>Tattha katamaṁ cittaṁ …pe… </span></div><p><div class=verse-container id=vb12:70.2><span>idaṁ vuccati “cittaṁ”. </span></div><p><div class=verse-container id=vb12:70.3><span>Idaṁ cittaṁ imamhā thinamiddhā sodheti visodheti parisodheti moceti vimoceti parimoceti. </span></div><p><div class=verse-container id=vb12:70.4><span>Tena vuccati “thinamiddhā cittaṁ parisodhetī”ti. </span></div><p><div class=verse-container id=vb12:71.1><span>“Uddhaccakukkuccaṁ pahāyā”ti atthi uddhaccaṁ, atthi kukkuccaṁ. </span></div><p><div class=verse-container id=vb12:72.1><span>Tattha katamaṁ uddhaccaṁ? </span></div><p><div class=verse-container id=vb12:72.2><span>Yaṁ cittassa uddhaccaṁ avūpasamo cetaso vikkhepo bhantattaṁ cittassa—</span></div><p><div class=verse-container id=vb12:72.3><span>idaṁ vuccati “uddhaccaṁ”. </span></div><p><div class=verse-container id=vb12:73.1><span>Tattha katamaṁ kukkuccaṁ? </span></div><p><div class=verse-container id=vb12:73.2><span>Akappiye kappiyasaññitā, kappiye akappiyasaññitā, avajje vajjasaññitā, vajje avajjasaññitā, yaṁ evarūpaṁ kukkuccaṁ kukkuccāyanā kukkuccāyitattaṁ cetaso vippaṭisāro manovilekhā—</span></div><p><div class=verse-container id=vb12:73.3><span>idaṁ vuccati “kukkuccaṁ”. </span></div><p><div class=verse-container id=vb12:73.4><span>Iti idañca uddhaccaṁ idañca kukkuccaṁ santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:73.5><span>Tena vuccati “uddhaccakukkuccaṁ pahāyā”ti. </span></div><p><div class=verse-container id=vb12:74.1><span>“Anuddhato”ti tassa uddhaccakukkuccassa cattattā vantattā muttattā pahīnattā paṭinissaṭṭhattā pahīnapaṭinissaṭṭhattā. </span></div><p><div class=verse-container id=vb12:74.2><span>Tena vuccati “anuddhato”ti. </span></div><p><div class=verse-container id=vb12:75.1><span>“Viharatī”ti …pe… </span></div><p><div class=verse-container id=vb12:75.2><span>tena vuccati “viharatī”ti. </span></div><p><div class=verse-container id=vb12:75.3><span>(…) </span></div><p><div class=verse-container id=vb12:76.1><span>“Vūpasantacitto”ti. </span></div><p><div class=verse-container id=vb12:76.2><span>Tattha katamaṁ cittaṁ? </span></div><p><div class=verse-container id=vb12:76.3><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb12:76.4><span>idaṁ vuccati “cittaṁ”. </span></div><p><div class=verse-container id=vb12:76.5><span>Idaṁ cittaṁ ajjhattaṁ santaṁ hoti samitaṁ vūpasantaṁ. </span></div><p><div class=verse-container id=vb12:76.6><span>Tena vuccati “ajjhattaṁ vūpasantacitto”ti. </span></div><p><div class=verse-container id=vb12:77.1><span>“Uddhaccakukkuccā cittaṁ parisodhetī”ti atthi uddhaccaṁ, atthi kukkuccaṁ. </span></div><p><div class=verse-container id=vb12:78.1><span>Tattha katamaṁ uddhaccaṁ? </span></div><p><div class=verse-container id=vb12:78.2><span>Yaṁ cittassa uddhaccaṁ avūpasamo cetaso vikkhepo bhantattaṁ cittassa—</span></div><p><div class=verse-container id=vb12:78.3><span>idaṁ vuccati “uddhaccaṁ”. </span></div><p><div class=verse-container id=vb12:79.1><span>Tattha katamaṁ kukkuccaṁ …pe… </span></div><p><div class=verse-container id=vb12:79.2><span>idaṁ vuccati “kukkuccaṁ”. </span></div><p><div class=verse-container id=vb12:80.1><span>Tattha katamaṁ cittaṁ …pe… </span></div><p><div class=verse-container id=vb12:80.2><span>idaṁ vuccati “cittaṁ”. </span></div><p><div class=verse-container id=vb12:80.3><span>Idaṁ cittaṁ imamhā uddhaccakukkuccā sodheti visodheti parisodheti moceti vimoceti parimoceti. </span></div><p><div class=verse-container id=vb12:80.4><span>Tena vuccati “uddhaccakukkuccā cittaṁ parisodhetī”ti. </span></div><p><div class=verse-container id=vb12:81.1><span>“Vicikicchaṁ pahāyā”ti, tattha katamā vicikicchā? </span></div><p><div class=verse-container id=vb12:81.2><span>Yā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvidhāpatho saṁsayo anekaṁsaggāho āsappanā parisappanā apariyogāhaṇā chambhitattaṁ cittassa manovilekho—</span></div><p><div class=verse-container id=vb12:81.3><span>ayaṁ vuccati “vicikicchā”. </span></div><p><div class=verse-container id=vb12:81.4><span>Ayaṁ vicikicchā santā hoti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:81.5><span>Tena vuccati “vicikicchaṁ pahāyā”ti. </span></div><p><div class=verse-container id=vb12:82.1><span>“Tiṇṇavicikiccho”ti, imaṁ vicikicchaṁ tiṇṇo hoti uttiṇṇo nittiṇṇo pāraṅgato pāramanuppatto. </span></div><p><div class=verse-container id=vb12:82.2><span>Tena vuccati “tiṇṇavicikiccho”ti. </span></div><p><div class=verse-container id=vb12:83.1><span>“Akathaṅkathī kusalesu dhammesū”ti imāya vicikicchāya kusalesu dhammesu na kaṅkhati na vicikicchati akathaṅkathī hoti nikkathaṅkathī vikathaṅkatho. </span></div><p><div class=verse-container id=vb12:83.2><span>Tena vuccati “akathaṅkathī kusalesu dhammesū”ti. </span></div><p><div class=verse-container id=vb12:84.1><span>“Vicikicchāya cittaṁ parisodhetī”ti, tattha katamā vicikicchā? </span></div><p><div class=verse-container id=vb12:84.2><span>Yā kaṅkhā kaṅkhāyanā kaṅkhāyitattaṁ chambhitattaṁ cittassa manovilekho—</span></div><p><div class=verse-container id=vb12:84.3><span>ayaṁ vuccati “vicikicchā”. </span></div><p><div class=verse-container id=vb12:85.1><span>Tattha katamaṁ cittaṁ? </span></div><p><div class=verse-container id=vb12:85.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb12:85.3><span>idaṁ vuccati “cittaṁ”. </span></div><p><div class=verse-container id=vb12:85.4><span>Idaṁ cittaṁ imāya vicikicchāya sodheti visodheti parisodheti moceti vimoceti parimoceti. </span></div><p><div class=verse-container id=vb12:85.5><span>Tena vuccati “vicikicchāya cittaṁ parisodhetī”ti. </span></div><p><div class=verse-container id=vb12:86.1><span>“Ime pañca nīvaraṇe pahāyā”ti ime pañca nīvaraṇā santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:86.2><span>Tena vuccati “ime pañca nīvaraṇe pahāyā”ti. </span></div><p><div class=verse-container id=vb12:87.1><span>“Cetaso upakkilese”ti ime pañca nīvaraṇā cittassa upakkilesā. </span></div><p><div class=verse-container id=vb12:88.1><span>“Paññāya dubbalīkaraṇe”ti imehi pañcahi nīvaraṇehi anuppannā ceva paññā na uppajjati uppannā ca paññā nirujjhati. </span></div><p><div class=verse-container id=vb12:88.2><span>Tena vuccati “paññāya dubbalīkaraṇe”ti. </span></div><p><div class=verse-container id=vb12:89.1><span>“Vivicceva kāmehi vivicca akusalehi dhammehī”ti tattha katame kāmā? </span></div><p><div class=verse-container id=vb12:89.2><span>Chando kāmo, rāgo kāmo, chandarāgo kāmo, saṅkappo kāmo, rāgo kāmo, saṅkapparāgo kāmo—</span></div><p><div class=verse-container id=vb12:89.3><span>ime vuccanti “kāmā”. </span></div><p><div class=verse-container id=vb12:90.1><span>Tattha katame akusalā dhammā? </span></div><p><div class=verse-container id=vb12:90.2><span>Kāmacchando, byāpādo, thinaṁ, middhaṁ, uddhaccaṁ, kukkuccaṁ, vicikicchā—</span></div><p><div class=verse-container id=vb12:90.3><span>ime vuccanti “akusalā dhammā”. </span></div><p><div class=verse-container id=vb12:90.4><span>Iti imehi ca kāmehi imehi ca akusalehi dhammehi vivitto hoti. </span></div><p><div class=verse-container id=vb12:90.5><span>Tena vuccati “vivicceva kāmehi vivicca akusalehi dhammehī”ti. </span></div><p><div class=verse-container id=vb12:91.1><span>“Savitakkaṁ savicāran”ti atthi vitakko, atthi vicāro. </span></div><p><div class=verse-container id=vb12:92.1><span>Tattha katamo vitakko? </span></div><p><div class=verse-container id=vb12:92.2><span>Yo takko vitakko saṅkappo appanā byappanā cetaso abhiniropanā sammāsaṅkappo—</span></div><p><div class=verse-container id=vb12:92.3><span>ayaṁ vuccati “vitakko”. </span></div><p><div class=verse-container id=vb12:93.1><span>Tattha katamo vicāro? </span></div><p><div class=verse-container id=vb12:93.2><span>Yo cāro vicāro anuvicāro upavicāro cittassa anusandhanatā anupekkhanatā—</span></div><p><div class=verse-container id=vb12:93.3><span>ayaṁ vuccati “vicāro”. </span></div><p><div class=verse-container id=vb12:93.4><span>Iti iminā ca vitakkena iminā ca vicārena upeto hoti …pe… samannāgato. </span></div><p><div class=verse-container id=vb12:93.5><span>Tena vuccati “savitakkaṁ savicāran”ti. </span></div><p><div class=verse-container id=vb12:94.1><span>“Vivekajan”ti vitakko, vicāro, pīti, sukhaṁ, cittassekaggatā—</span></div><p><div class=verse-container id=vb12:94.2><span>te imasmiṁ viveke jātā honti sañjātā nibbattā abhinibbattā pātubhūtā. </span></div><p><div class=verse-container id=vb12:94.3><span>Tena vuccati “vivekajan”ti. </span></div><p><div class=verse-container id=vb12:95.1><span>“Pītisukhan”ti atthi pīti, atthi sukhaṁ. </span></div><p><div class=verse-container id=vb12:96.1><span>Tattha katamā pīti? </span></div><p><div class=verse-container id=vb12:96.2><span>Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span></div><p><div class=verse-container id=vb12:96.3><span>ayaṁ vuccati “pīti”. </span></div><p><div class=verse-container id=vb12:97.1><span>Tattha katamaṁ sukhaṁ? </span></div><p><div class=verse-container id=vb12:97.2><span>Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=vb12:97.3><span>idaṁ vuccati “sukhaṁ”. </span></div><p><div class=verse-container id=vb12:97.4><span>Idaṁ sukhaṁ imāya pītiyā sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb12:97.5><span>Tena vuccati “pītisukhan”ti. </span></div><p><div class=verse-container id=vb12:98.1><span>“Paṭhaman”ti gaṇanānupubbatā paṭhamaṁ. </span></div><p><div class=verse-container id=vb12:98.2><span>Idaṁ paṭhamaṁ samāpajjatīti paṭhamaṁ. </span></div><p><div class=verse-container id=vb12:99.1><span>“Jhānan”ti vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:100.1><span>“Upasampajjā”ti yo paṭhamassa jhānassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:101.1><span>“Viharatī”ti …pe… </span></div><p><div class=verse-container id=vb12:101.2><span>tena vuccati “viharatī”ti. </span></div><p><div class=verse-container id=vb12:102.1><span>“Vitakkavicārānaṁ vūpasamā”ti, atthi vitakko, atthi vicāro. </span></div><p><div class=verse-container id=vb12:103.1><span>Tattha katamo vitakko? </span></div><p><div class=verse-container id=vb12:103.2><span>Yo takko vitakko …pe… sammāsaṅkappo—</span></div><p><div class=verse-container id=vb12:103.3><span>ayaṁ vuccati “vitakko”. </span></div><p><div class=verse-container id=vb12:104.1><span>Tattha katamo vicāro? </span></div><p><div class=verse-container id=vb12:104.2><span>Yo cāro vicāro anuvicāro upavicāro cittassa anusandhanatā anupekkhanatā—</span></div><p><div class=verse-container id=vb12:104.3><span>ayaṁ vuccati “vicāro”. </span></div><p><div class=verse-container id=vb12:104.4><span>Iti ayañca vitakko ayañca vicāro santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:104.5><span>Tena vuccati “vitakkavicārānaṁ vūpasamā”ti. </span></div><p><div class=verse-container id=vb12:105.1><span>“Ajjhattan”ti yaṁ ajjhattaṁ paccattaṁ. </span></div><p><div class=verse-container id=vb12:106.1><span>“Sampasādanan”ti yā saddhā saddahanā okappanā abhippasādo. </span></div><p><div class=verse-container id=vb12:107.1><span>“Cetaso ekodibhāvan”ti yā cittassa ṭhiti …pe… sammāsamādhi. </span></div><p><div class=verse-container id=vb12:108.1><span>“Avitakkaṁ avicāran”ti atthi vitakko, atthi vicāro. </span></div><p><div class=verse-container id=vb12:109.1><span>Tattha katamo vitakko? </span></div><p><div class=verse-container id=vb12:109.2><span>Yo takko vitakko …pe… sammāsaṅkappo—</span></div><p><div class=verse-container id=vb12:109.3><span>ayaṁ vuccati “vitakko”. </span></div><p><div class=verse-container id=vb12:110.1><span>Tattha katamo vicāro? </span></div><p><div class=verse-container id=vb12:110.2><span>Yo cāro anucāro vicāro anuvicāro upavicāro cittassa anusandhanatā anupekkhanatā—</span></div><p><div class=verse-container id=vb12:110.3><span>ayaṁ vuccati “vicāro”. </span></div><p><div class=verse-container id=vb12:110.4><span>Iti ayañca vitakko ayañca vicāro santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:110.5><span>Tena vuccati “avitakkaṁ avicāran”ti. </span></div><p><div class=verse-container id=vb12:111.1><span>“Samādhijan”ti sampasādo pītisukhaṁ—</span></div><p><div class=verse-container id=vb12:111.2><span>te imasmiṁ samādhimhi jātā honti sañjātā nibbattā abhinibbattā pātubhūtā. </span></div><p><div class=verse-container id=vb12:111.3><span>Tena vuccati “samādhijan”ti. </span></div><p><div class=verse-container id=vb12:112.1><span>“Pītisukhan”ti atthi pīti, atthi sukhaṁ. </span></div><p><div class=verse-container id=vb12:113.1><span>Tattha katamā pīti …pe… </span></div><p><div class=verse-container id=vb12:113.2><span>ayaṁ vuccati “pīti”. </span></div><p><div class=verse-container id=vb12:114.1><span>Tattha katamaṁ sukhaṁ …pe… </span></div><p><div class=verse-container id=vb12:114.2><span>idaṁ vuccati “sukhaṁ”. </span></div><p><div class=verse-container id=vb12:114.3><span>Idaṁ sukhaṁ imāya pītiyā sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb12:114.4><span>Tena vuccati “pītisukhan”ti. </span></div><p><div class=verse-container id=vb12:115.1><span>“Dutiyan”ti gaṇanānupubbatā dutiyaṁ. </span></div><p><div class=verse-container id=vb12:115.2><span>Idaṁ dutiyaṁ samāpajjatīti dutiyaṁ. </span></div><p><div class=verse-container id=vb12:116.1><span>“Jhānan”ti sampasādo, pītisukhaṁ, cittassekaggatā. </span></div><p><div class=verse-container id=vb12:117.1><span>“Upasampajjā”ti yo dutiyassa jhānassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:118.1><span>“Viharatī”ti …pe… </span></div><p><div class=verse-container id=vb12:118.2><span>tena vuccati “viharatī”ti. </span></div><p><div class=verse-container id=vb12:119.1><span>“Pītiyā ca virāgā”ti tattha katamā pīti? </span></div><p><div class=verse-container id=vb12:119.2><span>Yā pīti pāmojjaṁ āmodanā pamodanā hāso pahāso vitti odagyaṁ attamanatā cittassa—</span></div><p><div class=verse-container id=vb12:119.3><span>ayaṁ vuccati “pīti”. </span></div><p><div class=verse-container id=vb12:119.4><span>Ayaṁ pīti santā hoti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:119.5><span>Tena vuccati “pītiyā ca virāgā”ti. </span></div><p><div class=verse-container id=vb12:120.1><span>“Upekkhako”ti tattha katamā upekkhā? </span></div><p><div class=verse-container id=vb12:120.2><span>Yā upekkhā upekkhanā ajjhupekkhanā majjhattatā cittassa—</span></div><p><div class=verse-container id=vb12:120.3><span>ayaṁ vuccati “upekkhā”. </span></div><p><div class=verse-container id=vb12:120.4><span>Imāya upekkhāya upeto hoti …pe… samannāgato. </span></div><p><div class=verse-container id=vb12:120.5><span>Tena vuccati “upekkhako”ti. </span></div><p><div class=verse-container id=vb12:121.1><span>“Viharatī”ti …pe… </span></div><p><div class=verse-container id=vb12:121.2><span>tena vuccati “viharatī”ti. </span></div><p><div class=verse-container id=vb12:122.1><span>“Sato ca sampajāno”ti tattha katamā sati? </span></div><p><div class=verse-container id=vb12:122.2><span>Yā sati anussati …pe… sammāsati—</span></div><p><div class=verse-container id=vb12:122.3><span>ayaṁ vuccati “sati”. </span></div><p><div class=verse-container id=vb12:123.1><span>Tattha katamaṁ sampajaññaṁ? </span></div><p><div class=verse-container id=vb12:123.2><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=vb12:123.3><span>idaṁ vuccati “sampajaññaṁ”. </span></div><p><div class=verse-container id=vb12:123.4><span>Iti imāya ca satiyā iminā ca sampajaññena upeto hoti …pe… samannāgato. </span></div><p><div class=verse-container id=vb12:123.5><span>Tena vuccati “sato ca sampajāno”ti. </span></div><p><div class=verse-container id=vb12:124.1><span>“Sukhañca kāyena paṭisaṁvedetī”ti tattha katamaṁ sukhaṁ? </span></div><p><div class=verse-container id=vb12:124.2><span>Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=vb12:124.3><span>idaṁ vuccati “sukhaṁ”. </span></div><p><div class=verse-container id=vb12:125.1><span>Tattha katamo kāyo? </span></div><p><div class=verse-container id=vb12:125.2><span>Saññākkhandho, saṅkhārakkhandho, viññāṇakkhandho—</span></div><p><div class=verse-container id=vb12:125.3><span>ayaṁ vuccati “kāyo”. </span></div><p><div class=verse-container id=vb12:125.4><span>Idaṁ sukhaṁ iminā kāyena paṭisaṁvedeti. </span></div><p><div class=verse-container id=vb12:125.5><span>Tena vuccati “sukhañca kāyena paṭisaṁvedetī”ti. </span></div><p><div class=verse-container id=vb12:126.1><span>“Yaṁ taṁ ariyā ācikkhantī”ti tattha katame ariyā? </span></div><p><div class=verse-container id=vb12:126.2><span>Ariyā vuccanti buddhā ca buddhasāvakā ca. </span></div><p><div class=verse-container id=vb12:126.3><span>Te imaṁ ācikkhanti desenti paññapenti paṭṭhapenti vivaranti vibhajanti uttāniṁ karonti pakāsenti. </span></div><p><div class=verse-container id=vb12:126.4><span>Tena vuccati “yaṁ taṁ ariyā ācikkhantī”ti. </span></div><p><div class=verse-container id=vb12:127.1><span>“Upekkhako satimā sukhavihārī”ti tattha katamā upekkhā? </span></div><p><div class=verse-container id=vb12:127.2><span>Yā upekkhā upekkhanā ajjhupekkhanā majjhattatā cittassa—</span></div><p><div class=verse-container id=vb12:127.3><span>ayaṁ vuccati “upekkhā”. </span></div><p><div class=verse-container id=vb12:128.1><span>Tattha katamā sati? </span></div><p><div class=verse-container id=vb12:128.2><span>Yā sati anussati …pe… sammāsati—</span></div><p><div class=verse-container id=vb12:128.3><span>ayaṁ vuccati “sati”. </span></div><p><div class=verse-container id=vb12:129.1><span>Tattha katamaṁ sukhaṁ? </span></div><p><div class=verse-container id=vb12:129.2><span>Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=vb12:129.3><span>idaṁ vuccati “sukhaṁ”. </span></div><p><div class=verse-container id=vb12:129.4><span>Iti imāya ca upekkhāya imāya ca satiyā iminā ca sukhena samannāgato iriyati vattati pāleti yapeti yāpeti carati viharati. </span></div><p><div class=verse-container id=vb12:129.5><span>Tena vuccati “upekkhako satimā sukhavihārī”ti. </span></div><p><div class=verse-container id=vb12:130.1><span>“Tatiyan”ti gaṇanānupubbatā tatiyaṁ. </span></div><p><div class=verse-container id=vb12:130.2><span>Idaṁ tatiyaṁ samāpajjatīti tatiyaṁ. </span></div><p><div class=verse-container id=vb12:131.1><span>“Jhānan”ti upekkhā, sati, sampajaññaṁ, sukhaṁ, cittassekaggatā. </span></div><p><div class=verse-container id=vb12:132.1><span>“Upasampajjā”ti yo tatiyassa jhānassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:133.1><span>“Viharatī”ti …pe… </span></div><p><div class=verse-container id=vb12:133.2><span>tena vuccati “viharatī”ti. </span></div><p><div class=verse-container id=vb12:134.1><span>“Sukhassa ca pahānā dukkhassa ca pahānā”ti, atthi sukhaṁ, atthi dukkhaṁ. </span></div><p><div class=verse-container id=vb12:135.1><span>Tattha katamaṁ sukhaṁ? </span></div><p><div class=verse-container id=vb12:135.2><span>Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span></div><p><div class=verse-container id=vb12:135.3><span>idaṁ vuccati “sukhaṁ”. </span></div><p><div class=verse-container id=vb12:136.1><span>Tattha katamaṁ dukkhaṁ? </span></div><p><div class=verse-container id=vb12:136.2><span>Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span></div><p><div class=verse-container id=vb12:136.3><span>idaṁ vuccati “dukkhaṁ”. </span></div><p><div class=verse-container id=vb12:136.4><span>Iti idañca sukhaṁ idañca dukkhaṁ santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:136.5><span>Tena vuccati “sukhassa ca pahānā dukkhassa ca pahānā”ti. </span></div><p><div class=verse-container id=vb12:137.1><span>“Pubbeva somanassadomanassānaṁ atthaṅgamā”ti atthi somanassaṁ, atthi domanassaṁ. </span></div><p><div class=verse-container id=vb12:138.1><span>Tattha katamaṁ somanassaṁ? </span></div><p><div class=verse-container id=vb12:138.2><span>Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=vb12:138.3><span>idaṁ vuccati “somanassaṁ”. </span></div><p><div class=verse-container id=vb12:139.1><span>Tattha katamaṁ domanassaṁ? </span></div><p><div class=verse-container id=vb12:139.2><span>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=vb12:139.3><span>idaṁ vuccati “domanassaṁ”. </span></div><p><div class=verse-container id=vb12:139.4><span>Iti idañca somanassaṁ idañca domanassaṁ pubbeva santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:139.5><span>Tena vuccati “pubbeva somanassadomanassānaṁ atthaṅgamā”ti. </span></div><p><div class=verse-container id=vb12:140.1><span>“Adukkhamasukhan”ti yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā. </span></div><p><div class=verse-container id=vb12:140.2><span>Tena vuccati “adukkhamasukhan”ti. </span></div><p><div class=verse-container id=vb12:141.1><span>“Upekkhāsatipārisuddhin”ti, tattha katamā upekkhā? </span></div><p><div class=verse-container id=vb12:141.2><span>Yā upekkhā upekkhanā ajjhupekkhanā majjhattatā cittassa—</span></div><p><div class=verse-container id=vb12:141.3><span>ayaṁ vuccati “upekkhā”. </span></div><p><div class=verse-container id=vb12:142.1><span>Tattha katamā sati? </span></div><p><div class=verse-container id=vb12:142.2><span>Yā sati anussati …pe… sammāsati—</span></div><p><div class=verse-container id=vb12:142.3><span>ayaṁ vuccati “sati”. </span></div><p><div class=verse-container id=vb12:142.4><span>Ayaṁ sati imāya upekkhāya vivaṭā hoti parisuddhā pariyodātā. </span></div><p><div class=verse-container id=vb12:142.5><span>Tena vuccati “upekkhāsatipārisuddhin”ti. </span></div><p><div class=verse-container id=vb12:143.1><span>“Catutthan”ti gaṇanānupubbatā catutthaṁ, idaṁ catutthaṁ samāpajjatīti catutthaṁ. </span></div><p><div class=verse-container id=vb12:144.1><span>“Jhānan”ti upekkhā, sati, cittassekaggatā. </span></div><p><div class=verse-container id=vb12:145.1><span>“Upasampajjā”ti yo catutthassa jhānassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:146.1><span>“Viharatī”ti …pe… </span></div><p><div class=verse-container id=vb12:146.2><span>tena vuccati “viharatī”ti. </span></div><p><div class=verse-container id=vb12:147.1><span>“Sabbaso rūpasaññānaṁ samatikkamā”ti tattha katamā rūpasaññā? </span></div><p><div class=verse-container id=vb12:147.2><span>Rūpāvacarasamāpattiṁ samāpannassa vā upapannassa vā diṭṭhadhammasukhavihārissa vā saññā sañjānanā sañjānitattaṁ—</span></div><p><div class=verse-container id=vb12:147.3><span>imā vuccanti “rūpasaññāyo”. </span></div><p><div class=verse-container id=vb12:147.4><span>Imā rūpasaññāyo atikkanto hoti vītikkanto samatikkanto. </span></div><p><div class=verse-container id=vb12:147.5><span>Tena vuccati “sabbaso rūpasaññānaṁ samatikkamā”ti. </span></div><p><div class=verse-container id=vb12:148.1><span>“Paṭighasaññānaṁ atthaṅgamā”ti tattha katamā paṭighasaññā? </span></div><p><div class=verse-container id=vb12:148.2><span>Rūpasaññā saddasaññā …pe… </span></div><p><div class=verse-container id=vb12:148.3><span>phoṭṭhabbasaññā—</span></div><p><div class=verse-container id=vb12:148.4><span>imā vuccanti “paṭighasaññāyo”. </span></div><p><div class=verse-container id=vb12:148.5><span>Imā paṭighasaññāyo santā honti samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb12:148.6><span>Tena vuccati “paṭighasaññānaṁ atthaṅgamā”ti. </span></div><p><div class=verse-container id=vb12:149.1><span>“Nānattasaññānaṁ amanasikārā”ti tattha katamā nānattasaññā? </span></div><p><div class=verse-container id=vb12:149.2><span>Asamāpannassa manodhātu samaṅgissa vā manoviññāṇadhātu samaṅgissa vā saññā sañjānanā sañjānitattaṁ—</span></div><p><div class=verse-container id=vb12:149.3><span>imā vuccanti “nānattasaññāyo”. </span></div><p><div class=verse-container id=vb12:149.4><span>Imā nānattasaññāyo na manasi karoti. </span></div><p><div class=verse-container id=vb12:149.5><span>Tena vuccati “nānattasaññānaṁ amanasikārā”ti. </span></div><p><div class=verse-container id=vb12:150.1><span>“Ananto ākāso”ti, tattha katamo ākāso? </span></div><p><div class=verse-container id=vb12:150.2><span>Yo ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ catūhi mahābhūtehi—</span></div><p><div class=verse-container id=vb12:150.3><span>ayaṁ vuccati “ākāso”. </span></div><p><div class=verse-container id=vb12:150.4><span>Tasmiṁ ākāse cittaṁ ṭhapeti saṇṭhapeti anantaṁ pharati. </span></div><p><div class=verse-container id=vb12:150.5><span>Tena vuccati “ananto ākāso”ti. </span></div><p><div class=verse-container id=vb12:151.1><span>“Ākāsānañcāyatanan”ti ākāsānañcāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā. </span></div><p><div class=verse-container id=vb12:152.1><span>“Upasampajjā”ti yo ākāsānañcāyatanassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:153.1><span>“Viharatī”ti …pe… </span></div><p><div class=verse-container id=vb12:153.2><span>tena vuccati “viharatī”ti. </span></div><p><div class=verse-container id=vb12:154.1><span>“Sabbaso ākāsānañcāyatanaṁ samatikkammā”ti imaṁ ākāsānañcāyatanaṁ atikkanto hoti vītikkanto samatikkanto. </span></div><p><div class=verse-container id=vb12:154.2><span>Tena vuccati “sabbaso ākāsānañcāyatanaṁ samatikkammā”ti. </span></div><p><div class=verse-container id=vb12:155.1><span>“Anantaṁ viññāṇan”ti taṁyeva ākāsaṁ viññāṇena phuṭṭhaṁ manasi karoti anantaṁ pharati. </span></div><p><div class=verse-container id=vb12:155.2><span>Tena vuccati “anantaṁ viññāṇan”ti. </span></div><p><div class=verse-container id=vb12:156.1><span>“Viññāṇañcāyatanan”ti viññāṇañcāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā. </span></div><p><div class=verse-container id=vb12:157.1><span>“Upasampajjā”ti yo viññāṇañcāyatanassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:158.1><span>“Viharatī”ti …pe… </span></div><p><div class=verse-container id=vb12:158.2><span>tena vuccati “viharatī”ti. </span></div><p><div class=verse-container id=vb12:159.1><span>“Sabbaso viññāṇañcāyatanaṁ samatikkammā”ti imaṁ viññāṇañcāyatanaṁ atikkanto hoti vītikkanto samatikkanto. </span></div><p><div class=verse-container id=vb12:159.2><span>Tena vuccati “sabbaso viññāṇañcāyatanaṁ samatikkammā”ti. </span></div><p><div class=verse-container id=vb12:160.1><span>“Natthi kiñcī”ti taṁyeva viññāṇaṁ bhāveti vibhāveti antaradhāpeti, “natthi kiñcī”ti passati. </span></div><p><div class=verse-container id=vb12:160.2><span>Tena vuccati “natthi kiñcī”ti. </span></div><p><div class=verse-container id=vb12:161.1><span>“Ākiñcaññāyatanan”ti ākiñcaññāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā. </span></div><p><div class=verse-container id=vb12:162.1><span>“Upasampajjā”ti yo ākiñcaññāyatanassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:163.1><span>“Viharatī”ti …pe… </span></div><p><div class=verse-container id=vb12:163.2><span>tena vuccati “viharatī”ti. </span></div><p><div class=verse-container id=vb12:164.1><span>“Sabbaso ākiñcaññāyatanaṁ samatikkammā”ti imaṁ ākiñcaññāyatanaṁ atikkanto hoti vītikkanto samatikkanto. </span></div><p><div class=verse-container id=vb12:164.2><span>Tena vuccati “sabbaso ākiñcaññāyatanaṁ samatikkammā”ti. </span></div><p><div class=verse-container id=vb12:165.1><span>“Nevasaññīnāsaññī”ti taṁyeva ākiñcaññāyatanaṁ santato manasi karoti saṅkhārāvasesasamāpattiṁ bhāveti. </span></div><p><div class=verse-container id=vb12:165.2><span>Tena vuccati “nevasaññīnāsaññī”ti. </span></div><p><div class=verse-container id=vb12:166.1><span>“Nevasaññānāsaññāyatanan”ti nevasaññānāsaññāyatanaṁ samāpannassa vā upapannassa vā diṭṭhadhammasukhavihārissa vā cittacetasikā dhammā. </span></div><p><div class=verse-container id=vb12:167.1><span>“Upasampajjā”ti yo nevasaññānāsaññāyatanassa lābho paṭilābho patti sampatti phusanā sacchikiriyā upasampadā. </span></div><p><div class=verse-container id=vb12:168.1><span>“Viharatī”ti iriyati vattati pāleti yapeti yāpeti carati viharati. </span></div><p><div class=verse-container id=vb12:168.2><span>Tena vuccati “viharatī”ti. </span></div><p><div class=verse-container id=vb12:169.1><span>Suttantabhājanīyaṁ. </span></div><p><div class=verse-container id=vb12:170.0.1><span>2. Abhidhammabhājanīya </span></div><p><div class=verse-container id=vb12:170.0.2><span>2.1. Rūpāvacarakusala </span></div><p><div class=verse-container id=vb12:170.1><span>Cattāri jhānāni—</span></div><p><div class=verse-container id=vb12:170.2><span>paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ. </span></div><p><div class=verse-container id=vb12:171.1><span>Tattha katamaṁ paṭhamaṁ jhānaṁ? </span></div><p><div class=verse-container id=vb12:171.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:171.3><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:171.4><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:171.5><span>Avasesā dhammā jhānasampayuttā. </span></div><p><div class=verse-container id=vb12:172.1><span>Tattha katamaṁ dutiyaṁ jhānaṁ? </span></div><p><div class=verse-container id=vb12:172.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati pathavīkasiṇaṁ, tasmiṁ samaye tivaṅgikaṁ jhānaṁ hoti—</span></div><p><div class=verse-container id=vb12:172.3><span>pīti, sukhaṁ, cittassekaggatā. </span></div><p><div class=verse-container id=vb12:172.4><span>Idaṁ vuccati “dutiyaṁ jhānaṁ”. </span></div><p><div class=verse-container id=vb12:172.5><span>Avasesā dhammā jhānasampayuttā. </span></div><p><div class=verse-container id=vb12:173.1><span>Tattha katamaṁ tatiyaṁ jhānaṁ? </span></div><p><div class=verse-container id=vb12:173.2><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… </span></div><p><div class=verse-container id=vb12:173.3><span>tatiyaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:173.4><span>sukhaṁ, cittassekaggatā. </span></div><p><div class=verse-container id=vb12:173.5><span>Idaṁ vuccati “tatiyaṁ jhānaṁ”. </span></div><p><div class=verse-container id=vb12:173.6><span>Avasesā dhammā jhānasampayuttā. </span></div><p><div class=verse-container id=vb12:174.1><span>Tattha katamaṁ catutthaṁ jhānaṁ? </span></div><p><div class=verse-container id=vb12:174.2><span>Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… catutthaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:174.3><span>upekkhā, cittassekaggatā. </span></div><p><div class=verse-container id=vb12:174.4><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:174.5><span>Avasesā dhammā jhānasampayuttā. </span></div><p><div class=verse-container id=vb12:175.1><span>Catukkaṁ. </span></div><p><div class=verse-container id=vb12:176.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:176.2><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:176.3><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:176.4><span>Avasesā dhammā jhānasampayuttā. </span></div><p><div class=verse-container id=vb12:177.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati pathavīkasiṇaṁ, tasmiṁ samaye caturaṅgikaṁ jhānaṁ hoti—</span></div><p><div class=verse-container id=vb12:177.2><span>vicāro, pīti, sukhaṁ, cittassekaggatā. </span></div><p><div class=verse-container id=vb12:177.3><span>Idaṁ vuccati “dutiyaṁ jhānaṁ”. </span></div><p><div class=verse-container id=vb12:177.4><span>Avasesā dhammā jhānasampayuttā. </span></div><p><div class=verse-container id=vb12:178.1><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… tatiyaṁ jhānaṁ upasampajja viharati pathavīkasiṇaṁ, tasmiṁ samaye tivaṅgikaṁ jhānaṁ hoti—</span></div><p><div class=verse-container id=vb12:178.2><span>pīti, sukhaṁ, cittassekaggatā. </span></div><p><div class=verse-container id=vb12:178.3><span>Idaṁ vuccati “tatiyaṁ jhānaṁ”. </span></div><p><div class=verse-container id=vb12:178.4><span>Avasesā dhammā jhānasampayuttā. </span></div><p><div class=verse-container id=vb12:179.1><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:179.2><span>sukhaṁ, cittassekaggatā. </span></div><p><div class=verse-container id=vb12:179.3><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:179.4><span>Avasesā dhammā jhānasampayuttā. </span></div><p><div class=verse-container id=vb12:180.1><span>Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… pañcamaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:180.2><span>upekkhā, cittassekaggatā. </span></div><p><div class=verse-container id=vb12:180.3><span>Idaṁ vuccati “pañcamaṁ jhānaṁ”. </span></div><p><div class=verse-container id=vb12:180.4><span>Avasesā dhammā jhānasampayuttā. </span></div><p><div class=verse-container id=vb12:181.1><span>Pañcakaṁ. </span></div><p><div class=verse-container id=vb12:182.0><span>2.2. Arūpāvacarakusala </span></div><p><div class=verse-container id=vb12:182.1><span>Idha bhikkhu yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:182.2><span>upekkhā, cittassekaggatā. </span></div><p><div class=verse-container id=vb12:182.3><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:182.4><span>Avasesā dhammā jhānasampayuttā. </span></div><p><div class=verse-container id=vb12:183.0><span>2.3. Lokuttarakusala </span></div><p><div class=verse-container id=vb12:183.1><span>Cattāri jhānāni—</span></div><p><div class=verse-container id=vb12:183.2><span>paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ. </span></div><p><div class=verse-container id=vb12:184.1><span>Tattha katamaṁ paṭhamaṁ jhānaṁ? </span></div><p><div class=verse-container id=vb12:184.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:184.3><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:184.4><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:184.5><span>Avasesā dhammā jhānasampayuttā. </span></div><p><div class=verse-container id=vb12:185.1><span>Tattha katamaṁ dutiyaṁ jhānaṁ? </span></div><p><div class=verse-container id=vb12:185.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye tivaṅgikaṁ jhānaṁ hoti—</span></div><p><div class=verse-container id=vb12:185.3><span>pīti, sukhaṁ, cittassekaggatā. </span></div><p><div class=verse-container id=vb12:185.4><span>Idaṁ vuccati “dutiyaṁ jhānaṁ”. </span></div><p><div class=verse-container id=vb12:185.5><span>Avasesā dhammā jhānasampayuttā. </span></div><p><div class=verse-container id=vb12:186.1><span>Tattha katamaṁ tatiyaṁ jhānaṁ? </span></div><p><div class=verse-container id=vb12:186.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā pītiyā ca virāgā …pe… </span></div><p><div class=verse-container id=vb12:186.3><span>tatiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:186.4><span>sukhaṁ, cittassekaggatā. </span></div><p><div class=verse-container id=vb12:186.5><span>Idaṁ vuccati “tatiyaṁ jhānaṁ”. </span></div><p><div class=verse-container id=vb12:186.6><span>Avasesā dhammā jhānasampayuttā. </span></div><p><div class=verse-container id=vb12:187.1><span>Tattha katamaṁ catutthaṁ jhānaṁ? </span></div><p><div class=verse-container id=vb12:187.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā sukhassa ca pahānā …pe… catutthaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:187.3><span>upekkhā, cittassekaggatā. </span></div><p><div class=verse-container id=vb12:187.4><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:187.5><span>Avasesā dhammā jhānasampayuttā. </span></div><p><div class=verse-container id=vb12:188.1><span>Catukkaṁ. </span></div><p><div class=verse-container id=vb12:189.1><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:189.2><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:189.3><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:189.4><span>Avasesā dhammā jhānasampayuttā. </span></div><p><div class=verse-container id=vb12:190.1><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye caturaṅgikaṁ jhānaṁ hoti vicāro pīti sukhaṁ cittassekaggatā. </span></div><p><div class=verse-container id=vb12:190.2><span>Idaṁ vuccati “dutiyaṁ jhānaṁ”. </span></div><p><div class=verse-container id=vb12:190.3><span>Avasesā dhammā jhānasampayuttā. </span></div><p><div class=verse-container id=vb12:191.1><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… tatiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye tivaṅgikaṁ jhānaṁ hoti—</span></div><p><div class=verse-container id=vb12:191.2><span>pīti, sukhaṁ, cittassekaggatā. </span></div><p><div class=verse-container id=vb12:191.3><span>Idaṁ vuccati “tatiyaṁ jhānaṁ”. </span></div><p><div class=verse-container id=vb12:191.4><span>Avasesā dhammā jhānasampayuttā. </span></div><p><div class=verse-container id=vb12:192.1><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā pītiyā ca virāgā …pe… catutthaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:192.2><span>sukhaṁ, cittassekaggatā. </span></div><p><div class=verse-container id=vb12:192.3><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:192.4><span>Avasesā dhammā jhānasampayuttā. </span></div><p><div class=verse-container id=vb12:193.1><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā sukhassa ca pahānā …pe… pañcamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:193.2><span>upekkhā, cittassekaggatā. </span></div><p><div class=verse-container id=vb12:193.3><span>Idaṁ vuccati “pañcamaṁ jhānaṁ”. </span></div><p><div class=verse-container id=vb12:193.4><span>Avasesā dhammā jhānasampayuttā. </span></div><p><div class=verse-container id=vb12:194.1><span>Pañcakaṁ. </span></div><p><div class=verse-container id=vb12:195.0><span>2.4. Rūpāvacaravipāka </span></div><p><div class=verse-container id=vb12:195.1><span>Cattāri jhānāni—</span></div><p><div class=verse-container id=vb12:195.2><span>paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ. </span></div><p><div class=verse-container id=vb12:196.1><span>Tattha katamaṁ paṭhamaṁ jhānaṁ? </span></div><p><div class=verse-container id=vb12:196.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb12:196.3><span>Ime dhammā kusalā. </span></div><p><div class=verse-container id=vb12:196.4><span>Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:196.5><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:196.6><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:196.7><span>Avasesā dhammā jhānasampayuttā. </span></div><p><div class=verse-container id=vb12:197.1><span>Tattha katamaṁ dutiyaṁ jhānaṁ? </span></div><p><div class=verse-container id=vb12:197.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati pathavīkasiṇaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb12:197.3><span>Ime dhammā kusalā. </span></div><p><div class=verse-container id=vb12:197.4><span>Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb12:197.5><span>tatiyaṁ jhānaṁ …pe… </span></div><p><div class=verse-container id=vb12:197.6><span>catutthaṁ jhānaṁ …pe… </span></div><p><div class=verse-container id=vb12:197.7><span>paṭhamaṁ jhānaṁ …pe… </span></div><p><div class=verse-container id=vb12:197.8><span>pañcamaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:197.9><span>upekkhā, cittassekaggatā. </span></div><p><div class=verse-container id=vb12:197.10><span>Idaṁ vuccati “pañcamaṁ jhānaṁ”. </span></div><p><div class=verse-container id=vb12:197.11><span>Avasesā dhammā jhānasampayuttā …pe…. </span></div><p><div class=verse-container id=vb12:198.0><span>2.5. Arūpāvacaravipāka </span></div><p><div class=verse-container id=vb12:198.1><span>Idha bhikkhu yasmiṁ samaye arūpūpapattiyā maggaṁ bhāveti sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye phasso hoti …pe… avikkhepo hoti. </span></div><p><div class=verse-container id=vb12:198.2><span>Ime dhammā kusalā. </span></div><p><div class=verse-container id=vb12:198.3><span>Tasseva arūpāvacarassa kusalassa kammassa katattā upacitattā vipākaṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:198.4><span>upekkhā, cittassekaggatā. </span></div><p><div class=verse-container id=vb12:198.5><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:198.6><span>Avasesā dhammā jhānasampayuttā. </span></div><p><div class=verse-container id=vb12:199.0><span>2.6. Lokuttaravipāka </span></div><p><div class=verse-container id=vb12:199.1><span>Cattāri jhānāni—</span></div><p><div class=verse-container id=vb12:199.2><span>paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ. </span></div><p><div class=verse-container id=vb12:200.1><span>Tattha katamaṁ paṭhamaṁ jhānaṁ? </span></div><p><div class=verse-container id=vb12:200.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb12:200.3><span>Ime dhammā kusalā. </span></div><p><div class=verse-container id=vb12:200.4><span>Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:200.5><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:200.6><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:200.7><span>Avasesā dhammā jhānasampayuttā. </span></div><p><div class=verse-container id=vb12:201.1><span>Tattha katamaṁ dutiyaṁ jhānaṁ? </span></div><p><div class=verse-container id=vb12:201.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vitakkavicārānaṁ vūpasamā …pe… dutiyaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb12:201.3><span>Ime dhammā kusalā. </span></div><p><div class=verse-container id=vb12:201.4><span>Tasseva lokuttarassa kusalassa jhānassa katattā bhāvitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb12:201.5><span>tatiyaṁ jhānaṁ …pe… </span></div><p><div class=verse-container id=vb12:201.6><span>catutthaṁ jhānaṁ …pe… </span></div><p><div class=verse-container id=vb12:201.7><span>paṭhamaṁ jhānaṁ …pe… </span></div><p><div class=verse-container id=vb12:201.8><span>pañcamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:201.9><span>upekkhā, cittassekaggatā. </span></div><p><div class=verse-container id=vb12:201.10><span>Idaṁ vuccati “pañcamaṁ jhānaṁ”. </span></div><p><div class=verse-container id=vb12:201.11><span>Avasesā dhammā jhānasampayuttā. </span></div><p><div class=verse-container id=vb12:202.0><span>2.7. Rūpārūpāvacarakiriya </span></div><p><div class=verse-container id=vb12:202.1><span>Cattāri jhānāni—</span></div><p><div class=verse-container id=vb12:202.2><span>paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ. </span></div><p><div class=verse-container id=vb12:203.1><span>Tattha katamaṁ paṭhamaṁ jhānaṁ? </span></div><p><div class=verse-container id=vb12:203.2><span>Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vivicceva kāmehi …pe… paṭhamaṁ jhānaṁ upasampajja viharati pathavīkasiṇaṁ, tasmiṁ samaye pañcaṅgikaṁ jhānaṁ hoti—</span></div><p><div class=verse-container id=vb12:203.3><span>vitakko, vicāro, pīti, sukhaṁ, cittassekaggatā. </span></div><p><div class=verse-container id=vb12:203.4><span>Idaṁ vuccati “paṭhamaṁ jhānaṁ”. </span></div><p><div class=verse-container id=vb12:203.5><span>Avasesā dhammā jhānasampayuttā. </span></div><p><div class=verse-container id=vb12:204.1><span>Tattha katamaṁ dutiyaṁ jhānaṁ? </span></div><p><div class=verse-container id=vb12:204.2><span>Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb12:204.3><span>tatiyaṁ jhānaṁ …pe… </span></div><p><div class=verse-container id=vb12:204.4><span>catutthaṁ jhānaṁ …pe… </span></div><p><div class=verse-container id=vb12:204.5><span>paṭhamaṁ jhānaṁ …pe… </span></div><p><div class=verse-container id=vb12:204.6><span>pañcamaṁ jhānaṁ upasampajja viharati pathavīkasiṇaṁ, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:204.7><span>upekkhā, cittassekaggatā. </span></div><p><div class=verse-container id=vb12:204.8><span>Idaṁ vuccati “pañcamaṁ jhānaṁ”. </span></div><p><div class=verse-container id=vb12:204.9><span>Avasesā dhammā jhānasampayuttā. </span></div><p><div class=verse-container id=vb12:205.1><span>Idha bhikkhu yasmiṁ samaye arūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sabbaso ākiñcaññāyatanaṁ samatikkamma nevasaññānāsaññāyatanasaññāsahagataṁ sukhassa ca pahānā …pe… catutthaṁ jhānaṁ upasampajja viharati, tasmiṁ samaye duvaṅgikaṁ jhānaṁ hoti—</span></div><p><div class=verse-container id=vb12:205.2><span>upekkhā, cittassekaggatā. </span></div><p><div class=verse-container id=vb12:205.3><span>Idaṁ vuccati “catutthaṁ jhānaṁ”. </span></div><p><div class=verse-container id=vb12:205.4><span>Avasesā dhammā jhānasampayuttāti. </span></div><p><div class=verse-container id=vb12:206.1><span>Abhidhammabhājanīyaṁ. </span></div><p><div class=verse-container id=vb12:207.0><span>3. Pañhāpucchaka </span></div><p><div class=verse-container id=vb12:207.1><span>Cattāri jhānāni—</span></div><p><div class=verse-container id=vb12:207.2><span>idha bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati …pe… </span></div><p><div class=verse-container id=vb12:207.3><span>vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati …pe… </span></div><p><div class=verse-container id=vb12:207.4><span>pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati …pe… </span></div><p><div class=verse-container id=vb12:207.5><span>sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span></div><p><div class=verse-container id=vb12:208.1><span>Catunnaṁ jhānānaṁ kati kusalā, kati akusalā, kati abyākatā …pe… kati saraṇā, kati araṇā? </span></div><p><div class=verse-container id=vb12:209.0><span>3.1. Tika </span></div><p><div class=verse-container id=vb12:209.1><span>Siyā kusalā, siyā abyākatā. </span></div><p><div class=verse-container id=vb12:210.1><span>Tīṇi jhānāni—</span></div><p><div class=verse-container id=vb12:210.2><span>etthuppannaṁ sukhaṁ vedanaṁ ṭhapetvā sukhāya vedanāya sampayuttā, catutthaṁ jhānaṁ—</span></div><p><div class=verse-container id=vb12:210.3><span>etthuppannaṁ adukkhamasukhaṁ vedanaṁ ṭhapetvā adukkhamasukhāya vedanāya sampayuttaṁ. </span></div><p><div class=verse-container id=vb12:211.1><span>Siyā vipākā, siyā vipākadhammadhammā, siyā nevavipākanavipākadhammadhammā. </span></div><p><div class=verse-container id=vb12:212.1><span>Siyā upādinnupādāniyā, siyā anupādinnupādāniyā, siyā anupādinnaanupādāniyā. </span></div><p><div class=verse-container id=vb12:213.1><span>Siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā. </span></div><p><div class=verse-container id=vb12:214.1><span>Paṭhamaṁ jhānaṁ—</span></div><p><div class=verse-container id=vb12:214.2><span>etthuppanne vitakkavicāre ṭhapetvā savitakkaṁ savicāraṁ, tīṇi jhānāni avitakkaavicārā. </span></div><p><div class=verse-container id=vb12:215.1><span>Dve jhānāni—</span></div><p><div class=verse-container id=vb12:215.2><span>etthuppannaṁ pītiṁ ṭhapetvā pītisahagatā, tīṇi jhānāni—</span></div><p><div class=verse-container id=vb12:215.3><span>etthuppannaṁ sukhaṁ ṭhapetvā sukhasahagatā, catutthaṁ jhānaṁ—</span></div><p><div class=verse-container id=vb12:215.4><span>etthuppannaṁ upekkhaṁ ṭhapetvā upekkhāsahagataṁ. </span></div><p><div class=verse-container id=vb12:216.1><span>Neva dassanena na bhāvanāya pahātabbā. </span></div><p><div class=verse-container id=vb12:217.1><span>Neva dassanena na bhāvanāya pahātabbahetukā. </span></div><p><div class=verse-container id=vb12:218.1><span>Siyā ācayagāmino, siyā apacayagāmino, siyā nevācayagāmināpacayagāmino. </span></div><p><div class=verse-container id=vb12:219.1><span>Siyā sekkhā, siyā asekkhā, siyā nevasekkhanāsekkhā. </span></div><p><div class=verse-container id=vb12:220.1><span>Siyā mahaggatā, siyā appamāṇā. </span></div><p><div class=verse-container id=vb12:221.1><span>Tīṇi jhānāni na vattabbā “parittārammaṇā”tipi, “mahaggatārammaṇā”tipi, siyā appamāṇārammaṇā, siyā na vattabbā “appamāṇārammaṇā”ti; </span></div><p><div class=verse-container id=vb12:221.2><span>catutthaṁ jhānaṁ siyā parittārammaṇaṁ, siyā mahaggatārammaṇaṁ, siyā appamāṇārammaṇaṁ; </span></div><p><div class=verse-container id=vb12:221.3><span>siyā na vattabbaṁ “parittārammaṇan”tipi, “mahaggatārammaṇan”tipi, “appamāṇārammaṇan”tipi. </span></div><p><div class=verse-container id=vb12:222.1><span>Siyā majjhimā, siyā paṇītā. </span></div><p><div class=verse-container id=vb12:223.1><span>Siyā sammattaniyatā, siyā aniyatā. </span></div><p><div class=verse-container id=vb12:224.1><span>Tīṇi jhānāni na maggārammaṇā, siyā maggahetukā, siyā maggādhipatino, siyā na vattabbā “maggahetukā”tipi, “maggādhipatino”tipi; </span></div><p><div class=verse-container id=vb12:224.2><span>catutthaṁ jhānaṁ siyā maggārammaṇaṁ, siyā maggahetukaṁ, siyā maggādhipati, siyā na vattabbaṁ “maggārammaṇan”tipi, “maggahetukan”tipi “maggādhipatī”tipi. </span></div><p><div class=verse-container id=vb12:225.1><span>Siyā uppannā, siyā anuppannā, siyā uppādino. </span></div><p><div class=verse-container id=vb12:226.1><span>Siyā atītā, siyā anāgatā, siyā paccuppannā. </span></div><p><div class=verse-container id=vb12:227.1><span>Tīṇi jhānāni na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi; </span></div><p><div class=verse-container id=vb12:227.2><span>catutthaṁ jhānaṁ siyā atītārammaṇaṁ, siyā anāgatārammaṇaṁ, siyā paccuppannārammaṇaṁ, siyā na vattabbaṁ “atītārammaṇan”tipi, “anāgatārammaṇan”tipi, “paccuppannārammaṇan”tipi. </span></div><p><div class=verse-container id=vb12:228.1><span>Siyā ajjhattā, siyā bahiddhā, siyā ajjhattabahiddhā. </span></div><p><div class=verse-container id=vb12:229.1><span>Tīṇi jhānāni bahiddhārammaṇā, catutthaṁ jhānaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ, siyā na vattabbaṁ “ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi. </span></div><p><div class=verse-container id=vb12:230.1><span>Anidassanaappaṭighā. </span></div><p><div class=verse-container id=vb12:231.0><span>3.2. Duka </span></div><p><div class=verse-container id=vb12:231.1><span>Na hetū, sahetukā, hetusampayuttā, na vattabbā “hetū ceva sahetukā cā”ti, sahetukā ceva na ca hetū, na vattabbā “hetū ceva hetusampayuttā cā”ti, hetusampayuttā ceva na ca hetū, na hetū sahetukā. </span></div><p><div class=verse-container id=vb12:232.1><span>Sappaccayā, saṅkhatā, anidassanā, appaṭighā, arūpā, siyā lokiyā, siyā lokuttarā, kenaci viññeyyā, kenaci na viññeyyā. </span></div><p><div class=verse-container id=vb12:233.1><span>No āsavā, siyā sāsavā, siyā anāsavā, āsavavippayuttā, na vattabbā “āsavā ceva sāsavā cā”ti, siyā sāsavā ceva no ca āsavā, siyā na vattabbā “sāsavā ceva no ca āsavā”ti. </span></div><p><div class=verse-container id=vb12:233.2><span>Na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span></div><p><div class=verse-container id=vb12:233.3><span>Siyā āsavavippayuttā sāsavā, siyā āsavavippayuttā anāsavā. </span></div><p><div class=verse-container id=vb12:234.1><span>No saṁyojanā …pe… </span></div><p><div class=verse-container id=vb12:234.2><span>no ganthā …pe… </span></div><p><div class=verse-container id=vb12:234.3><span>no oghā …pe… </span></div><p><div class=verse-container id=vb12:234.4><span>no yogā …pe… </span></div><p><div class=verse-container id=vb12:234.5><span>no nīvaraṇā …pe… </span></div><p><div class=verse-container id=vb12:234.6><span>no parāmāsā …pe… </span></div><p><div class=verse-container id=vb12:234.7><span>sārammaṇā, no cittā, cetasikā, cittasampayuttā, cittasaṁsaṭṭhā, cittasamuṭṭhānā, cittasahabhuno, cittānuparivattino, cittasaṁsaṭṭhasamuṭṭhānā, cittasaṁsaṭṭhasamuṭṭhānasahabhuno, cittasaṁsaṭṭhasamuṭṭhānānuparivattino, bāhirā, no upādā, siyā upādinnā, siyā anupādinnā. </span></div><p><div class=verse-container id=vb12:235.1><span>No upādānā …pe… </span></div><p><div class=verse-container id=vb12:235.2><span>no kilesā …pe… </span></div><p><div class=verse-container id=vb12:235.3><span>na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā. </span></div><p><div class=verse-container id=vb12:235.4><span>Paṭhamaṁ jhānaṁ—</span></div><p><div class=verse-container id=vb12:235.5><span>etthuppannaṁ vitakkaṁ ṭhapetvā savitakkaṁ, tīṇi jhānāni avitakkā. </span></div><p><div class=verse-container id=vb12:235.6><span>Paṭhamaṁ jhānaṁ—</span></div><p><div class=verse-container id=vb12:235.7><span>etthuppannaṁ vicāraṁ ṭhapetvā savicāraṁ, tīṇi jhānāni avicārā. </span></div><p><div class=verse-container id=vb12:235.8><span>Dve jhānāni—</span></div><p><div class=verse-container id=vb12:235.9><span>etthuppannaṁ pītiṁ ṭhapetvā sappītikā, dve jhānāni appītikā. </span></div><p><div class=verse-container id=vb12:235.10><span>Dve jhānāni—</span></div><p><div class=verse-container id=vb12:235.11><span>etthuppannaṁ pītiṁ ṭhapetvā pītisahagatā, dve jhānāni na pītisahagatā. </span></div><p><div class=verse-container id=vb12:235.12><span>Tīṇi jhānāni—</span></div><p><div class=verse-container id=vb12:235.13><span>etthuppannaṁ sukhaṁ ṭhapetvā sukhasahagatā, catutthaṁ jhānaṁ na sukhasahagataṁ. </span></div><p><div class=verse-container id=vb12:235.14><span>Catutthaṁ jhānaṁ—</span></div><p><div class=verse-container id=vb12:235.15><span>etthuppannaṁ upekkhaṁ ṭhapetvā upekkhāsahagataṁ, tīṇi jhānāni upekkhāsahagatā, na kāmāvacarā, siyā rūpāvacarā, siyā na rūpāvacarā, tīṇi jhānāni na arūpāvacarā, catutthaṁ jhānaṁ siyā arūpāvacaraṁ, siyā na arūpāvacaraṁ, siyā pariyāpannā, siyā apariyāpannā, siyā niyyānikā, siyā aniyyānikā, siyā niyatā, siyā aniyatā, siyā sauttarā, siyā anuttarā, araṇāti. </span></div><p><div class=verse-container id=vb12:236.1><span>Pañhāpucchakaṁ. </span></div><p><div class=verse-container id=vb12:237.1><span>Jhānavibhaṅgo niṭṭhito. </span></div><div class=flex-between><a href=/canon/en/pli/ms/abhidhamma/vb/vb0011.html>Previous</a><a href=/canon/en/pli/ms/abhidhamma/vb/vb0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>