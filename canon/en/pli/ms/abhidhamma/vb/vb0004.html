<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0003.html>Previous</a><a href=/canon/en/pli/ms/abhidhamma/vb/vb0005.html>Next</a></div><p id=vb4:0.1><span class=root>Vibhaṅga </span><br><p id=vb4:0.2><span class="root big-bold">Saccavibhaṅga </span><br><p id=vb4:1.0><span class=root>1. Suttantabhājanīya </span><br><p id=vb4:1.1><span class=root>Cattāri ariyasaccāni—</span><br><p id=vb4:1.2><span class=root>dukkhaṁ ariyasaccaṁ, dukkhasamudayaṁ ariyasaccaṁ, dukkhanirodhaṁ ariyasaccaṁ, dukkhanirodhagāminī paṭipadā ariyasaccaṁ. </span><br><p id=vb4:2.0><span class=root>1.1. Dukkhasacca </span><br><p id=vb4:2.1><span class=root>Tattha katamaṁ dukkhaṁ ariyasaccaṁ? </span><br><p id=vb4:2.2><span class=root>Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi dukkhā, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ, saṅkhittena pañcupādānakkhandhā dukkhā. </span><br><p id=vb4:3.1><span class=root>Tattha katamā jāti? </span><br><p id=vb4:3.2><span class=root>Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho—</span><br><p id=vb4:3.3><span class=root>ayaṁ vuccati “jāti”. </span><br><p id=vb4:4.1><span class=root>Tattha katamā jarā? </span><br><p id=vb4:4.2><span class=root>Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko—</span><br><p id=vb4:4.3><span class=root>ayaṁ vuccati “jarā”. </span><br><p id=vb4:5.1><span class=root>Tattha katamaṁ maraṇaṁ? </span><br><p id=vb4:5.2><span class=root>Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālakiriyā khandhānaṁ bhedo kaḷevarassa nikkhepo jīvitindriyassupacchedo—</span><br><p id=vb4:5.3><span class=root>idaṁ vuccati “maraṇaṁ”. </span><br><p id=vb4:6.1><span class=root>Tattha katamo soko? </span><br><p id=vb4:6.2><span class=root>Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa soko socanā socitattaṁ antosoko antoparisoko cetaso parijjhāyanā domanassaṁ sokasallaṁ—</span><br><p id=vb4:6.3><span class=root>ayaṁ vuccati “soko”. </span><br><p id=vb4:7.1><span class=root>Tattha katamo paridevo? </span><br><p id=vb4:7.2><span class=root>Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṁ paridevitattaṁ vācā palāpo vippalāpo lālappo lālappanā lālappitattaṁ—</span><br><p id=vb4:7.3><span class=root>ayaṁ vuccati “paridevo”. </span><br><p id=vb4:8.1><span class=root>Tattha katamaṁ dukkhaṁ? </span><br><p id=vb4:8.2><span class=root>Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span><br><p id=vb4:8.3><span class=root>idaṁ vuccati “dukkhaṁ”. </span><br><p id=vb4:9.1><span class=root>Tattha katamaṁ domanassaṁ? </span><br><p id=vb4:9.2><span class=root>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span><br><p id=vb4:9.3><span class=root>idaṁ vuccati “domanassaṁ”. </span><br><p id=vb4:10.1><span class=root>Tattha katamo upāyāso? </span><br><p id=vb4:10.2><span class=root>Ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa āyāso upāyāso āyāsitattaṁ upāyāsitattaṁ—</span><br><p id=vb4:10.3><span class=root>ayaṁ vuccati “upāyāso”. </span><br><p id=vb4:11.1><span class=root>Tattha katamo appiyehi sampayogo dukkho? </span><br><p id=vb4:11.2><span class=root>Idha yassa te honti aniṭṭhā akantā amanāpā rūpā saddā gandhā rasā phoṭṭhabbā, ye vā panassa te honti anatthakāmā ahitakāmā aphāsukakāmā ayogakkhemakāmā; </span><br><p id=vb4:11.3><span class=root>yā tehi saṅgati samāgamo samodhānaṁ missībhāvo—</span><br><p id=vb4:11.4><span class=root>ayaṁ vuccati “appiyehi sampayogo dukkho”. </span><br><p id=vb4:12.1><span class=root>Tattha katamo piyehi vippayogo dukkho? </span><br><p id=vb4:12.2><span class=root>Idha yassa te honti iṭṭhā kantā manāpā rūpā saddā gandhā rasā phoṭṭhabbā, ye vā panassa te honti atthakāmā hitakāmā phāsukakāmā yogakkhemakāmā mātā vā pitā vā bhātā vā bhaginī vā mittā vā amaccā vā ñātī vā sālohitā vā; </span><br><p id=vb4:12.3><span class=root>yā tehi asaṅgati asamāgamo asamodhānaṁ amissībhāvo—</span><br><p id=vb4:12.4><span class=root>ayaṁ vuccati “piyehi vippayogo dukkho”. </span><br><p id=vb4:13.1><span class=root>Tattha katamaṁ yampicchaṁ na labhati tampi dukkhaṁ? </span><br><p id=vb4:13.2><span class=root>Jātidhammānaṁ sattānaṁ evaṁ icchā uppajjati—</span><br><p id=vb4:13.3><span class=root>“aho vata, mayaṁ na jātidhammā assāma; </span><br><p id=vb4:13.4><span class=root>na ca, vata, no jāti āgaccheyyā”ti. </span><br><p id=vb4:13.5><span class=root>Na kho panetaṁ icchāya pattabbaṁ. </span><br><p id=vb4:13.6><span class=root>Idampi “yampicchaṁ na labhati tampi dukkhaṁ”. </span><br><p id=vb4:14.1><span class=root>Jarādhammānaṁ sattānaṁ …pe… </span><br><p id=vb4:14.2><span class=root>byādhidhammānaṁ sattānaṁ …pe… </span><br><p id=vb4:14.3><span class=root>maraṇadhammānaṁ sattānaṁ …pe… </span><br><p id=vb4:14.4><span class=root>sokaparidevadukkhadomanassupāyāsadhammānaṁ sattānaṁ evaṁ icchā uppajjati—</span><br><p id=vb4:14.5><span class=root>“aho vata, mayaṁ na sokaparidevadukkhadomanassupāyāsadhammā assāma; </span><br><p id=vb4:14.6><span class=root>na ca, vata, no sokaparidevadukkhadomanassupāyāsā āgaccheyyun”ti. </span><br><p id=vb4:14.7><span class=root>Na kho panetaṁ icchāya pattabbaṁ. </span><br><p id=vb4:14.8><span class=root>Idampi “yampicchaṁ na labhati tampi dukkhaṁ”. </span><br><p id=vb4:15.1><span class=root>Tattha katame saṅkhittena pañcupādānakkhandhā dukkhā? </span><br><p id=vb4:15.2><span class=root>Seyyathidaṁ—</span><br><p id=vb4:15.3><span class=root>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><br><p id=vb4:15.4><span class=root>Ime vuccanti “saṅkhittena pañcupādānakkhandhā dukkhā”. </span><br><p id=vb4:16.1><span class=root>Idaṁ vuccati “dukkhaṁ ariyasaccaṁ”. </span><br><p id=vb4:17.0><span class=root>1.2. Samudayasacca </span><br><p id=vb4:17.1><span class=root>Tattha katamaṁ dukkhasamudayaṁ ariyasaccaṁ? </span><br><p id=vb4:17.2><span class=root>Yāyaṁ taṇhā ponobhavikā nandirāgasahagatā tatratatrābhinandinī, seyyathidaṁ—</span><br><p id=vb4:17.3><span class=root>kāmataṇhā, bhavataṇhā, vibhavataṇhā. </span><br><p id=vb4:18.1><span class=root>Sā kho panesā taṇhā kattha uppajjamānā uppajjati, kattha nivisamānā nivisati? </span><br><p id=vb4:18.2><span class=root>Yaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:19.1><span class=root>Kiñca loke piyarūpaṁ sātarūpaṁ? </span><br><p id=vb4:19.2><span class=root>Cakkhuṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:19.3><span class=root>Sotaṁ loke …pe… </span><br><p id=vb4:19.4><span class=root>ghānaṁ loke … </span><br><p id=vb4:19.5><span class=root>jivhā loke … </span><br><p id=vb4:19.6><span class=root>kāyo loke … </span><br><p id=vb4:19.7><span class=root>mano loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:20.1><span class=root>Rūpā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:20.2><span class=root>Saddā loke …pe… </span><br><p id=vb4:20.3><span class=root>gandhā loke … </span><br><p id=vb4:20.4><span class=root>rasā loke … </span><br><p id=vb4:20.5><span class=root>phoṭṭhabbā loke … </span><br><p id=vb4:20.6><span class=root>dhammā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:21.1><span class=root>Cakkhuviññāṇaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:21.2><span class=root>Sotaviññāṇaṁ loke …pe… </span><br><p id=vb4:21.3><span class=root>ghānaviññāṇaṁ loke … </span><br><p id=vb4:21.4><span class=root>jivhāviññāṇaṁ loke … </span><br><p id=vb4:21.5><span class=root>kāyaviññāṇaṁ loke … </span><br><p id=vb4:21.6><span class=root>manoviññāṇaṁ loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:22.1><span class=root>Cakkhusamphasso loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:22.2><span class=root>Sotasamphasso loke …pe… </span><br><p id=vb4:22.3><span class=root>ghānasamphasso loke … </span><br><p id=vb4:22.4><span class=root>jivhāsamphasso loke … </span><br><p id=vb4:22.5><span class=root>kāyasamphasso loke … </span><br><p id=vb4:22.6><span class=root>manosamphasso loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:23.1><span class=root>Cakkhusamphassajā vedanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:23.2><span class=root>Sotasamphassajā vedanā loke …pe… </span><br><p id=vb4:23.3><span class=root>ghānasamphassajā vedanā loke … </span><br><p id=vb4:23.4><span class=root>jivhāsamphassajā vedanā loke … </span><br><p id=vb4:23.5><span class=root>kāyasamphassajā vedanā loke … </span><br><p id=vb4:23.6><span class=root>manosamphassajā vedanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:24.1><span class=root>Rūpasaññā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:24.2><span class=root>Saddasaññā loke …pe… </span><br><p id=vb4:24.3><span class=root>gandhasaññā loke … </span><br><p id=vb4:24.4><span class=root>rasasaññā loke … </span><br><p id=vb4:24.5><span class=root>phoṭṭhabbasaññā loke … </span><br><p id=vb4:24.6><span class=root>dhammasaññā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:25.1><span class=root>Rūpasañcetanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:25.2><span class=root>Saddasañcetanā loke …pe… </span><br><p id=vb4:25.3><span class=root>gandhasañcetanā loke … </span><br><p id=vb4:25.4><span class=root>rasasañcetanā loke … </span><br><p id=vb4:25.5><span class=root>phoṭṭhabbasañcetanā loke … </span><br><p id=vb4:25.6><span class=root>dhammasañcetanā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:26.1><span class=root>Rūpataṇhā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:26.2><span class=root>Saddataṇhā loke …pe… </span><br><p id=vb4:26.3><span class=root>gandhataṇhā loke … </span><br><p id=vb4:26.4><span class=root>rasataṇhā loke … </span><br><p id=vb4:26.5><span class=root>phoṭṭhabbataṇhā loke … </span><br><p id=vb4:26.6><span class=root>dhammataṇhā loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:27.1><span class=root>Rūpavitakko loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:27.2><span class=root>Saddavitakko loke …pe… </span><br><p id=vb4:27.3><span class=root>gandhavitakko loke … </span><br><p id=vb4:27.4><span class=root>rasavitakko loke … </span><br><p id=vb4:27.5><span class=root>phoṭṭhabbavitakko loke … </span><br><p id=vb4:27.6><span class=root>dhammavitakko loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:28.1><span class=root>Rūpavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:28.2><span class=root>Saddavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:28.3><span class=root>Gandhavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:28.4><span class=root>Rasavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:28.5><span class=root>Phoṭṭhabbavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:28.6><span class=root>Dhammavicāro loke piyarūpaṁ sātarūpaṁ, etthesā taṇhā uppajjamānā uppajjati, ettha nivisamānā nivisati. </span><br><p id=vb4:29.1><span class=root>Idaṁ vuccati “dukkhasamudayaṁ ariyasaccaṁ”. </span><br><p id=vb4:30.0><span class=root>1.3. Nirodhasacca </span><br><p id=vb4:30.1><span class=root>Tattha katamaṁ dukkhanirodhaṁ ariyasaccaṁ? </span><br><p id=vb4:30.2><span class=root>Yo tassāyeva taṇhāya asesavirāganirodho cāgo paṭinissaggo mutti anālayo. </span><br><p id=vb4:31.1><span class=root>Sā kho panesā taṇhā kattha pahīyamānā pahīyati, kattha nirujjhamānā nirujjhati? </span><br><p id=vb4:31.2><span class=root>Yaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:32.1><span class=root>Kiñca loke piyarūpaṁ sātarūpaṁ? </span><br><p id=vb4:32.2><span class=root>Cakkhuṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:32.3><span class=root>Sotaṁ loke …pe… </span><br><p id=vb4:32.4><span class=root>ghānaṁ loke … </span><br><p id=vb4:32.5><span class=root>jivhā loke … </span><br><p id=vb4:32.6><span class=root>kāyo loke … </span><br><p id=vb4:32.7><span class=root>mano loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:33.1><span class=root>Rūpā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:33.2><span class=root>Saddā loke …pe… </span><br><p id=vb4:33.3><span class=root>gandhā loke … </span><br><p id=vb4:33.4><span class=root>rasā loke … </span><br><p id=vb4:33.5><span class=root>phoṭṭhabbā loke … </span><br><p id=vb4:33.6><span class=root>dhammā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:34.1><span class=root>Cakkhuviññāṇaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:34.2><span class=root>Sotaviññāṇaṁ loke …pe… </span><br><p id=vb4:34.3><span class=root>ghānaviññāṇaṁ loke … </span><br><p id=vb4:34.4><span class=root>jivhāviññāṇaṁ loke … </span><br><p id=vb4:34.5><span class=root>kāyaviññāṇaṁ loke … </span><br><p id=vb4:34.6><span class=root>manoviññāṇaṁ loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:35.1><span class=root>Cakkhusamphasso loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:35.2><span class=root>Sotasamphasso loke …pe… </span><br><p id=vb4:35.3><span class=root>ghānasamphasso loke … </span><br><p id=vb4:35.4><span class=root>jivhāsamphasso loke … </span><br><p id=vb4:35.5><span class=root>kāyasamphasso loke … </span><br><p id=vb4:35.6><span class=root>manosamphasso loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:36.1><span class=root>Cakkhusamphassajā vedanā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:36.2><span class=root>Sotasamphassajā vedanā loke …pe… </span><br><p id=vb4:36.3><span class=root>ghānasamphassajā vedanā loke … </span><br><p id=vb4:36.4><span class=root>jivhāsamphassajā vedanā loke … </span><br><p id=vb4:36.5><span class=root>kāyasamphassajā vedanā loke … </span><br><p id=vb4:36.6><span class=root>manosamphassajā vedanā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:37.1><span class=root>Rūpasaññā loke … </span><br><p id=vb4:37.2><span class=root>saddasaññā loke … </span><br><p id=vb4:37.3><span class=root>gandhasaññā loke … </span><br><p id=vb4:37.4><span class=root>rasasaññā loke … </span><br><p id=vb4:37.5><span class=root>phoṭṭhabbasaññā loke … </span><br><p id=vb4:37.6><span class=root>dhammasaññā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:38.1><span class=root>Rūpasañcetanā loke … </span><br><p id=vb4:38.2><span class=root>saddasañcetanā loke … </span><br><p id=vb4:38.3><span class=root>gandhasañcetanā loke … </span><br><p id=vb4:38.4><span class=root>rasasañcetanā loke … </span><br><p id=vb4:38.5><span class=root>phoṭṭhabbasañcetanā loke … </span><br><p id=vb4:38.6><span class=root>dhammasañcetanā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:39.1><span class=root>Rūpataṇhā loke … </span><br><p id=vb4:39.2><span class=root>saddataṇhā loke … </span><br><p id=vb4:39.3><span class=root>gandhataṇhā loke … </span><br><p id=vb4:39.4><span class=root>rasataṇhā loke … </span><br><p id=vb4:39.5><span class=root>phoṭṭhabbataṇhā loke … </span><br><p id=vb4:39.6><span class=root>dhammataṇhā loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:40.1><span class=root>Rūpavitakko loke … </span><br><p id=vb4:40.2><span class=root>saddavitakko loke … </span><br><p id=vb4:40.3><span class=root>gandhavitakko loke … </span><br><p id=vb4:40.4><span class=root>rasavitakko loke … </span><br><p id=vb4:40.5><span class=root>phoṭṭhabbavitakko loke … </span><br><p id=vb4:40.6><span class=root>dhammavitakko loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:41.1><span class=root>Rūpavicāro loke … </span><br><p id=vb4:41.2><span class=root>saddavicāro loke … </span><br><p id=vb4:41.3><span class=root>gandhavicāro loke … </span><br><p id=vb4:41.4><span class=root>rasavicāro loke … </span><br><p id=vb4:41.5><span class=root>phoṭṭhabbavicāro loke … </span><br><p id=vb4:41.6><span class=root>dhammavicāro loke piyarūpaṁ sātarūpaṁ, etthesā taṇhā pahīyamānā pahīyati, ettha nirujjhamānā nirujjhati. </span><br><p id=vb4:42.1><span class=root>Idaṁ vuccati “dukkhanirodhaṁ ariyasaccaṁ”. </span><br><p id=vb4:43.0><span class=root>1.4. Maggasacca </span><br><p id=vb4:43.1><span class=root>Tattha katamaṁ dukkhanirodhagāminī paṭipadā ariyasaccaṁ? </span><br><p id=vb4:43.2><span class=root>Ayameva ariyo aṭṭhaṅgiko maggo, seyyathidaṁ—</span><br><p id=vb4:43.3><span class=root>sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span><br><p id=vb4:44.1><span class=root>Tattha katamā sammādiṭṭhi? </span><br><p id=vb4:44.2><span class=root>Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ—</span><br><p id=vb4:44.3><span class=root>ayaṁ vuccati “sammādiṭṭhi”. </span><br><p id=vb4:45.1><span class=root>Tattha katamo sammāsaṅkappo? </span><br><p id=vb4:45.2><span class=root>Nekkhammasaṅkappo, abyāpādasaṅkappo, avihiṁsāsaṅkappo—</span><br><p id=vb4:45.3><span class=root>ayaṁ vuccati “sammāsaṅkappo”. </span><br><p id=vb4:46.1><span class=root>Tattha katamā sammāvācā? </span><br><p id=vb4:46.2><span class=root>Musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—</span><br><p id=vb4:46.3><span class=root>ayaṁ vuccati “sammāvācā”. </span><br><p id=vb4:47.1><span class=root>Tattha katamo sammākammanto? </span><br><p id=vb4:47.2><span class=root>Pāṇātipātā veramaṇī, adinnādānā veramaṇī, kāmesumicchācārā veramaṇī—</span><br><p id=vb4:47.3><span class=root>ayaṁ vuccati “sammākammanto”. </span><br><p id=vb4:48.1><span class=root>Tattha katamo sammāājīvo? </span><br><p id=vb4:48.2><span class=root>Idha ariyasāvako micchāājīvaṁ pahāya sammāājīvena jīvikaṁ kappeti—</span><br><p id=vb4:48.3><span class=root>ayaṁ vuccati “sammāājīvo”. </span><br><p id=vb4:49.1><span class=root>Tattha katamo sammāvāyāmo? </span><br><p id=vb4:49.2><span class=root>Idha bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti, vāyamati, vīriyaṁ ārabhati, cittaṁ paggaṇhāti, padahati. </span><br><p id=vb4:49.3><span class=root>Uppannānaṁ pāpakānaṁ akusalānaṁ dhammānaṁ pahānāya chandaṁ janeti, vāyamati, vīriyaṁ ārabhati, cittaṁ paggaṇhāti, padahati. </span><br><p id=vb4:49.4><span class=root>Anuppannānaṁ kusalānaṁ dhammānaṁ uppādāya chandaṁ janeti, vāyamati, vīriyaṁ ārabhati, cittaṁ paggaṇhāti, padahati. </span><br><p id=vb4:49.5><span class=root>Uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti, vāyamati, vīriyaṁ ārabhati, cittaṁ paggaṇhāti, padahati. </span><br><p id=vb4:49.6><span class=root>Ayaṁ vuccati “sammāvāyāmo”. </span><br><p id=vb4:50.1><span class=root>Tattha katamā sammāsati? </span><br><p id=vb4:50.2><span class=root>Idha bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ. </span><br><p id=vb4:50.3><span class=root>Vedanāsu …pe… </span><br><p id=vb4:50.4><span class=root>citte …pe… </span><br><p id=vb4:50.5><span class=root>dhammesu dhammānupassī viharati ātāpī sampajāno satimā, vineyya loke abhijjhādomanassaṁ. </span><br><p id=vb4:50.6><span class=root>Ayaṁ vuccati “sammāsati”. </span><br><p id=vb4:51.1><span class=root>Tattha katamo sammāsamādhi? </span><br><p id=vb4:51.2><span class=root>Idha bhikkhu vivicceva kāmehi, vivicca akusalehi dhammehi, savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br><p id=vb4:51.3><span class=root>Vitakkavicārānaṁ vūpasamā, ajjhattaṁ sampasādanaṁ, cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br><p id=vb4:51.4><span class=root>Pītiyā ca virāgā, upekkhako ca viharati, sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti—“upekkhako satimā sukhavihārī”ti, tatiyaṁ jhānaṁ upasampajja viharati. </span><br><p id=vb4:51.5><span class=root>Sukhassa ca pahānā, dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br><p id=vb4:51.6><span class=root>Ayaṁ vuccati “sammāsamādhi”. </span><br><p id=vb4:52.1><span class=root>Idaṁ vuccati “dukkhanirodhagāminī paṭipadā ariyasaccaṁ”. </span><br><p id=vb4:53.1><span class=root>Suttantabhājanīyaṁ. </span><br><p id=vb4:54.0><span class=root>2. Abhidhammabhājanīya </span><br><p id=vb4:54.1><span class=root>Cattāri saccāni—</span><br><p id=vb4:54.2><span class=root>dukkhaṁ, dukkhasamudayo, dukkhanirodho, dukkhanirodhagāminī paṭipadā. </span><br><p id=vb4:55.1><span class=root>Tattha katamo dukkhasamudayo? </span><br><p id=vb4:55.2><span class=root>Taṇhā—</span><br><p id=vb4:55.3><span class=root>ayaṁ vuccati “dukkhasamudayo”. </span><br><p id=vb4:56.1><span class=root>Tattha katamaṁ dukkhaṁ? </span><br><p id=vb4:56.2><span class=root>Avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:56.3><span class=root>idaṁ vuccati “dukkhaṁ”. </span><br><p id=vb4:57.1><span class=root>Tattha katamo dukkhanirodho? </span><br><p id=vb4:57.2><span class=root>Taṇhāya pahānaṁ—</span><br><p id=vb4:57.3><span class=root>ayaṁ vuccati “dukkhanirodho”. </span><br><p id=vb4:58.1><span class=root>Tattha katamā dukkhanirodhagāminī paṭipadā? </span><br><p id=vb4:58.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti sammādiṭṭhi …pe… sammāsamādhi. </span><br><p id=vb4:59.1><span class=root>Tattha katamā sammādiṭṭhi? </span><br><p id=vb4:59.2><span class=root>Yā paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br><p id=vb4:59.3><span class=root>ayaṁ vuccati “sammādiṭṭhi”. </span><br><p id=vb4:60.1><span class=root>Tattha katamo sammāsaṅkappo? </span><br><p id=vb4:60.2><span class=root>Yo takko vitakko …pe… sammāsaṅkappo maggaṅgaṁ maggapariyāpannaṁ—</span><br><p id=vb4:60.3><span class=root>ayaṁ vuccati “sammāsaṅkappo”. </span><br><p id=vb4:61.1><span class=root>Tattha katamā sammāvācā? </span><br><p id=vb4:61.2><span class=root>Yā catūhi vacīduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāvācā maggaṅgaṁ maggapariyāpannaṁ—</span><br><p id=vb4:61.3><span class=root>ayaṁ vuccati “sammāvācā”. </span><br><p id=vb4:62.1><span class=root>Tattha katamo sammākammanto? </span><br><p id=vb4:62.2><span class=root>Yā tīhi kāyaduccaritehi ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammākammanto maggaṅgaṁ maggapariyāpannaṁ—</span><br><p id=vb4:62.3><span class=root>ayaṁ vuccati “sammākammanto”. </span><br><p id=vb4:63.1><span class=root>Tattha katamo sammāājīvo? </span><br><p id=vb4:63.2><span class=root>Yā micchā ājīvā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto sammāājīvo maggaṅgaṁ maggapariyāpannaṁ—</span><br><p id=vb4:63.3><span class=root>ayaṁ vuccati “sammāājīvo”. </span><br><p id=vb4:64.1><span class=root>Tattha katamo sammāvāyāmo? </span><br><p id=vb4:64.2><span class=root>Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—</span><br><p id=vb4:64.3><span class=root>ayaṁ vuccati “sammāvāyāmo”. </span><br><p id=vb4:65.1><span class=root>Tattha katamā sammāsati? </span><br><p id=vb4:65.2><span class=root>Yā sati anussati …pe… sammāsati satisambojjhaṅgo maggaṅgaṁ maggapariyāpannaṁ—</span><br><p id=vb4:65.3><span class=root>ayaṁ vuccati “sammāsati”. </span><br><p id=vb4:66.1><span class=root>Tattha katamo sammāsamādhi? </span><br><p id=vb4:66.2><span class=root>Yā cittassa ṭhiti saṇṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—</span><br><p id=vb4:66.3><span class=root>ayaṁ vuccati “sammāsamādhi”. </span><br><p id=vb4:66.4><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:66.5><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:67.1><span class=root>Tattha katamo dukkhasamudayo? </span><br><p id=vb4:67.2><span class=root>Taṇhā ca avasesā ca kilesā—</span><br><p id=vb4:67.3><span class=root>ayaṁ vuccati “dukkhasamudayo”. </span><br><p id=vb4:68.1><span class=root>Tattha katamaṁ dukkhaṁ? </span><br><p id=vb4:68.2><span class=root>Avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:68.3><span class=root>idaṁ vuccati “dukkhaṁ”. </span><br><p id=vb4:69.1><span class=root>Tattha katamo dukkhanirodho? </span><br><p id=vb4:69.2><span class=root>Taṇhāya ca, avasesānañca kilesānaṁ pahānaṁ—</span><br><p id=vb4:69.3><span class=root>ayaṁ vuccati “dukkhanirodho”. </span><br><p id=vb4:70.1><span class=root>Tattha katamā dukkhanirodhagāminī paṭipadā? </span><br><p id=vb4:70.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—</span><br><p id=vb4:70.3><span class=root>sammādiṭṭhi …pe… sammāsamādhi. </span><br><p id=vb4:70.4><span class=root>Ayaṁ vuccati—</span><br><p id=vb4:70.5><span class=root>“dukkhanirodhagāminī paṭipadā”. </span><br><p id=vb4:70.6><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:71.1><span class=root>Tattha katamo dukkhasamudayo? </span><br><p id=vb4:71.2><span class=root>Taṇhā ca avasesā ca kilesā, avasesā ca akusalā dhammā—</span><br><p id=vb4:71.3><span class=root>ayaṁ vuccati “dukkhasamudayo”. </span><br><p id=vb4:72.1><span class=root>Tattha katamaṁ dukkhaṁ? </span><br><p id=vb4:72.2><span class=root>Tīṇi ca kusalamūlāni sāsavāni, avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:72.3><span class=root>idaṁ vuccati “dukkhaṁ”. </span><br><p id=vb4:73.1><span class=root>Tattha katamo dukkhanirodho? </span><br><p id=vb4:73.2><span class=root>Taṇhāya ca, avasesānañca kilesānaṁ, avasesānañca akusalānaṁ dhammānaṁ pahānaṁ—</span><br><p id=vb4:73.3><span class=root>ayaṁ vuccati “dukkhanirodho”. </span><br><p id=vb4:74.1><span class=root>Tattha katamā dukkhanirodhagāminī paṭipadā? </span><br><p id=vb4:74.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—</span><br><p id=vb4:74.3><span class=root>sammādiṭṭhi …pe… sammāsamādhi. </span><br><p id=vb4:74.4><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:74.5><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:75.1><span class=root>Tattha katamo dukkhasamudayo? </span><br><p id=vb4:75.2><span class=root>Taṇhā ca avasesā ca kilesā, avasesā ca akusalā dhammā, tīṇi ca kusalamūlāni sāsavāni—</span><br><p id=vb4:75.3><span class=root>ayaṁ vuccati “dukkhasamudayo”. </span><br><p id=vb4:76.1><span class=root>Tattha katamaṁ dukkhaṁ? </span><br><p id=vb4:76.2><span class=root>Avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:76.3><span class=root>idaṁ vuccati “dukkhaṁ”. </span><br><p id=vb4:77.1><span class=root>Tattha katamo dukkhanirodho? </span><br><p id=vb4:77.2><span class=root>Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ pahānaṁ—</span><br><p id=vb4:77.3><span class=root>ayaṁ vuccati “dukkhanirodho”. </span><br><p id=vb4:78.1><span class=root>Tattha katamā dukkhanirodhagāminī paṭipadā? </span><br><p id=vb4:78.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—</span><br><p id=vb4:78.3><span class=root>sammādiṭṭhi …pe… sammāsamādhi. </span><br><p id=vb4:78.4><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:78.5><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:79.1><span class=root>Tattha katamo dukkhasamudayo? </span><br><p id=vb4:79.2><span class=root>Taṇhā ca, avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā—</span><br><p id=vb4:79.3><span class=root>ayaṁ vuccati “dukkhasamudayo”. </span><br><p id=vb4:80.1><span class=root>Tattha katamaṁ dukkhaṁ? </span><br><p id=vb4:80.2><span class=root>Sāsavā kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:80.3><span class=root>idaṁ vuccati “dukkhaṁ”. </span><br><p id=vb4:81.1><span class=root>Tattha katamo dukkhanirodho? </span><br><p id=vb4:81.2><span class=root>Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ, avasesānañca sāsavānaṁ kusalānaṁ dhammānaṁ pahānaṁ—</span><br><p id=vb4:81.3><span class=root>ayaṁ vuccati “dukkhanirodho”. </span><br><p id=vb4:82.1><span class=root>Tattha katamā dukkhanirodhagāminī paṭipadā? </span><br><p id=vb4:82.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye aṭṭhaṅgiko maggo hoti—</span><br><p id=vb4:82.3><span class=root>sammādiṭṭhi …pe… sammāsamādhi. </span><br><p id=vb4:82.4><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:82.5><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:83.1><span class=root>Cattāri saccāni—</span><br><p id=vb4:83.2><span class=root>dukkhaṁ, dukkhasamudayo, dukkhanirodho, dukkhanirodhagāminī paṭipadā. </span><br><p id=vb4:84.1><span class=root>Tattha katamo dukkhasamudayo? </span><br><p id=vb4:84.2><span class=root>Taṇhā—</span><br><p id=vb4:84.3><span class=root>ayaṁ vuccati “dukkhasamudayo”. </span><br><p id=vb4:85.1><span class=root>Tattha katamaṁ dukkhaṁ? </span><br><p id=vb4:85.2><span class=root>Avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:85.3><span class=root>idaṁ vuccati “dukkhaṁ”. </span><br><p id=vb4:86.1><span class=root>Tattha katamo dukkhanirodho? </span><br><p id=vb4:86.2><span class=root>Taṇhāya pahānaṁ—</span><br><p id=vb4:86.3><span class=root>ayaṁ vuccati “dukkhanirodho”. </span><br><p id=vb4:87.1><span class=root>Tattha katamā dukkhanirodhagāminī paṭipadā? </span><br><p id=vb4:87.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye pañcaṅgiko maggo hoti—</span><br><p id=vb4:87.3><span class=root>sammādiṭṭhi, sammāsaṅkappo, sammāvāyāmo, sammāsati, sammāsamādhi. </span><br><p id=vb4:88.1><span class=root>Tattha katamā sammādiṭṭhi? </span><br><p id=vb4:88.2><span class=root>Yā paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br><p id=vb4:88.3><span class=root>ayaṁ vuccati “sammādiṭṭhi”. </span><br><p id=vb4:89.1><span class=root>Tattha katamo sammāsaṅkappo? </span><br><p id=vb4:89.2><span class=root>Yo takko vitakko …pe… sammāsaṅkappo maggaṅgaṁ maggapariyāpannaṁ—</span><br><p id=vb4:89.3><span class=root>ayaṁ vuccati “sammāsaṅkappo”. </span><br><p id=vb4:90.1><span class=root>Tattha katamo sammāvāyāmo? </span><br><p id=vb4:90.2><span class=root>Yo cetasiko vīriyārambho …pe… sammāvāyāmo vīriyasambojjhaṅgo maggaṅgaṁ maggapariyāpannaṁ—</span><br><p id=vb4:90.3><span class=root>ayaṁ vuccati “sammāvāyāmo”. </span><br><p id=vb4:91.1><span class=root>Tattha katamā sammāsati? </span><br><p id=vb4:91.2><span class=root>Yā sati anussati …pe… sammāsati satisambojjhaṅgo maggaṅgaṁ maggapariyāpannaṁ—</span><br><p id=vb4:91.3><span class=root>ayaṁ vuccati “sammāsati”. </span><br><p id=vb4:92.1><span class=root>Tattha katamo sammāsamādhi? </span><br><p id=vb4:92.2><span class=root>Yā cittassa ṭhiti …pe… sammāsamādhi samādhisambojjhaṅgo maggaṅgaṁ maggapariyāpannaṁ—</span><br><p id=vb4:92.3><span class=root>ayaṁ vuccati “sammāsamādhi”. </span><br><p id=vb4:92.4><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:92.5><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:93.1><span class=root>Tattha katamo dukkhasamudayo? </span><br><p id=vb4:93.2><span class=root>Taṇhā ca, avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā—</span><br><p id=vb4:93.3><span class=root>ayaṁ vuccati “dukkhasamudayo”. </span><br><p id=vb4:94.1><span class=root>Tattha katamaṁ dukkhaṁ? </span><br><p id=vb4:94.2><span class=root>Sāsavā kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:94.3><span class=root>idaṁ vuccati “dukkhaṁ”. </span><br><p id=vb4:95.1><span class=root>Tattha katamo dukkhanirodho? </span><br><p id=vb4:95.2><span class=root>Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ, avasesānañca sāsavānaṁ kusalānaṁ dhammānaṁ pahānaṁ—</span><br><p id=vb4:95.3><span class=root>ayaṁ vuccati “dukkhanirodho”. </span><br><p id=vb4:96.1><span class=root>Tattha katamā dukkhanirodhagāminī paṭipadā? </span><br><p id=vb4:96.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā, vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye pañcaṅgiko maggo hoti—</span><br><p id=vb4:96.3><span class=root>sammādiṭṭhi, sammāsaṅkappo, sammāvāyāmo, sammāsati, sammāsamādhi. </span><br><p id=vb4:96.4><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:96.5><span class=root>Avasesā dhammā dukkhanirodhagāminiyā paṭipadāya sampayuttā. </span><br><p id=vb4:97.1><span class=root>Cattāri saccāni—</span><br><p id=vb4:97.2><span class=root>dukkhaṁ, dukkhasamudayo, dukkhanirodho, dukkhanirodhagāminī paṭipadā. </span><br><p id=vb4:98.1><span class=root>Tattha katamo dukkhasamudayo? </span><br><p id=vb4:98.2><span class=root>Taṇhā—</span><br><p id=vb4:98.3><span class=root>ayaṁ vuccati “dukkhasamudayo”. </span><br><p id=vb4:99.1><span class=root>Tattha katamaṁ dukkhaṁ? </span><br><p id=vb4:99.2><span class=root>Avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā, sāsavā ca kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:99.3><span class=root>idaṁ vuccati “dukkhaṁ”. </span><br><p id=vb4:100.1><span class=root>Tattha katamo dukkhanirodho? </span><br><p id=vb4:100.2><span class=root>Taṇhāya pahānaṁ—</span><br><p id=vb4:100.3><span class=root>ayaṁ vuccati “dukkhanirodho”. </span><br><p id=vb4:101.1><span class=root>Tattha katamā dukkhanirodhagāminī paṭipadā? </span><br><p id=vb4:101.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span><br><p id=vb4:101.3><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:102.1><span class=root>Tattha katamo dukkhasamudayo? </span><br><p id=vb4:102.2><span class=root>Taṇhā ca, avasesā ca kilesā, avasesā ca akusalā dhammā, tīṇi ca kusalamūlāni sāsavāni, avasesā ca sāsavā kusalā dhammā—</span><br><p id=vb4:102.3><span class=root>ayaṁ vuccati “dukkhasamudayo”. </span><br><p id=vb4:103.1><span class=root>Tattha katamaṁ dukkhaṁ? </span><br><p id=vb4:103.2><span class=root>Sāsavā kusalākusalānaṁ dhammānaṁ vipākā, ye ca dhammā kiriyā neva kusalā nākusalā na ca kammavipākā, sabbañca rūpaṁ—</span><br><p id=vb4:103.3><span class=root>idaṁ vuccati “dukkhaṁ”. </span><br><p id=vb4:104.1><span class=root>Tattha katamo dukkhanirodho? </span><br><p id=vb4:104.2><span class=root>Taṇhāya ca, avasesānañca kilesānaṁ, avasesānañca akusalānaṁ dhammānaṁ, tiṇṇañca kusalamūlānaṁ sāsavānaṁ, avasesānañca sāsavānaṁ kusalānaṁ dhammānaṁ pahānaṁ—</span><br><p id=vb4:104.3><span class=root>ayaṁ vuccati “dukkhanirodho”. </span><br><p id=vb4:105.1><span class=root>Tattha katamā dukkhanirodhagāminī paṭipadā? </span><br><p id=vb4:105.2><span class=root>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span><br><p id=vb4:105.3><span class=root>Ayaṁ vuccati “dukkhanirodhagāminī paṭipadā”. </span><br><p id=vb4:106.1><span class=root>Abhidhammabhājanīyaṁ. </span><br><p id=vb4:107.0><span class=root>3. Pañhāpucchaka </span><br><p id=vb4:107.1><span class=root>Cattāri ariyasaccāni—</span><br><p id=vb4:107.2><span class=root>dukkhaṁ ariyasaccaṁ, dukkhasamudayaṁ ariyasaccaṁ, dukkhanirodhaṁ ariyasaccaṁ, dukkhanirodhagāminī paṭipadā ariyasaccaṁ. </span><br><p id=vb4:108.1><span class=root>Catunnaṁ ariyasaccānaṁ kati kusalā, kati akusalā, kati abyākatā …pe… kati saraṇā, kati araṇā? </span><br><p id=vb4:109.0><span class=root>3.1. Tika </span><br><p id=vb4:109.1><span class=root>Samudayasaccaṁ akusalaṁ. </span><br><p id=vb4:109.2><span class=root>Maggasaccaṁ kusalaṁ. </span><br><p id=vb4:109.3><span class=root>Nirodhasaccaṁ abyākataṁ. </span><br><p id=vb4:109.4><span class=root>Dukkhasaccaṁ siyā kusalaṁ, siyā akusalaṁ, siyā abyākataṁ. </span><br><p id=vb4:110.1><span class=root>Dve saccā siyā sukhāya vedanāya sampayuttā, siyā adukkhamasukhāya vedanāya sampayuttā. </span><br><p id=vb4:110.2><span class=root>Nirodhasaccaṁ na vattabbaṁ—</span><br><p id=vb4:110.3><span class=root>“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. </span><br><p id=vb4:110.4><span class=root>Dukkhasaccaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. </span><br><p id=vb4:111.1><span class=root>Dve saccā vipākadhammadhammā. </span><br><p id=vb4:111.2><span class=root>Nirodhasaccaṁ nevavipākanavipākadhammadhammaṁ. </span><br><p id=vb4:111.3><span class=root>Dukkhasaccaṁ siyā vipākaṁ, siyā vipākadhammadhammaṁ, siyā nevavipākanavipākadhammadhammaṁ. </span><br><p id=vb4:112.1><span class=root>Samudayasaccaṁ anupādinnupādāniyaṁ. </span><br><p id=vb4:112.2><span class=root>Dve saccā anupādinnaanupādāniyā. </span><br><p id=vb4:112.3><span class=root>Dukkhasaccaṁ siyā upādinnupādāniyaṁ, siyā anupādinnupādāniyaṁ. </span><br><p id=vb4:113.1><span class=root>Samudayasaccaṁ saṅkiliṭṭhasaṅkilesikaṁ. </span><br><p id=vb4:113.2><span class=root>Dve saccā asaṅkiliṭṭhaasaṅkilesikā. </span><br><p id=vb4:113.3><span class=root>Dukkhasaccaṁ siyā saṅkiliṭṭhasaṅkilesikaṁ, siyā asaṅkiliṭṭhasaṅkilesikaṁ. </span><br><p id=vb4:114.1><span class=root>Samudayasaccaṁ savitakkasavicāraṁ. </span><br><p id=vb4:114.2><span class=root>Nirodhasaccaṁ avitakkaavicāraṁ. </span><br><p id=vb4:114.3><span class=root>Maggasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ. </span><br><p id=vb4:114.4><span class=root>Dukkhasaccaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ, siyā na vattabbaṁ—“savitakkasavicāran”tipi, “avitakkavicāramattan”tipi, “avitakkaavicāran”tipi. </span><br><p id=vb4:115.1><span class=root>Dve saccā siyā pītisahagatā, siyā sukhasahagatā, siyā upekkhāsahagatā. </span><br><p id=vb4:115.2><span class=root>Nirodhasaccaṁ na vattabbaṁ—</span><br><p id=vb4:115.3><span class=root>“pītisahagatan”tipi, “sukhasahagatan”tipi, “upekkhāsahagatan”tipi. </span><br><p id=vb4:115.4><span class=root>Dukkhasaccaṁ siyā pītisahagataṁ, siyā sukhasahagataṁ, siyā upekkhāsahagataṁ, siyā na vattabbaṁ—“pītisahagatan”tipi, “sukhasahagatan”tipi, “upekkhāsahagatan”tipi. </span><br><p id=vb4:116.1><span class=root>Dve saccā neva dassanena na bhāvanāya pahātabbā. </span><br><p id=vb4:116.2><span class=root>Samudayasaccaṁ siyā dassanena pahātabbaṁ, siyā bhāvanāya pahātabbaṁ. </span><br><p id=vb4:116.3><span class=root>Dukkhasaccaṁ siyā dassanena pahātabbaṁ, siyā bhāvanāya pahātabbaṁ, siyā neva dassanena na bhāvanāya pahātabbaṁ. </span><br><p id=vb4:117.1><span class=root>Dve saccā neva dassanena na bhāvanāya pahātabbahetukā. </span><br><p id=vb4:117.2><span class=root>Samudayasaccaṁ siyā dassanena pahātabbahetukaṁ, siyā bhāvanāya pahātabbahetukaṁ. </span><br><p id=vb4:117.3><span class=root>Dukkhasaccaṁ siyā dassanena pahātabbahetukaṁ, siyā bhāvanāya pahātabbahetukaṁ, siyā neva dassanena na bhāvanāya pahātabbahetukaṁ. </span><br><p id=vb4:118.1><span class=root>Samudayasaccaṁ ācayagāmi. </span><br><p id=vb4:118.2><span class=root>Maggasaccaṁ apacayagāmi. </span><br><p id=vb4:118.3><span class=root>Nirodhasaccaṁ nevācayagāmināpacayagāmi. </span><br><p id=vb4:118.4><span class=root>Dukkhasaccaṁ siyā ācayagāmi, siyā nevācayagāmināpacayagāmi. </span><br><p id=vb4:119.1><span class=root>Maggasaccaṁ sekkhaṁ. </span><br><p id=vb4:119.2><span class=root>Tīṇi saccāni nevasekkhanāsekkhā. </span><br><p id=vb4:120.1><span class=root>Samudayasaccaṁ parittaṁ. </span><br><p id=vb4:120.2><span class=root>Dve saccā appamāṇā. </span><br><p id=vb4:120.3><span class=root>Dukkhasaccaṁ siyā parittaṁ, siyā mahaggataṁ. </span><br><p id=vb4:121.1><span class=root>Nirodhasaccaṁ anārammaṇaṁ. </span><br><p id=vb4:121.2><span class=root>Maggasaccaṁ appamāṇārammaṇaṁ. </span><br><p id=vb4:121.3><span class=root>Samudayasaccaṁ siyā parittārammaṇaṁ, siyā mahaggatārammaṇaṁ na appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi. </span><br><p id=vb4:121.4><span class=root>Dukkhasaccaṁ siyā parittārammaṇaṁ, siyā mahaggatārammaṇaṁ, siyā appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi, “appamāṇārammaṇan”tipi. </span><br><p id=vb4:122.1><span class=root>Samudayasaccaṁ hīnaṁ. </span><br><p id=vb4:122.2><span class=root>Dve saccā paṇītā. </span><br><p id=vb4:122.3><span class=root>Dukkhasaccaṁ siyā hīnaṁ, siyā majjhimaṁ. </span><br><p id=vb4:123.1><span class=root>Nirodhasaccaṁ aniyataṁ. </span><br><p id=vb4:123.2><span class=root>Maggasaccaṁ sammattaniyataṁ. </span><br><p id=vb4:123.3><span class=root>Dve saccā siyā micchattaniyatā, siyā aniyatā. </span><br><p id=vb4:124.1><span class=root>Nirodhasaccaṁ anārammaṇaṁ. </span><br><p id=vb4:124.2><span class=root>Samudayasaccaṁ na vattabbaṁ—</span><br><p id=vb4:124.3><span class=root>“maggārammaṇan”tipi, “maggahetukan”tipi, “maggādhipatī”tipi. </span><br><p id=vb4:124.4><span class=root>Maggasaccaṁ na maggārammaṇaṁ maggahetukaṁ, siyā maggādhipati, siyā na vattabbaṁ—“maggādhipatī”ti. </span><br><p id=vb4:124.5><span class=root>Dukkhasaccaṁ siyā maggārammaṇaṁ na maggahetukaṁ, siyā maggādhipati, siyā na vattabbaṁ—“maggārammaṇan”tipi, “maggādhipatī”tipi. </span><br><p id=vb4:125.1><span class=root>Dve saccā siyā uppannā, siyā anuppannā, na vattabbā—</span><br><p id=vb4:125.2><span class=root>“uppādino”ti. </span><br><p id=vb4:125.3><span class=root>Nirodhasaccaṁ na vattabbaṁ—</span><br><p id=vb4:125.4><span class=root>“uppannan”tipi, “anuppannan”tipi, “uppādī”tipi. </span><br><p id=vb4:125.5><span class=root>Dukkhasaccaṁ siyā uppannaṁ, siyā anuppannaṁ, siyā uppādi. </span><br><p id=vb4:126.1><span class=root>Tīṇi saccāni siyā atītā, siyā anāgatā, siyā paccuppannā. </span><br><p id=vb4:126.2><span class=root>Nirodhasaccaṁ na vattabbaṁ—</span><br><p id=vb4:126.3><span class=root>“atītan”tipi, “anāgatan”tipi, “paccuppannan”tipi. </span><br><p id=vb4:127.1><span class=root>Nirodhasaccaṁ anārammaṇaṁ. </span><br><p id=vb4:127.2><span class=root>Maggasaccaṁ na vattabbaṁ—</span><br><p id=vb4:127.3><span class=root>“atītārammaṇan”tipi, “anāgatārammaṇan”tipi, “paccuppannārammaṇan”tipi. </span><br><p id=vb4:127.4><span class=root>Dve saccā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi. </span><br><p id=vb4:128.1><span class=root>Nirodhasaccaṁ bahiddhā. </span><br><p id=vb4:128.2><span class=root>Tīṇi saccāni siyā ajjhattā, siyā bahiddhā, siyā ajjhattabahiddhā. </span><br><p id=vb4:129.1><span class=root>Nirodhasaccaṁ anārammaṇaṁ. </span><br><p id=vb4:129.2><span class=root>Maggasaccaṁ bahiddhārammaṇaṁ. </span><br><p id=vb4:129.3><span class=root>Samudayasaccaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ. </span><br><p id=vb4:129.4><span class=root>Dukkhasaccaṁ siyā ajjhattārammaṇaṁ, siyā bahiddhārammaṇaṁ, siyā ajjhattabahiddhārammaṇaṁ, siyā na vattabbaṁ—“ajjhattārammaṇan”tipi, “bahiddhārammaṇan”tipi, “ajjhattabahiddhārammaṇan”tipi. </span><br><p id=vb4:130.1><span class=root>Tīṇi saccāni anidassanaappaṭighā. </span><br><p id=vb4:130.2><span class=root>Dukkhasaccaṁ siyā sanidassanasappaṭighaṁ, siyā anidassanasappaṭighaṁ, siyā anidassanaappaṭighaṁ. </span><br><p id=vb4:131.0.1><span class=root>3.2. 3.2 Duka </span><br><p id=vb4:131.0.2><span class=root>3.2.1. Hetugocchaka </span><br><p id=vb4:131.1><span class=root>Samudayasaccaṁ hetu. </span><br><p id=vb4:131.2><span class=root>Nirodhasaccaṁ na hetu. </span><br><p id=vb4:131.3><span class=root>Dve saccā siyā hetū, siyā na hetū. </span><br><p id=vb4:131.4><span class=root>Dve saccā sahetukā. </span><br><p id=vb4:131.5><span class=root>Nirodhasaccaṁ ahetukaṁ. </span><br><p id=vb4:131.6><span class=root>Dukkhasaccaṁ siyā sahetukaṁ, siyā ahetukaṁ. </span><br><p id=vb4:131.7><span class=root>Dve saccā hetusampayuttā. </span><br><p id=vb4:131.8><span class=root>Nirodhasaccaṁ hetuvippayuttaṁ. </span><br><p id=vb4:131.9><span class=root>Dukkhasaccaṁ siyā hetusampayuttaṁ, siyā hetuvippayuttaṁ. </span><br><p id=vb4:131.10><span class=root>Samudayasaccaṁ hetu ceva sahetukañca. </span><br><p id=vb4:131.11><span class=root>Nirodhasaccaṁ na vattabbaṁ—</span><br><p id=vb4:131.12><span class=root>“hetu ceva sahetukañcā”tipi, “sahetukañceva na ca hetū”tipi. </span><br><p id=vb4:131.13><span class=root>Maggasaccaṁ siyā hetu ceva sahetukañca, siyā sahetukañceva na ca hetu. </span><br><p id=vb4:131.14><span class=root>Dukkhasaccaṁ siyā hetu ceva sahetukañca, siyā sahetukañceva na ca hetu, siyā na vattabbaṁ—“hetu ceva sahetukañcā”tipi, “sahetukañceva na ca hetū”tipi. </span><br><p id=vb4:131.15><span class=root>Samudayasaccaṁ hetu ceva hetusampayuttañca. </span><br><p id=vb4:131.16><span class=root>Nirodhasaccaṁ na vattabbaṁ—</span><br><p id=vb4:131.17><span class=root>“hetu ceva hetusampayuttañcā”tipi, “hetusampayuttañceva na ca hetū”tipi. </span><br><p id=vb4:131.18><span class=root>Maggasaccaṁ siyā hetu ceva hetusampayuttañca, siyā hetusampayuttañceva na ca hetu. </span><br><p id=vb4:131.19><span class=root>Dukkhasaccaṁ siyā hetu ceva hetusampayuttañca, siyā hetusampayuttañceva na ca hetu, siyā na vattabbaṁ—“hetu ceva hetusampayuttañcā”tipi, “hetusampayuttañceva na ca hetū”tipi. </span><br><p id=vb4:131.20><span class=root>Nirodhasaccaṁ na hetuahetukaṁ. </span><br><p id=vb4:131.21><span class=root>Samudayasaccaṁ na vattabbaṁ—</span><br><p id=vb4:131.22><span class=root>“na hetusahetukan”tipi, “na hetuahetukan”tipi. </span><br><p id=vb4:131.23><span class=root>Maggasaccaṁ siyā na hetusahetukaṁ, siyā na vattabbaṁ—“na hetusahetukan”tipi, “na hetuahetukan”tipi. </span><br><p id=vb4:131.24><span class=root>Dukkhasaccaṁ siyā na hetusahetukaṁ, siyā na hetuahetukaṁ, siyā na vattabbaṁ—“na hetusahetukan”tipi, “na hetuahetukan”tipi. </span><br><p id=vb4:132.0><span class=root>3.2.2. Cūḷantaraduka </span><br><p id=vb4:132.1><span class=root>Tīṇi saccāni sappaccayā. </span><br><p id=vb4:132.2><span class=root>Nirodhasaccaṁ appaccayaṁ. </span><br><p id=vb4:132.3><span class=root>Tīṇi saccāni saṅkhatā. </span><br><p id=vb4:132.4><span class=root>Nirodhasaccaṁ asaṅkhataṁ. </span><br><p id=vb4:132.5><span class=root>Tīṇi saccāni anidassanā. </span><br><p id=vb4:132.6><span class=root>Dukkhasaccaṁ siyā sanidassanaṁ, siyā anidassanaṁ. </span><br><p id=vb4:132.7><span class=root>Tīṇi saccāni appaṭighā. </span><br><p id=vb4:132.8><span class=root>Dukkhasaccaṁ siyā sappaṭighaṁ, siyā appaṭighaṁ. </span><br><p id=vb4:132.9><span class=root>Tīṇi saccāni arūpāni. </span><br><p id=vb4:132.10><span class=root>Dukkhasaccaṁ siyā rūpaṁ, siyā arūpaṁ. </span><br><p id=vb4:132.11><span class=root>Dve saccā lokiyā. </span><br><p id=vb4:132.12><span class=root>Dve saccā lokuttarā; </span><br><p id=vb4:132.13><span class=root>kenaci viññeyyā, kenaci na viññeyyā. </span><br><p id=vb4:133.0><span class=root>3.2.3. Āsavagocchaka </span><br><p id=vb4:133.1><span class=root>Samudayasaccaṁ āsavo. </span><br><p id=vb4:133.2><span class=root>Dve saccā no āsavā. </span><br><p id=vb4:133.3><span class=root>Dukkhasaccaṁ siyā āsavo, siyā no āsavo. </span><br><p id=vb4:133.4><span class=root>Dve saccā sāsavā. </span><br><p id=vb4:133.5><span class=root>Dve saccā anāsavā. </span><br><p id=vb4:133.6><span class=root>Samudayasaccaṁ āsavasampayuttaṁ. </span><br><p id=vb4:133.7><span class=root>Dve saccā āsavavippayuttā. </span><br><p id=vb4:133.8><span class=root>Dukkhasaccaṁ siyā āsavasampayuttaṁ, siyā āsavavippayuttaṁ. </span><br><p id=vb4:133.9><span class=root>Samudayasaccaṁ āsavo ceva sāsavañca. </span><br><p id=vb4:133.10><span class=root>Dve saccā na vattabbā—</span><br><p id=vb4:133.11><span class=root>“āsavā ceva sāsavā cā”tipi, “sāsavā ceva no ca āsavā”tipi. </span><br><p id=vb4:133.12><span class=root>Dukkhasaccaṁ siyā āsavo ceva sāsavañca, siyā sāsavañceva no ca āsavo. </span><br><p id=vb4:133.13><span class=root>Samudayasaccaṁ āsavo ceva āsavasampayuttañca. </span><br><p id=vb4:133.14><span class=root>Dve saccā na vattabbā—</span><br><p id=vb4:133.15><span class=root>“āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span><br><p id=vb4:133.16><span class=root>Dukkhasaccaṁ siyā āsavo ceva āsavasampayuttañca, siyā āsavasampayuttañceva no ca āsavo, siyā na vattabbaṁ—“āsavo ceva āsavasampayuttañcā”tipi, “āsavasampayuttañceva no ca āsavo”tipi. </span><br><p id=vb4:133.17><span class=root>Dve saccā āsavavippayuttaanāsavā. </span><br><p id=vb4:133.18><span class=root>Samudayasaccaṁ na vattabbaṁ—</span><br><p id=vb4:133.19><span class=root>“āsavavippayuttasāsavan”tipi, “āsavavippayuttaanāsavan”tipi. </span><br><p id=vb4:133.20><span class=root>Dukkhasaccaṁ siyā āsavavippayuttasāsavaṁ, siyā na vattabbaṁ—“āsavavippayuttasāsavan”tipi, “āsavavippayuttaanāsavan”tipi. </span><br><p id=vb4:134.0><span class=root>3.2.4. Saṁyojanagocchaka </span><br><p id=vb4:134.1><span class=root>Samudayasaccaṁ saṁyojanaṁ. </span><br><p id=vb4:134.2><span class=root>Dve saccā no saṁyojanā. </span><br><p id=vb4:134.3><span class=root>Dukkhasaccaṁ siyā saṁyojanaṁ, siyā no saṁyojanaṁ. </span><br><p id=vb4:134.4><span class=root>Dve saccā saṁyojaniyā. </span><br><p id=vb4:134.5><span class=root>Dve saccā asaṁyojaniyā. </span><br><p id=vb4:134.6><span class=root>Samudayasaccaṁ saṁyojanasampayuttaṁ. </span><br><p id=vb4:134.7><span class=root>Dve saccā saṁyojanavippayuttā. </span><br><p id=vb4:134.8><span class=root>Dukkhasaccaṁ siyā saṁyojanasampayuttaṁ, siyā saṁyojanavippayuttaṁ. </span><br><p id=vb4:134.9><span class=root>Samudayasaccaṁ saṁyojanañceva saṁyojaniyañca. </span><br><p id=vb4:134.10><span class=root>Dve saccā na vattabbā—</span><br><p id=vb4:134.11><span class=root>“saṁyojanā ceva saṁyojaniyā cā”tipi, “saṁyojaniyā ceva no ca saṁyojanā”tipi. </span><br><p id=vb4:134.12><span class=root>Dukkhasaccaṁ siyā saṁyojanañceva saṁyojaniyañca, siyā saṁyojaniyañceva no ca saṁyojanaṁ. </span><br><p id=vb4:134.13><span class=root>Samudayasaccaṁ saṁyojanañceva saṁyojanasampayuttañca. </span><br><p id=vb4:134.14><span class=root>Dve saccā na vattabbā—</span><br><p id=vb4:134.15><span class=root>“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi. </span><br><p id=vb4:134.16><span class=root>Dukkhasaccaṁ siyā saṁyojanañceva saṁyojanasampayuttañca, siyā saṁyojanasampayuttañceva no ca saṁyojanaṁ, siyā na vattabbaṁ—“saṁyojanañceva saṁyojanasampayuttañcā”tipi, “saṁyojanasampayuttañceva no ca saṁyojanan”tipi. </span><br><p id=vb4:134.17><span class=root>Dve saccā saṁyojanavippayuttaasaṁyojaniyā. </span><br><p id=vb4:134.18><span class=root>Samudayasaccaṁ na vattabbaṁ—</span><br><p id=vb4:134.19><span class=root>“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi. </span><br><p id=vb4:134.20><span class=root>Dukkhasaccaṁ siyā saṁyojanavippayuttasaṁyojaniyaṁ, siyā na vattabbaṁ—“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi. </span><br><p id=vb4:135.0><span class=root>3.2.5. Ganthagocchaka </span><br><p id=vb4:135.1><span class=root>Samudayasaccaṁ gantho. </span><br><p id=vb4:135.2><span class=root>Dve saccā no ganthā. </span><br><p id=vb4:135.3><span class=root>Dukkhasaccaṁ siyā gantho, siyā no gantho. </span><br><p id=vb4:135.4><span class=root>Dve saccā ganthaniyā. </span><br><p id=vb4:135.5><span class=root>Dve saccā aganthaniyā. </span><br><p id=vb4:135.6><span class=root>Dve saccā ganthavippayuttā. </span><br><p id=vb4:135.7><span class=root>Dve saccā siyā ganthasampayuttā, siyā ganthavippayuttā. </span><br><p id=vb4:135.8><span class=root>Samudayasaccaṁ gantho ceva ganthaniyañca. </span><br><p id=vb4:135.9><span class=root>Dve saccā na vattabbā—</span><br><p id=vb4:135.10><span class=root>“ganthā ceva ganthaniyā cā”tipi, “ganthaniyā ceva no ca ganthā”tipi. </span><br><p id=vb4:135.11><span class=root>Dukkhasaccaṁ siyā gantho ceva ganthaniyañca, siyā ganthaniyañceva no ca gantho. </span><br><p id=vb4:135.12><span class=root>Samudayasaccaṁ gantho ceva ganthasampayuttañca, siyā na vattabbaṁ—“gantho ceva ganthasampayuttañcā”tipi, “ganthasampayuttañceva no ca gantho”tipi. </span><br><p id=vb4:135.13><span class=root>Dve saccā na vattabbā—</span><br><p id=vb4:135.14><span class=root>“ganthā ceva ganthasampayuttā cā”tipi, “ganthasampayuttā ceva no ca gantho”tipi. </span><br><p id=vb4:135.15><span class=root>Dukkhasaccaṁ siyā gantho ceva ganthasampayuttañca, siyā ganthasampayuttañceva no ca gantho, siyā na vattabbaṁ—“gantho ceva ganthasampayuttañcā”tipi, “ganthasampayuttañceva no ca gantho”tipi. </span><br><p id=vb4:135.16><span class=root>Dve saccā ganthavippayuttaaganthaniyā. </span><br><p id=vb4:135.17><span class=root>Dve saccā siyā ganthavippayuttaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi. </span><br><p id=vb4:136.0><span class=root>4.3.2.6. Oghayoganīvaraṇagocchaka </span><br><p id=vb4:136.1><span class=root>Samudayasaccaṁ ogho …pe… </span><br><p id=vb4:136.2><span class=root>yogo …pe… </span><br><p id=vb4:136.3><span class=root>nīvaraṇaṁ. </span><br><p id=vb4:136.4><span class=root>Dve saccā no nīvaraṇā. </span><br><p id=vb4:136.5><span class=root>Dukkhasaccaṁ siyā nīvaraṇaṁ, siyā no nīvaraṇaṁ. </span><br><p id=vb4:136.6><span class=root>Dve saccā nīvaraṇiyā dve saccā anīvaraṇiyā. </span><br><p id=vb4:136.7><span class=root>Samudayasaccaṁ nīvaraṇasampayuttaṁ. </span><br><p id=vb4:136.8><span class=root>Dve saccā nīvaraṇavippayuttā. </span><br><p id=vb4:136.9><span class=root>Dukkhasaccaṁ siyā nīvaraṇasampayuttaṁ, siyā nīvaraṇavippayuttaṁ. </span><br><p id=vb4:136.10><span class=root>Samudayasaccaṁ nīvaraṇañceva nīvaraṇiyañca. </span><br><p id=vb4:136.11><span class=root>Dve saccā na vattabbā—</span><br><p id=vb4:136.12><span class=root>“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi. </span><br><p id=vb4:136.13><span class=root>Dukkhasaccaṁ siyā nīvaraṇañceva nīvaraṇiyañca, siyā nīvaraṇiyañceva no ca nīvaraṇaṁ. </span><br><p id=vb4:136.14><span class=root>Samudayasaccaṁ nīvaraṇañceva nīvaraṇasampayuttañca. </span><br><p id=vb4:136.15><span class=root>Dve saccā na vattabbā—</span><br><p id=vb4:136.16><span class=root>“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi. </span><br><p id=vb4:136.17><span class=root>Dukkhasaccaṁ siyā nīvaraṇañceva nīvaraṇasampayuttañca, siyā nīvaraṇasampayuttañceva no ca nīvaraṇaṁ, siyā na vattabbaṁ—“nīvaraṇañceva nīvaraṇasampayuttañcā”tipi, “nīvaraṇasampayuttañceva no ca nīvaraṇan”tipi. </span><br><p id=vb4:136.18><span class=root>Dve saccā nīvaraṇavippayuttaanīvaraṇiyā. </span><br><p id=vb4:136.19><span class=root>Samudayasaccaṁ na vattabbaṁ—</span><br><p id=vb4:136.20><span class=root>“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi. </span><br><p id=vb4:136.21><span class=root>Dukkhasaccaṁ siyā nīvaraṇavippayuttanīvaraṇiyaṁ, siyā na vattabbaṁ—“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi. </span><br><p id=vb4:137.0><span class=root>3.2.9. Parāmāsagocchaka </span><br><p id=vb4:137.1><span class=root>Tīṇi saccāni no parāmāsā. </span><br><p id=vb4:137.2><span class=root>Dukkhasaccaṁ siyā parāmāso, siyā no parāmāso. </span><br><p id=vb4:137.3><span class=root>Dve saccā parāmaṭṭhā. </span><br><p id=vb4:137.4><span class=root>Dve saccā aparāmaṭṭhā. </span><br><p id=vb4:137.5><span class=root>Dve saccā parāmāsavippayuttā. </span><br><p id=vb4:137.6><span class=root>Samudayasaccaṁ siyā parāmāsasampayuttaṁ, siyā parāmāsavippayuttaṁ. </span><br><p id=vb4:137.7><span class=root>Dukkhasaccaṁ siyā parāmāsasampayuttaṁ, siyā parāmāsavippayuttaṁ, siyā na vattabbaṁ—“parāmāsasampayuttan”tipi, “parāmāsavippayuttan”tipi. </span><br><p id=vb4:137.8><span class=root>Samudayasaccaṁ na vattabbaṁ—</span><br><p id=vb4:137.9><span class=root>“parāmāso ceva parāmaṭṭhañcā”ti, parāmaṭṭhañceva no ca parāmāso. </span><br><p id=vb4:137.10><span class=root>Dve saccā na vattabbā—</span><br><p id=vb4:137.11><span class=root>“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi. </span><br><p id=vb4:137.12><span class=root>Dukkhasaccaṁ siyā parāmāso ceva parāmaṭṭhañca, siyā parāmaṭṭhañceva no ca parāmāso. </span><br><p id=vb4:137.13><span class=root>Dve saccā parāmāsavippayuttaaparāmaṭṭhā. </span><br><p id=vb4:137.14><span class=root>Dve saccā siyā parāmāsavippayuttaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi. </span><br><p id=vb4:138.0><span class=root>3.2.10. Mahantaraduka </span><br><p id=vb4:138.1><span class=root>Dve saccā sārammaṇā. </span><br><p id=vb4:138.2><span class=root>Nirodhasaccaṁ anārammaṇaṁ. </span><br><p id=vb4:138.3><span class=root>Dukkhasaccaṁ siyā sārammaṇaṁ, siyā anārammaṇaṁ. </span><br><p id=vb4:138.4><span class=root>Tīṇi saccāni no cittā. </span><br><p id=vb4:138.5><span class=root>Dukkhasaccaṁ siyā cittaṁ, siyā no cittaṁ. </span><br><p id=vb4:138.6><span class=root>Dve saccā cetasikā. </span><br><p id=vb4:138.7><span class=root>Nirodhasaccaṁ acetasikaṁ. </span><br><p id=vb4:138.8><span class=root>Dukkhasaccaṁ siyā cetasikaṁ, siyā acetasikaṁ. </span><br><p id=vb4:138.9><span class=root>Dve saccā cittasampayuttā. </span><br><p id=vb4:138.10><span class=root>Nirodhasaccaṁ cittavippayuttaṁ. </span><br><p id=vb4:138.11><span class=root>Dukkhasaccaṁ siyā cittasampayuttaṁ, siyā cittavippayuttaṁ, siyā na vattabbaṁ—“cittena sampayuttan”tipi, “cittena vippayuttan”tipi. </span><br><p id=vb4:138.12><span class=root>Dve saccā cittasaṁsaṭṭhā. </span><br><p id=vb4:138.13><span class=root>Nirodhasaccaṁ cittavisaṁsaṭṭhaṁ. </span><br><p id=vb4:138.14><span class=root>Dukkhasaccaṁ siyā cittasaṁsaṭṭhaṁ, siyā cittavisaṁsaṭṭhaṁ, siyā na vattabbaṁ—“cittena saṁsaṭṭhan”tipi, “cittena visaṁsaṭṭhan”tipi. </span><br><p id=vb4:138.15><span class=root>Dve saccā cittasamuṭṭhānā. </span><br><p id=vb4:138.16><span class=root>Nirodhasaccaṁ no cittasamuṭṭhānaṁ. </span><br><p id=vb4:138.17><span class=root>Dukkhasaccaṁ siyā cittasamuṭṭhānaṁ, siyā no cittasamuṭṭhānaṁ. </span><br><p id=vb4:138.18><span class=root>Dve saccā cittasahabhuno. </span><br><p id=vb4:138.19><span class=root>Nirodhasaccaṁ no cittasahabhū. </span><br><p id=vb4:138.20><span class=root>Dukkhasaccaṁ siyā cittasahabhū, siyā no cittasahabhū. </span><br><p id=vb4:138.21><span class=root>Dve saccā cittānuparivattino. </span><br><p id=vb4:138.22><span class=root>Nirodhasaccaṁ no cittānuparivatti. </span><br><p id=vb4:138.23><span class=root>Dukkhasaccaṁ siyā cittānuparivatti, siyā no cittānuparivatti. </span><br><p id=vb4:138.24><span class=root>Dve saccā cittasaṁsaṭṭhasamuṭṭhānā. </span><br><p id=vb4:138.25><span class=root>Nirodhasaccaṁ no cittasaṁsaṭṭhasamuṭṭhānaṁ. </span><br><p id=vb4:138.26><span class=root>Dukkhasaccaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ. </span><br><p id=vb4:138.27><span class=root>Dve saccā cittasaṁsaṭṭhasamuṭṭhānasahabhuno. </span><br><p id=vb4:138.28><span class=root>Nirodhasaccaṁ no cittasaṁsaṭṭhasamuṭṭhānasahabhū. </span><br><p id=vb4:138.29><span class=root>Dukkhasaccaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū. </span><br><p id=vb4:138.30><span class=root>Dve saccā cittasaṁsaṭṭhasamuṭṭhānānuparivattino. </span><br><p id=vb4:138.31><span class=root>Nirodhasaccaṁ no cittasaṁsaṭṭhasamuṭṭhānānuparivatti. </span><br><p id=vb4:138.32><span class=root>Dukkhasaccaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti. </span><br><p id=vb4:139.1><span class=root>Tīṇi saccāni bāhirā. </span><br><p id=vb4:139.2><span class=root>Dukkhasaccaṁ siyā ajjhattaṁ, siyā bāhiraṁ. </span><br><p id=vb4:139.3><span class=root>Tīṇi saccāni no upādā. </span><br><p id=vb4:139.4><span class=root>Dukkhasaccaṁ siyā upādā, siyā no upādā. </span><br><p id=vb4:139.5><span class=root>Tīṇi saccāni anupādinnā. </span><br><p id=vb4:139.6><span class=root>Dukkhasaccaṁ siyā upādinnaṁ, siyā anupādinnaṁ. </span><br><p id=vb4:140.0><span class=root>3.2.11. Upādānagocchaka </span><br><p id=vb4:140.1><span class=root>Samudayasaccaṁ upādānaṁ. </span><br><p id=vb4:140.2><span class=root>Dve saccā no upādānā. </span><br><p id=vb4:140.3><span class=root>Dukkhasaccaṁ siyā upādānaṁ, siyā no upādānaṁ. </span><br><p id=vb4:140.4><span class=root>Dve saccā upādāniyā. </span><br><p id=vb4:140.5><span class=root>Dve saccā anupādāniyā. </span><br><p id=vb4:140.6><span class=root>Dve saccā upādānavippayuttā. </span><br><p id=vb4:140.7><span class=root>Dve saccā siyā upādānasampayuttā, siyā upādānavippayuttā. </span><br><p id=vb4:140.8><span class=root>Samudayasaccaṁ upādānañceva upādāniyañca. </span><br><p id=vb4:140.9><span class=root>Dve saccā na vattabbā—</span><br><p id=vb4:140.10><span class=root>“upādānā ceva upādāniyā cā”tipi, “upādāniyā ceva no ca upādānā”tipi. </span><br><p id=vb4:140.11><span class=root>Dukkhasaccaṁ siyā upādānañceva upādāniyañca, siyā upādāniyañceva no ca upādānaṁ. </span><br><p id=vb4:140.12><span class=root>Samudayasaccaṁ siyā upādānañceva upādānasampayuttañca, siyā na vattabbaṁ—“upādānañceva upādānasampayuttañcā”tipi, “upādānasampayuttañceva no ca upādānan”tipi. </span><br><p id=vb4:140.13><span class=root>Dve saccā na vattabbā—</span><br><p id=vb4:140.14><span class=root>“upādānā ceva upādānasampayuttā cā”tipi, “upādānasampayuttā ceva no ca upādānā”tipi. </span><br><p id=vb4:140.15><span class=root>Dukkhasaccaṁ siyā upādānañceva upādānasampayuttañca, siyā upādānasampayuttañceva no ca upādānaṁ, siyā na vattabbaṁ—“upādānañceva upādānasampayuttañcā”tipi, “upādānasampayuttañceva no ca upādānan”tipi. </span><br><p id=vb4:140.16><span class=root>Dve saccā upādānavippayuttaanupādāniyā. </span><br><p id=vb4:140.17><span class=root>Dve saccā siyā upādānavippayuttaupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi. </span><br><p id=vb4:141.0><span class=root>3.2.12. Kilesagocchaka </span><br><p id=vb4:141.1><span class=root>Samudayasaccaṁ kileso. </span><br><p id=vb4:141.2><span class=root>Dve saccā no kilesā. </span><br><p id=vb4:141.3><span class=root>Dukkhasaccaṁ siyā kileso, siyā no kileso. </span><br><p id=vb4:141.4><span class=root>Dve saccā saṅkilesikā. </span><br><p id=vb4:141.5><span class=root>Dve saccā asaṅkilesikā. </span><br><p id=vb4:141.6><span class=root>Samudayasaccaṁ saṅkiliṭṭhaṁ. </span><br><p id=vb4:141.7><span class=root>Dve saccā asaṅkiliṭṭhā. </span><br><p id=vb4:141.8><span class=root>Dukkhasaccaṁ siyā saṅkiliṭṭhaṁ, siyā asaṅkiliṭṭhaṁ. </span><br><p id=vb4:141.9><span class=root>Samudayasaccaṁ kilesasampayuttaṁ. </span><br><p id=vb4:141.10><span class=root>Dve saccā kilesavippayuttā. </span><br><p id=vb4:141.11><span class=root>Dukkhasaccaṁ siyā kilesasampayuttaṁ, siyā kilesavippayuttaṁ. </span><br><p id=vb4:141.12><span class=root>Samudayasaccaṁ kileso ceva saṅkilesikañca. </span><br><p id=vb4:141.13><span class=root>Dve saccā na vattabbā—</span><br><p id=vb4:141.14><span class=root>“kilesā ceva saṅkilesikā cā”tipi, “saṅkilesikā ceva no ca kilesā”tipi. </span><br><p id=vb4:141.15><span class=root>Dukkhasaccaṁ siyā kileso ceva saṅkilesikañca, siyā saṅkilesikañceva no ca kileso. </span><br><p id=vb4:141.16><span class=root>Samudayasaccaṁ kileso ceva saṅkiliṭṭhañca. </span><br><p id=vb4:141.17><span class=root>Dve saccā na vattabbā—</span><br><p id=vb4:141.18><span class=root>“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi. </span><br><p id=vb4:141.19><span class=root>Dukkhasaccaṁ siyā kileso ceva saṅkiliṭṭhañca, siyā saṅkiliṭṭhañceva no ca kileso, siyā na vattabbaṁ—“kileso ceva saṅkiliṭṭhañcā”tipi, “saṅkiliṭṭhañceva no ca kileso”tipi. </span><br><p id=vb4:141.20><span class=root>Samudayasaccaṁ kileso ceva kilesasampayuttañca. </span><br><p id=vb4:141.21><span class=root>Dve saccā na vattabbā—</span><br><p id=vb4:141.22><span class=root>“kilesā ceva kilesasampayuttā cā”tipi, “kilesasampayuttā ceva no ca kilesā”tipi. </span><br><p id=vb4:141.23><span class=root>Dukkhasaccaṁ siyā kileso ceva kilesasampayuttañca, siyā kilesasampayuttañceva no ca kileso, siyā na vattabbaṁ—“kileso ceva kilesasampayuttañcā”tipi, “kilesasampayuttañceva no ca kileso”tipi. </span><br><p id=vb4:141.24><span class=root>Dve saccā kilesavippayuttaasaṅkilesikā. </span><br><p id=vb4:141.25><span class=root>Samudayasaccaṁ na vattabbaṁ—</span><br><p id=vb4:141.26><span class=root>“kilesavippayuttasaṅkilesikan”tipi, “kilesavippayuttaasaṅkilesikan”tipi. </span><br><p id=vb4:141.27><span class=root>Dukkhasaccaṁ siyā kilesavippayuttasaṅkilesikaṁ, siyā na vattabbaṁ—“kilesavippayuttasaṅkilesikan”tipi, “kilesavippayuttaasaṅkilesikan”tipi. </span><br><p id=vb4:142.0><span class=root>3.2.13. Piṭṭhiduka </span><br><p id=vb4:142.1><span class=root>Dve saccā na dassanena pahātabbā. </span><br><p id=vb4:142.2><span class=root>Dve saccā siyā dassanena pahātabbā, siyā na dassanena pahātabbā. </span><br><p id=vb4:142.3><span class=root>Dve saccā na bhāvanāya pahātabbā. </span><br><p id=vb4:142.4><span class=root>Dve saccā siyā bhāvanāya pahātabbā, siyā na bhāvanāya pahātabbā. </span><br><p id=vb4:142.5><span class=root>Dve saccā na dassanena pahātabbahetukā. </span><br><p id=vb4:142.6><span class=root>Dve saccā siyā dassanena pahātabbahetukā, siyā na dassanena pahātabbahetukā. </span><br><p id=vb4:142.7><span class=root>Dve saccā na bhāvanāya pahātabbahetukā. </span><br><p id=vb4:142.8><span class=root>Dve saccā siyā bhāvanāya pahātabbahetukā, siyā na bhāvanāya pahātabbahetukā. </span><br><p id=vb4:142.9><span class=root>Samudayasaccaṁ savitakkaṁ. </span><br><p id=vb4:142.10><span class=root>Nirodhasaccaṁ avitakkaṁ. </span><br><p id=vb4:142.11><span class=root>Dve saccā siyā savitakkā, siyā avitakkā. </span><br><p id=vb4:142.12><span class=root>Samudayasaccaṁ savicāraṁ. </span><br><p id=vb4:142.13><span class=root>Nirodhasaccaṁ avicāraṁ. </span><br><p id=vb4:142.14><span class=root>Dve saccā siyā savicārā, siyā avicārā. </span><br><p id=vb4:142.15><span class=root>Nirodhasaccaṁ appītikaṁ. </span><br><p id=vb4:142.16><span class=root>Tīṇi saccāni siyā sappītikā, siyā appītikā. </span><br><p id=vb4:142.17><span class=root>Nirodhasaccaṁ na pītisahagataṁ. </span><br><p id=vb4:142.18><span class=root>Tīṇi saccāni siyā pītisahagatā, siyā na pītisahagatā. </span><br><p id=vb4:142.19><span class=root>Nirodhasaccaṁ na sukhasahagataṁ. </span><br><p id=vb4:142.20><span class=root>Tīṇi saccāni siyā sukhasahagatā, siyā na sukhasahagatā. </span><br><p id=vb4:142.21><span class=root>Nirodhasaccaṁ na upekkhāsahagataṁ. </span><br><p id=vb4:142.22><span class=root>Tīṇi saccāni siyā upekkhāsahagatā, siyā na upekkhāsahagatā. </span><br><p id=vb4:143.1><span class=root>Samudayasaccaṁ kāmāvacaraṁ. </span><br><p id=vb4:143.2><span class=root>Dve saccā na kāmāvacarā. </span><br><p id=vb4:143.3><span class=root>Dukkhasaccaṁ siyā kāmāvacaraṁ, siyā na kāmāvacaraṁ. </span><br><p id=vb4:143.4><span class=root>Tīṇi saccāni na rūpāvacarā. </span><br><p id=vb4:143.5><span class=root>Dukkhasaccaṁ siyā rūpāvacaraṁ, siyā na rūpāvacaraṁ. </span><br><p id=vb4:143.6><span class=root>Tīṇi saccāni na arūpāvacarā. </span><br><p id=vb4:143.7><span class=root>Dukkhasaccaṁ siyā arūpāvacaraṁ, siyā na arūpāvacaraṁ. </span><br><p id=vb4:143.8><span class=root>Dve saccā pariyāpannā. </span><br><p id=vb4:143.9><span class=root>Dve saccā apariyāpannā. </span><br><p id=vb4:143.10><span class=root>Maggasaccaṁ niyyānikaṁ. </span><br><p id=vb4:143.11><span class=root>Tīṇi saccāni aniyyānikā. </span><br><p id=vb4:143.12><span class=root>Maggasaccaṁ niyataṁ. </span><br><p id=vb4:143.13><span class=root>Nirodhasaccaṁ aniyataṁ. </span><br><p id=vb4:143.14><span class=root>Dve saccā siyā niyatā, siyā aniyatā. </span><br><p id=vb4:143.15><span class=root>Dve saccā sauttarā. </span><br><p id=vb4:143.16><span class=root>Dve saccā anuttarā. </span><br><p id=vb4:143.17><span class=root>Samudayasaccaṁ saraṇaṁ. </span><br><p id=vb4:143.18><span class=root>Dve saccā araṇā. </span><br><p id=vb4:143.19><span class=root>Dukkhasaccaṁ siyā saraṇaṁ, siyā araṇanti. </span><br><p id=vb4:144.1><span class=root>Pañhāpucchakaṁ. </span><br><p id=vb4:145.1><span class=root>Saccavibhaṅgo niṭṭhito. </span><br></main><footer class="container footer"><small><a href=/about>Contact info</a></small></footer>