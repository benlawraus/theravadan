<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0013.html>Previous</a><a href=/canon/en/pli/ms/abhidhamma/vb/vb0015.html>Next</a></div><p><div class=verse-container id=vb14:0.1><span>Vibhaṅga </span></div><p><div class=verse-container id=vb14:0.2><span class=big-bold>Sikkhāpadavibhaṅga </span></div><p><div class=verse-container id=vb14:1.0><span>1. Abhidhammabhājanīya </span></div><p><div class=verse-container id=vb14:1.1><span>Pañca sikkhāpadāni—</span></div><p><div class=verse-container id=vb14:1.2><span>pāṇātipātā veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī sikkhāpadaṁ. </span></div><p><div class=verse-container id=vb14:2.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:2.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:2.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:2.4><span>Avasesā dhammā veramaṇiyā sampayuttā. </span></div><p><div class=verse-container id=vb14:3.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:3.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa, yā tasmiṁ samaye cetanā sañcetanā sañcetayitattaṁ—</span></div><p><div class=verse-container id=vb14:3.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:3.4><span>Avasesā dhammā cetanāya sampayuttā. </span></div><p><div class=verse-container id=vb14:4.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:4.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa, yo tasmiṁ samaye phasso …pe… paggāho avikkhepo—</span></div><p><div class=verse-container id=vb14:4.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:5.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:5.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:5.3><span>somanassasahagataṁ ñāṇavippayuttaṁ …pe… </span></div><p><div class=verse-container id=vb14:5.4><span>somanassasahagataṁ ñāṇavippayuttaṁ sasaṅkhārena …pe… </span></div><p><div class=verse-container id=vb14:5.5><span>upekkhāsahagataṁ ñāṇasampayuttaṁ …pe… </span></div><p><div class=verse-container id=vb14:5.6><span>upekkhāsahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:5.7><span>upekkhāsahagataṁ ñāṇavippayuttaṁ …pe… </span></div><p><div class=verse-container id=vb14:5.8><span>upekkhāsahagataṁ ñāṇavippayuttaṁ sasaṅkhārena pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:5.9><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:5.10><span>Avasesā dhammā veramaṇiyā sampayuttā. </span></div><p><div class=verse-container id=vb14:6.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:6.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena pāṇātipātā viramantassa, yā tasmiṁ samaye cetanā sañcetanā sañcetayitattaṁ—</span></div><p><div class=verse-container id=vb14:6.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:6.4><span>Avasesā dhammā cetanāya sampayuttā. </span></div><p><div class=verse-container id=vb14:7.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:7.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena pāṇātipātā viramantassa phasso …pe… paggāho avikkhepo—</span></div><p><div class=verse-container id=vb14:7.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:8.1><span>Tattha katamaṁ adinnādānā veramaṇī sikkhāpadaṁ …pe… </span></div><p><div class=verse-container id=vb14:8.2><span>kāmesumicchācārā veramaṇī sikkhāpadaṁ …pe… </span></div><p><div class=verse-container id=vb14:8.3><span>musāvādā veramaṇī sikkhāpadaṁ …pe… </span></div><p><div class=verse-container id=vb14:8.4><span>surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:8.5><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:8.6><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:8.7><span>Avasesā dhammā veramaṇiyā sampayuttā. </span></div><p><div class=verse-container id=vb14:9.1><span>Tattha katamaṁ surāmerayamajjapamādaṭṭhānā veramaṇī sikkhāpadaṁ, yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa, yā tasmiṁ samaye cetanā sañcetanā sañcetayitattaṁ—</span></div><p><div class=verse-container id=vb14:9.2><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:9.3><span>Avasesā dhammā cetanāya sampayuttā. </span></div><p><div class=verse-container id=vb14:10.1><span>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:10.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa, yo tasmiṁ samaye phasso …pe… paggāho avikkhepo—</span></div><p><div class=verse-container id=vb14:10.3><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:11.1><span>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:11.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:11.3><span>somanassasahagataṁ ñāṇavippayuttaṁ …pe… </span></div><p><div class=verse-container id=vb14:11.4><span>somanassasahagataṁ ñāṇavippayuttaṁ sasaṅkhārena …pe… </span></div><p><div class=verse-container id=vb14:11.5><span>upekkhāsahagataṁ ñāṇasampayuttaṁ …pe… </span></div><p><div class=verse-container id=vb14:11.6><span>upekkhāsahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:11.7><span>upekkhāsahagataṁ ñāṇavippayuttaṁ …pe… </span></div><p><div class=verse-container id=vb14:11.8><span>upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:11.9><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:11.10><span>Avasesā dhammā veramaṇiyā sampayuttā. </span></div><p><div class=verse-container id=vb14:12.1><span>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:12.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa, yā tasmiṁ samaye cetanā sañcetanā sañcetayitattaṁ—</span></div><p><div class=verse-container id=vb14:12.3><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:12.4><span>Avasesā dhammā cetanāya sampayuttā. </span></div><p><div class=verse-container id=vb14:13.1><span>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:13.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa, yo tasmiṁ samaye phasso …pe… paggāho avikkhepo—</span></div><p><div class=verse-container id=vb14:13.3><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:14.1><span>Pañca sikkhāpadāni—</span></div><p><div class=verse-container id=vb14:14.2><span>pāṇātipātā veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī sikkhāpadaṁ. </span></div><p><div class=verse-container id=vb14:15.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:15.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:15.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:15.4><span>Avasesā dhammā veramaṇiyā sampayuttā. </span></div><p><div class=verse-container id=vb14:16.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:16.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yā tasmiṁ samaye cetanā sañcetanā sañcetayitattaṁ—</span></div><p><div class=verse-container id=vb14:16.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:16.4><span>Avasesā dhammā cetanāya sampayuttā. </span></div><p><div class=verse-container id=vb14:17.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:17.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yo tasmiṁ samaye phasso …pe… paggāho avikkhepo—</span></div><p><div class=verse-container id=vb14:17.3><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:18.1><span>Tattha katamaṁ pāṇātipātā veramaṇī sikkhāpadaṁ? </span></div><p><div class=verse-container id=vb14:18.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:18.3><span>somanassasahagataṁ ñāṇavippayuttaṁ …pe… </span></div><p><div class=verse-container id=vb14:18.4><span>somanassasahagataṁ ñāṇavippayuttaṁ sasaṅkhārena …pe… </span></div><p><div class=verse-container id=vb14:18.5><span>upekkhāsahagataṁ ñāṇasampayuttaṁ …pe… </span></div><p><div class=verse-container id=vb14:18.6><span>upekkhāsahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:18.7><span>upekkhāsahagataṁ ñāṇavippayuttaṁ …pe… </span></div><p><div class=verse-container id=vb14:18.8><span>upekkhāsahagataṁ ñāṇavippayuttaṁ sasaṅkhārena hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:18.9><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:18.10><span>Avasesā dhammā veramaṇiyā sampayuttā …pe… </span></div><p><div class=verse-container id=vb14:18.11><span>avasesā dhammā cetanāya sampayuttā …pe… </span></div><p><div class=verse-container id=vb14:18.12><span>phasso …pe… paggāho avikkhepo—</span></div><p><div class=verse-container id=vb14:18.13><span>idaṁ vuccati “pāṇātipātā veramaṇī sikkhāpadaṁ”. </span></div><p><div class=verse-container id=vb14:19.1><span>Tattha katamaṁ adinnādānā veramaṇī sikkhāpadaṁ …pe… </span></div><p><div class=verse-container id=vb14:19.2><span>kāmesumicchācārā veramaṇī sikkhāpadaṁ …pe… </span></div><p><div class=verse-container id=vb14:19.3><span>musāvādā veramaṇī sikkhāpadaṁ …pe… </span></div><p><div class=verse-container id=vb14:19.4><span>surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:19.5><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:19.6><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:19.7><span>Avasesā dhammā veramaṇiyā sampayuttā …pe… </span></div><p><div class=verse-container id=vb14:19.8><span>avasesā dhammā cetanāya sampayuttā …pe… </span></div><p><div class=verse-container id=vb14:19.9><span>phasso …pe… paggāho avikkhepo—</span></div><p><div class=verse-container id=vb14:19.10><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:20.1><span>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span></div><p><div class=verse-container id=vb14:20.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:20.3><span>somanassasahagataṁ ñāṇavippayuttaṁ …pe… </span></div><p><div class=verse-container id=vb14:20.4><span>somanassasahagataṁ ñāṇavippayuttaṁ sasaṅkhārena …pe… </span></div><p><div class=verse-container id=vb14:20.5><span>upekkhāsahagataṁ ñāṇasampayuttaṁ …pe… </span></div><p><div class=verse-container id=vb14:20.6><span>upekkhāsahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:20.7><span>upekkhāsahagataṁ ñāṇavippayuttaṁ …pe… </span></div><p><div class=verse-container id=vb14:20.8><span>upekkhāsahagataṁ ñāṇavippayuttaṁ sasaṅkhārena hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ paṇītaṁ surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span></div><p><div class=verse-container id=vb14:20.9><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:20.10><span>Avasesā dhammā veramaṇiyā sampayuttā …pe… </span></div><p><div class=verse-container id=vb14:20.11><span>avasesā dhammā cetanāya sampayuttā …pe… </span></div><p><div class=verse-container id=vb14:20.12><span>phasso …pe… paggāho avikkhepo—</span></div><p><div class=verse-container id=vb14:20.13><span>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span></div><p><div class=verse-container id=vb14:21.1><span>Katame dhammā sikkhā? </span></div><p><div class=verse-container id=vb14:21.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā …pe… </span></div><p><div class=verse-container id=vb14:21.3><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti. </span></div><p><div class=verse-container id=vb14:21.4><span>Ime dhammā sikkhā. </span></div><p><div class=verse-container id=vb14:22.1><span>Katame dhammā sikkhā? </span></div><p><div class=verse-container id=vb14:22.2><span>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:22.3><span>somanassasahagataṁ ñāṇavippayuttaṁ …pe… </span></div><p><div class=verse-container id=vb14:22.4><span>somanassasahagataṁ ñāṇavippayuttaṁ sasaṅkhārena …pe… </span></div><p><div class=verse-container id=vb14:22.5><span>upekkhāsahagataṁ ñāṇasampayuttaṁ …pe… </span></div><p><div class=verse-container id=vb14:22.6><span>upekkhāsahagataṁ ñāṇasampayuttaṁ sasaṅkhārena …pe… </span></div><p><div class=verse-container id=vb14:22.7><span>upekkhāsahagataṁ ñāṇavippayuttaṁ …pe… </span></div><p><div class=verse-container id=vb14:22.8><span>upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe… </span></div><p><div class=verse-container id=vb14:22.9><span>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti. </span></div><p><div class=verse-container id=vb14:22.10><span>Ime dhammā sikkhā. </span></div><p><div class=verse-container id=vb14:23.1><span>Katame dhammā sikkhā? </span></div><p><div class=verse-container id=vb14:23.2><span>Yasmiṁ samaye rūpūpapattiyā maggaṁ bhāveti …pe… </span></div><p><div class=verse-container id=vb14:23.3><span>arūpūpapattiyā maggaṁ bhāveti …pe… </span></div><p><div class=verse-container id=vb14:23.4><span>lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb14:23.5><span>Ime dhammā sikkhā. </span></div><p><div class=verse-container id=vb14:24.1><span>Abhidhammabhājanīyaṁ. </span></div><p><div class=verse-container id=vb14:25.0><span>2. Pañhāpucchaka </span></div><p><div class=verse-container id=vb14:25.1><span>Pañca sikkhāpadāni—</span></div><p><div class=verse-container id=vb14:25.2><span>pāṇātipātā veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī sikkhāpadaṁ. </span></div><p><div class=verse-container id=vb14:26.1><span>Pañcannaṁ sikkhāpadānaṁ kati kusalā, kati akusalā, kati abyākatā …pe… kati saraṇā, kati araṇā? </span></div><p><div class=verse-container id=vb14:27.0><span>2.1. Tika </span></div><p><div class=verse-container id=vb14:27.1><span>Kusalāyeva. </span></div><p><div class=verse-container id=vb14:28.1><span>Siyā sukhāya vedanāya sampayuttā, siyā adukkhamasukhāya vedanāya sampayuttā. </span></div><p><div class=verse-container id=vb14:29.1><span>Vipākadhammadhammā. </span></div><p><div class=verse-container id=vb14:30.1><span>Anupādinnupādāniyā. </span></div><p><div class=verse-container id=vb14:31.1><span>Asaṅkiliṭṭhasaṅkilesikā. </span></div><p><div class=verse-container id=vb14:32.1><span>Savitakkasavicārā. </span></div><p><div class=verse-container id=vb14:33.1><span>Siyā pītisahagatā, siyā sukhasahagatā, siyā upekkhāsahagatā. </span></div><p><div class=verse-container id=vb14:34.1><span>Neva dassanena na bhāvanāya pahātabbā. </span></div><p><div class=verse-container id=vb14:35.1><span>Neva dassanena na bhāvanāya pahātabbahetukā. </span></div><p><div class=verse-container id=vb14:36.1><span>Ācayagāmino. </span></div><p><div class=verse-container id=vb14:37.1><span>Nevasekkhanāsekkhā. </span></div><p><div class=verse-container id=vb14:38.1><span>Parittā. </span></div><p><div class=verse-container id=vb14:39.1><span>Parittārammaṇā. </span></div><p><div class=verse-container id=vb14:40.1><span>Majjhimā. </span></div><p><div class=verse-container id=vb14:41.1><span>Aniyatā. </span></div><p><div class=verse-container id=vb14:42.1><span>Na vattabbā maggārammaṇātipi, maggahetukātipi, maggādhipatinotipi. </span></div><p><div class=verse-container id=vb14:43.1><span>Siyā uppannā, siyā anuppannā, na vattabbā uppādinoti. </span></div><p><div class=verse-container id=vb14:44.1><span>Siyā atītā, siyā anāgatā, siyā paccuppannā. </span></div><p><div class=verse-container id=vb14:45.1><span>Paccuppannārammaṇā. </span></div><p><div class=verse-container id=vb14:46.1><span>Siyā ajjhattā, siyā bahiddhā, siyā ajjhattabahiddhā. </span></div><p><div class=verse-container id=vb14:47.1><span>Bahiddhārammaṇā. </span></div><p><div class=verse-container id=vb14:48.1><span>Anidassanaappaṭighā. </span></div><p><div class=verse-container id=vb14:49.0.1><span>2.2. 2.2 Duka </span></div><p><div class=verse-container id=vb14:49.0.2><span>2.2.1. Hetugocchaka </span></div><p><div class=verse-container id=vb14:49.1><span>Na hetū sahetukā, hetusampayuttā. </span></div><p><div class=verse-container id=vb14:49.2><span>Na vattabbā “hetū ceva sahetukā cā”ti, sahetukā ceva na ca hetū, na vattabbā “hetū ceva hetusampayuttā cā”ti, hetusampayuttā ceva na ca hetū, na hetusahetukā. </span></div><p><div class=verse-container id=vb14:50.0><span>2.2.2. Cūḷantaraduka </span></div><p><div class=verse-container id=vb14:50.1><span>Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā. </span></div><p><div class=verse-container id=vb14:51.0><span>2.2.3. Āsavagocchaka </span></div><p><div class=verse-container id=vb14:51.1><span>No āsavā, sāsavā, āsavavippayuttā, na vattabbā “āsavā ceva sāsavā cā”ti, sāsavā ceva no ca āsavā, na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span></div><p><div class=verse-container id=vb14:51.2><span>Āsavavippayuttā sāsavā. </span></div><p><div class=verse-container id=vb14:52.0><span>14.2.2.4. Saṁyojanagocchakādi </span></div><p><div class=verse-container id=vb14:52.1><span>No saṁyojanā …pe… </span></div><p><div class=verse-container id=vb14:52.2><span>no ganthā …pe… </span></div><p><div class=verse-container id=vb14:52.3><span>no oghā …pe… </span></div><p><div class=verse-container id=vb14:52.4><span>no yogā …pe… </span></div><p><div class=verse-container id=vb14:52.5><span>no nīvaraṇā …pe… </span></div><p><div class=verse-container id=vb14:52.6><span>no parāmāsā …pe…. </span></div><p><div class=verse-container id=vb14:53.0><span>2.2.10. Mahantaraduka </span></div><p><div class=verse-container id=vb14:53.1><span>Sārammaṇā, no cittā, cetasikā, cittasampayuttā, cittasaṁsaṭṭhā, cittasamuṭṭhānā, cittasahabhuno, cittānuparivattino, cittasaṁsaṭṭhasamuṭṭhānā, cittasaṁsaṭṭhasamuṭṭhānasahabhuno, cittasaṁsaṭṭhasamuṭṭhānānuparivattino, bāhirā, no upādā, anupādinnā. </span></div><p><div class=verse-container id=vb14:54.0><span>14.2.2.11. Upādānagocchakādi </span></div><p><div class=verse-container id=vb14:54.1><span>No upādānā …pe… </span></div><p><div class=verse-container id=vb14:54.2><span>no kilesā …pe… </span></div><p><div class=verse-container id=vb14:54.3><span>na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā, savitakkā, savicārā, siyā sappītikā, siyā appītikā, siyā pītisahagatā, siyā na pītisahagatā, siyā sukhasahagatā, siyā na sukhasahagatā, siyā upekkhāsahagatā, siyā na upekkhāsahagatā, kāmāvacarā, na rūpāvacarā, na arūpāvacarā, pariyāpannā, aniyyānikā, aniyatā, sauttarā, araṇāti. </span></div><p><div class=verse-container id=vb14:55.1><span>Pañhāpucchakaṁ. </span></div><p><div class=verse-container id=vb14:56.1><span>Sikkhāpadavibhaṅgo niṭṭhito. </span></div><div class=flex-between><a href=/canon/en/pli/ms/abhidhamma/vb/vb0013.html>Previous</a><a href=/canon/en/pli/ms/abhidhamma/vb/vb0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>