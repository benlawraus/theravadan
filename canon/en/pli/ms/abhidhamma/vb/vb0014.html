<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0013.html>Previous</a><a href=/canon/en/pli/ms/abhidhamma/vb/vb0015.html>Next</a></div><p id=vb14:0.1><span class=root>Vibhaṅga </span><br><p id=vb14:0.2><span class="root big-bold">Sikkhāpadavibhaṅga </span><br><p id=vb14:1.0><span class=root>1. Abhidhammabhājanīya </span><br><p id=vb14:1.1><span class=root>Pañca sikkhāpadāni—</span><br><p id=vb14:1.2><span class=root>pāṇātipātā veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī sikkhāpadaṁ. </span><br><p id=vb14:2.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:2.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:2.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:2.4><span class=root>Avasesā dhammā veramaṇiyā sampayuttā. </span><br><p id=vb14:3.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:3.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa, yā tasmiṁ samaye cetanā sañcetanā sañcetayitattaṁ—</span><br><p id=vb14:3.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:3.4><span class=root>Avasesā dhammā cetanāya sampayuttā. </span><br><p id=vb14:4.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:4.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ pāṇātipātā viramantassa, yo tasmiṁ samaye phasso …pe… paggāho avikkhepo—</span><br><p id=vb14:4.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:5.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:5.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span><br><p id=vb14:5.3><span class=root>somanassasahagataṁ ñāṇavippayuttaṁ …pe… </span><br><p id=vb14:5.4><span class=root>somanassasahagataṁ ñāṇavippayuttaṁ sasaṅkhārena …pe… </span><br><p id=vb14:5.5><span class=root>upekkhāsahagataṁ ñāṇasampayuttaṁ …pe… </span><br><p id=vb14:5.6><span class=root>upekkhāsahagataṁ ñāṇasampayuttaṁ sasaṅkhārena …pe… </span><br><p id=vb14:5.7><span class=root>upekkhāsahagataṁ ñāṇavippayuttaṁ …pe… </span><br><p id=vb14:5.8><span class=root>upekkhāsahagataṁ ñāṇavippayuttaṁ sasaṅkhārena pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:5.9><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:5.10><span class=root>Avasesā dhammā veramaṇiyā sampayuttā. </span><br><p id=vb14:6.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:6.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena pāṇātipātā viramantassa, yā tasmiṁ samaye cetanā sañcetanā sañcetayitattaṁ—</span><br><p id=vb14:6.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:6.4><span class=root>Avasesā dhammā cetanāya sampayuttā. </span><br><p id=vb14:7.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:7.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena pāṇātipātā viramantassa phasso …pe… paggāho avikkhepo—</span><br><p id=vb14:7.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:8.1><span class=root>Tattha katamaṁ adinnādānā veramaṇī sikkhāpadaṁ …pe… </span><br><p id=vb14:8.2><span class=root>kāmesumicchācārā veramaṇī sikkhāpadaṁ …pe… </span><br><p id=vb14:8.3><span class=root>musāvādā veramaṇī sikkhāpadaṁ …pe… </span><br><p id=vb14:8.4><span class=root>surāmerayamajjapamādaṭṭhānā veramaṇī sikkhāpadaṁ? </span><br><p id=vb14:8.5><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:8.6><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:8.7><span class=root>Avasesā dhammā veramaṇiyā sampayuttā. </span><br><p id=vb14:9.1><span class=root>Tattha katamaṁ surāmerayamajjapamādaṭṭhānā veramaṇī sikkhāpadaṁ, yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa, yā tasmiṁ samaye cetanā sañcetanā sañcetayitattaṁ—</span><br><p id=vb14:9.2><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:9.3><span class=root>Avasesā dhammā cetanāya sampayuttā. </span><br><p id=vb14:10.1><span class=root>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span><br><p id=vb14:10.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ surāmerayamajjapamādaṭṭhānā viramantassa, yo tasmiṁ samaye phasso …pe… paggāho avikkhepo—</span><br><p id=vb14:10.3><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:11.1><span class=root>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span><br><p id=vb14:11.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span><br><p id=vb14:11.3><span class=root>somanassasahagataṁ ñāṇavippayuttaṁ …pe… </span><br><p id=vb14:11.4><span class=root>somanassasahagataṁ ñāṇavippayuttaṁ sasaṅkhārena …pe… </span><br><p id=vb14:11.5><span class=root>upekkhāsahagataṁ ñāṇasampayuttaṁ …pe… </span><br><p id=vb14:11.6><span class=root>upekkhāsahagataṁ ñāṇasampayuttaṁ sasaṅkhārena …pe… </span><br><p id=vb14:11.7><span class=root>upekkhāsahagataṁ ñāṇavippayuttaṁ …pe… </span><br><p id=vb14:11.8><span class=root>upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:11.9><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:11.10><span class=root>Avasesā dhammā veramaṇiyā sampayuttā. </span><br><p id=vb14:12.1><span class=root>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span><br><p id=vb14:12.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa, yā tasmiṁ samaye cetanā sañcetanā sañcetayitattaṁ—</span><br><p id=vb14:12.3><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:12.4><span class=root>Avasesā dhammā cetanāya sampayuttā. </span><br><p id=vb14:13.1><span class=root>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span><br><p id=vb14:13.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti upekkhāsahagataṁ ñāṇavippayuttaṁ sasaṅkhārena surāmerayamajjapamādaṭṭhānā viramantassa, yo tasmiṁ samaye phasso …pe… paggāho avikkhepo—</span><br><p id=vb14:13.3><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:14.1><span class=root>Pañca sikkhāpadāni—</span><br><p id=vb14:14.2><span class=root>pāṇātipātā veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī sikkhāpadaṁ. </span><br><p id=vb14:15.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:15.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:15.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:15.4><span class=root>Avasesā dhammā veramaṇiyā sampayuttā. </span><br><p id=vb14:16.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:16.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yā tasmiṁ samaye cetanā sañcetanā sañcetayitattaṁ—</span><br><p id=vb14:16.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:16.4><span class=root>Avasesā dhammā cetanāya sampayuttā. </span><br><p id=vb14:17.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:17.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yo tasmiṁ samaye phasso …pe… paggāho avikkhepo—</span><br><p id=vb14:17.3><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:18.1><span class=root>Tattha katamaṁ pāṇātipātā veramaṇī sikkhāpadaṁ? </span><br><p id=vb14:18.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span><br><p id=vb14:18.3><span class=root>somanassasahagataṁ ñāṇavippayuttaṁ …pe… </span><br><p id=vb14:18.4><span class=root>somanassasahagataṁ ñāṇavippayuttaṁ sasaṅkhārena …pe… </span><br><p id=vb14:18.5><span class=root>upekkhāsahagataṁ ñāṇasampayuttaṁ …pe… </span><br><p id=vb14:18.6><span class=root>upekkhāsahagataṁ ñāṇasampayuttaṁ sasaṅkhārena …pe… </span><br><p id=vb14:18.7><span class=root>upekkhāsahagataṁ ñāṇavippayuttaṁ …pe… </span><br><p id=vb14:18.8><span class=root>upekkhāsahagataṁ ñāṇavippayuttaṁ sasaṅkhārena hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ pāṇātipātā viramantassa, yā tasmiṁ samaye pāṇātipātā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:18.9><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:18.10><span class=root>Avasesā dhammā veramaṇiyā sampayuttā …pe… </span><br><p id=vb14:18.11><span class=root>avasesā dhammā cetanāya sampayuttā …pe… </span><br><p id=vb14:18.12><span class=root>phasso …pe… paggāho avikkhepo—</span><br><p id=vb14:18.13><span class=root>idaṁ vuccati “pāṇātipātā veramaṇī sikkhāpadaṁ”. </span><br><p id=vb14:19.1><span class=root>Tattha katamaṁ adinnādānā veramaṇī sikkhāpadaṁ …pe… </span><br><p id=vb14:19.2><span class=root>kāmesumicchācārā veramaṇī sikkhāpadaṁ …pe… </span><br><p id=vb14:19.3><span class=root>musāvādā veramaṇī sikkhāpadaṁ …pe… </span><br><p id=vb14:19.4><span class=root>surāmerayamajjapamādaṭṭhānā veramaṇī sikkhāpadaṁ? </span><br><p id=vb14:19.5><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … vīmaṁsādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ … paṇītaṁ … vīmaṁsādhipateyyaṁ hīnaṁ … majjhimaṁ … paṇītaṁ surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:19.6><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:19.7><span class=root>Avasesā dhammā veramaṇiyā sampayuttā …pe… </span><br><p id=vb14:19.8><span class=root>avasesā dhammā cetanāya sampayuttā …pe… </span><br><p id=vb14:19.9><span class=root>phasso …pe… paggāho avikkhepo—</span><br><p id=vb14:19.10><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:20.1><span class=root>Tattha katamaṁ surāmerayamajjapamādaṭṭhānā veramaṇī sikkhāpadaṁ? </span><br><p id=vb14:20.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span><br><p id=vb14:20.3><span class=root>somanassasahagataṁ ñāṇavippayuttaṁ …pe… </span><br><p id=vb14:20.4><span class=root>somanassasahagataṁ ñāṇavippayuttaṁ sasaṅkhārena …pe… </span><br><p id=vb14:20.5><span class=root>upekkhāsahagataṁ ñāṇasampayuttaṁ …pe… </span><br><p id=vb14:20.6><span class=root>upekkhāsahagataṁ ñāṇasampayuttaṁ sasaṅkhārena …pe… </span><br><p id=vb14:20.7><span class=root>upekkhāsahagataṁ ñāṇavippayuttaṁ …pe… </span><br><p id=vb14:20.8><span class=root>upekkhāsahagataṁ ñāṇavippayuttaṁ sasaṅkhārena hīnaṁ … majjhimaṁ … paṇītaṁ … chandādhipateyyaṁ … vīriyādhipateyyaṁ … cittādhipateyyaṁ … chandādhipateyyaṁ hīnaṁ … majjhimaṁ … paṇītaṁ … vīriyādhipateyyaṁ hīnaṁ … majjhimaṁ … paṇītaṁ … cittādhipateyyaṁ hīnaṁ … majjhimaṁ paṇītaṁ surāmerayamajjapamādaṭṭhānā viramantassa, yā tasmiṁ samaye surāmerayamajjapamādaṭṭhānā ārati virati paṭivirati veramaṇī akiriyā akaraṇaṁ anajjhāpatti velāanatikkamo setughāto—</span><br><p id=vb14:20.9><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:20.10><span class=root>Avasesā dhammā veramaṇiyā sampayuttā …pe… </span><br><p id=vb14:20.11><span class=root>avasesā dhammā cetanāya sampayuttā …pe… </span><br><p id=vb14:20.12><span class=root>phasso …pe… paggāho avikkhepo—</span><br><p id=vb14:20.13><span class=root>idaṁ vuccati “surāmerayamajjapamādaṭṭhānā veramaṇī sikkhāpadaṁ”. </span><br><p id=vb14:21.1><span class=root>Katame dhammā sikkhā? </span><br><p id=vb14:21.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ rūpārammaṇaṁ vā …pe… </span><br><p id=vb14:21.3><span class=root>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti. </span><br><p id=vb14:21.4><span class=root>Ime dhammā sikkhā. </span><br><p id=vb14:22.1><span class=root>Katame dhammā sikkhā? </span><br><p id=vb14:22.2><span class=root>Yasmiṁ samaye kāmāvacaraṁ kusalaṁ cittaṁ uppannaṁ hoti somanassasahagataṁ ñāṇasampayuttaṁ sasaṅkhārena …pe… </span><br><p id=vb14:22.3><span class=root>somanassasahagataṁ ñāṇavippayuttaṁ …pe… </span><br><p id=vb14:22.4><span class=root>somanassasahagataṁ ñāṇavippayuttaṁ sasaṅkhārena …pe… </span><br><p id=vb14:22.5><span class=root>upekkhāsahagataṁ ñāṇasampayuttaṁ …pe… </span><br><p id=vb14:22.6><span class=root>upekkhāsahagataṁ ñāṇasampayuttaṁ sasaṅkhārena …pe… </span><br><p id=vb14:22.7><span class=root>upekkhāsahagataṁ ñāṇavippayuttaṁ …pe… </span><br><p id=vb14:22.8><span class=root>upekkhāsahagataṁ ñāṇavippayuttaṁ sasaṅkhārena rūpārammaṇaṁ vā …pe… </span><br><p id=vb14:22.9><span class=root>dhammārammaṇaṁ vā yaṁ yaṁ vā panārabbha, tasmiṁ samaye phasso hoti …pe… avikkhepo hoti. </span><br><p id=vb14:22.10><span class=root>Ime dhammā sikkhā. </span><br><p id=vb14:23.1><span class=root>Katame dhammā sikkhā? </span><br><p id=vb14:23.2><span class=root>Yasmiṁ samaye rūpūpapattiyā maggaṁ bhāveti …pe… </span><br><p id=vb14:23.3><span class=root>arūpūpapattiyā maggaṁ bhāveti …pe… </span><br><p id=vb14:23.4><span class=root>lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span><br><p id=vb14:23.5><span class=root>Ime dhammā sikkhā. </span><br><p id=vb14:24.1><span class=root>Abhidhammabhājanīyaṁ. </span><br><p id=vb14:25.0><span class=root>2. Pañhāpucchaka </span><br><p id=vb14:25.1><span class=root>Pañca sikkhāpadāni—</span><br><p id=vb14:25.2><span class=root>pāṇātipātā veramaṇī sikkhāpadaṁ, adinnādānā veramaṇī sikkhāpadaṁ, kāmesumicchācārā veramaṇī sikkhāpadaṁ, musāvādā veramaṇī sikkhāpadaṁ, surāmerayamajjapamādaṭṭhānā veramaṇī sikkhāpadaṁ. </span><br><p id=vb14:26.1><span class=root>Pañcannaṁ sikkhāpadānaṁ kati kusalā, kati akusalā, kati abyākatā …pe… kati saraṇā, kati araṇā? </span><br><p id=vb14:27.0><span class=root>2.1. Tika </span><br><p id=vb14:27.1><span class=root>Kusalāyeva. </span><br><p id=vb14:28.1><span class=root>Siyā sukhāya vedanāya sampayuttā, siyā adukkhamasukhāya vedanāya sampayuttā. </span><br><p id=vb14:29.1><span class=root>Vipākadhammadhammā. </span><br><p id=vb14:30.1><span class=root>Anupādinnupādāniyā. </span><br><p id=vb14:31.1><span class=root>Asaṅkiliṭṭhasaṅkilesikā. </span><br><p id=vb14:32.1><span class=root>Savitakkasavicārā. </span><br><p id=vb14:33.1><span class=root>Siyā pītisahagatā, siyā sukhasahagatā, siyā upekkhāsahagatā. </span><br><p id=vb14:34.1><span class=root>Neva dassanena na bhāvanāya pahātabbā. </span><br><p id=vb14:35.1><span class=root>Neva dassanena na bhāvanāya pahātabbahetukā. </span><br><p id=vb14:36.1><span class=root>Ācayagāmino. </span><br><p id=vb14:37.1><span class=root>Nevasekkhanāsekkhā. </span><br><p id=vb14:38.1><span class=root>Parittā. </span><br><p id=vb14:39.1><span class=root>Parittārammaṇā. </span><br><p id=vb14:40.1><span class=root>Majjhimā. </span><br><p id=vb14:41.1><span class=root>Aniyatā. </span><br><p id=vb14:42.1><span class=root>Na vattabbā maggārammaṇātipi, maggahetukātipi, maggādhipatinotipi. </span><br><p id=vb14:43.1><span class=root>Siyā uppannā, siyā anuppannā, na vattabbā uppādinoti. </span><br><p id=vb14:44.1><span class=root>Siyā atītā, siyā anāgatā, siyā paccuppannā. </span><br><p id=vb14:45.1><span class=root>Paccuppannārammaṇā. </span><br><p id=vb14:46.1><span class=root>Siyā ajjhattā, siyā bahiddhā, siyā ajjhattabahiddhā. </span><br><p id=vb14:47.1><span class=root>Bahiddhārammaṇā. </span><br><p id=vb14:48.1><span class=root>Anidassanaappaṭighā. </span><br><p id=vb14:49.0.1><span class=root>2.2. 2.2 Duka </span><br><p id=vb14:49.0.2><span class=root>2.2.1. Hetugocchaka </span><br><p id=vb14:49.1><span class=root>Na hetū sahetukā, hetusampayuttā. </span><br><p id=vb14:49.2><span class=root>Na vattabbā “hetū ceva sahetukā cā”ti, sahetukā ceva na ca hetū, na vattabbā “hetū ceva hetusampayuttā cā”ti, hetusampayuttā ceva na ca hetū, na hetusahetukā. </span><br><p id=vb14:50.0><span class=root>2.2.2. Cūḷantaraduka </span><br><p id=vb14:50.1><span class=root>Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā. </span><br><p id=vb14:51.0><span class=root>2.2.3. Āsavagocchaka </span><br><p id=vb14:51.1><span class=root>No āsavā, sāsavā, āsavavippayuttā, na vattabbā “āsavā ceva sāsavā cā”ti, sāsavā ceva no ca āsavā, na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span><br><p id=vb14:51.2><span class=root>Āsavavippayuttā sāsavā. </span><br><p id=vb14:52.0><span class=root>14.2.2.4. Saṁyojanagocchakādi </span><br><p id=vb14:52.1><span class=root>No saṁyojanā …pe… </span><br><p id=vb14:52.2><span class=root>no ganthā …pe… </span><br><p id=vb14:52.3><span class=root>no oghā …pe… </span><br><p id=vb14:52.4><span class=root>no yogā …pe… </span><br><p id=vb14:52.5><span class=root>no nīvaraṇā …pe… </span><br><p id=vb14:52.6><span class=root>no parāmāsā …pe…. </span><br><p id=vb14:53.0><span class=root>2.2.10. Mahantaraduka </span><br><p id=vb14:53.1><span class=root>Sārammaṇā, no cittā, cetasikā, cittasampayuttā, cittasaṁsaṭṭhā, cittasamuṭṭhānā, cittasahabhuno, cittānuparivattino, cittasaṁsaṭṭhasamuṭṭhānā, cittasaṁsaṭṭhasamuṭṭhānasahabhuno, cittasaṁsaṭṭhasamuṭṭhānānuparivattino, bāhirā, no upādā, anupādinnā. </span><br><p id=vb14:54.0><span class=root>14.2.2.11. Upādānagocchakādi </span><br><p id=vb14:54.1><span class=root>No upādānā …pe… </span><br><p id=vb14:54.2><span class=root>no kilesā …pe… </span><br><p id=vb14:54.3><span class=root>na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā, savitakkā, savicārā, siyā sappītikā, siyā appītikā, siyā pītisahagatā, siyā na pītisahagatā, siyā sukhasahagatā, siyā na sukhasahagatā, siyā upekkhāsahagatā, siyā na upekkhāsahagatā, kāmāvacarā, na rūpāvacarā, na arūpāvacarā, pariyāpannā, aniyyānikā, aniyatā, sauttarā, araṇāti. </span><br><p id=vb14:55.1><span class=root>Pañhāpucchakaṁ. </span><br><p id=vb14:56.1><span class=root>Sikkhāpadavibhaṅgo niṭṭhito. </span><br></main><footer class="container footer"><small><a href=/about>Contact info</a></small></footer>