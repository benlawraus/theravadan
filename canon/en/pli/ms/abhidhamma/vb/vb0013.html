<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0012.html>Previous</a><a href=/canon/en/pli/ms/abhidhamma/vb/vb0014.html>Next</a></div><p><div class=verse-container id=vb13:0.1><span>Vibhaṅga </span></div><p><div class=verse-container id=vb13:0.2><span class=big-bold>Appamaññāvibhaṅga </span></div><p><div class=verse-container id=vb13:1.0><span>1. Suttantabhājanīya </span></div><p><div class=verse-container id=vb13:1.1><span>Catasso appamaññāyo—</span></div><p><div class=verse-container id=vb13:1.2><span>idha bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. </span></div><p><div class=verse-container id=vb13:1.3><span>Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:1.4><span>Karuṇāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. </span></div><p><div class=verse-container id=vb13:1.5><span>Iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:1.6><span>Muditāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. </span></div><p><div class=verse-container id=vb13:1.7><span>Iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:1.8><span>Upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. </span></div><p><div class=verse-container id=vb13:1.9><span>Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:2.0><span>1.1. Mettā </span></div><p><div class=verse-container id=vb13:2.1><span>Kathañca bhikkhu mettāsahagatena cetasā ekaṁ disaṁ pharitvā viharati? </span></div><p><div class=verse-container id=vb13:2.2><span>Seyyathāpi nāma ekaṁ puggalaṁ piyaṁ manāpaṁ disvā mettāyeyya; </span></div><p><div class=verse-container id=vb13:2.3><span>evameva sabbe satte mettāya pharati. </span></div><p><div class=verse-container id=vb13:3.1><span>Tattha katamā mettā? </span></div><p><div class=verse-container id=vb13:3.2><span>Yā sattesu metti mettāyanā mettāyitattaṁ mettācetovimutti—</span></div><p><div class=verse-container id=vb13:3.3><span>ayaṁ vuccati “mettā”. </span></div><p><div class=verse-container id=vb13:4.1><span>Tattha katamaṁ cittaṁ? </span></div><p><div class=verse-container id=vb13:4.2><span>Yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=vb13:4.3><span>idaṁ vuccati “cittaṁ”. </span></div><p><div class=verse-container id=vb13:4.4><span>Idaṁ cittaṁ imāya mettāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:4.5><span>Tena vuccati “mettāsahagatena cetasā”ti. </span></div><p><div class=verse-container id=vb13:5.1><span>“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā. </span></div><p><div class=verse-container id=vb13:6.1><span>“Pharitvā”ti pharitvā adhimuccitvā. </span></div><p><div class=verse-container id=vb13:7.1><span>“Viharatī”ti iriyati vattati pāleti yapeti yāpeti carati viharati. </span></div><p><div class=verse-container id=vb13:7.2><span>Tena vuccati “viharatī”ti. </span></div><p><div class=verse-container id=vb13:8.1><span>“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ. </span></div><p><div class=verse-container id=vb13:9.1><span>“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ. </span></div><p><div class=verse-container id=vb13:9.2><span>Pariyādāyavacanametaṁ—</span></div><p><div class=verse-container id=vb13:9.3><span>“sabbadhi sabbattatāya sabbāvantaṁ lokan”ti. </span></div><p><div class=verse-container id=vb13:10.1><span>“Mettāsahagatena cetasā”ti tattha katamā mettā? </span></div><p><div class=verse-container id=vb13:10.2><span>Yā sattesu metti mettāyanā mettāyitattaṁ mettācetovimutti—</span></div><p><div class=verse-container id=vb13:10.3><span>ayaṁ vuccati “mettā”. </span></div><p><div class=verse-container id=vb13:11.1><span>Tattha katamaṁ cittaṁ? </span></div><p><div class=verse-container id=vb13:11.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:11.3><span>idaṁ vuccati “cittaṁ”. </span></div><p><div class=verse-container id=vb13:11.4><span>Idaṁ cittaṁ imāya mettāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:11.5><span>Tena vuccati “mettāsahagatena cetasā”ti. </span></div><p><div class=verse-container id=vb13:12.1><span>“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo. </span></div><p><div class=verse-container id=vb13:13.1><span>“Pharitvā”ti pharitvā adhimuccitvā. </span></div><p><div class=verse-container id=vb13:14.1><span>“Viharatī”ti …pe… </span></div><p><div class=verse-container id=vb13:14.2><span>tena vuccati “viharatī”ti. </span></div><p><div class=verse-container id=vb13:15.0><span>1.2. Karuṇā </span></div><p><div class=verse-container id=vb13:15.1><span>Kathañca bhikkhu karuṇāsahagatena cetasā ekaṁ disaṁ pharitvā viharati? </span></div><p><div class=verse-container id=vb13:15.2><span>Seyyathāpi nāma ekaṁ puggalaṁ duggataṁ durūpetaṁ disvā karuṇāyeyya; </span></div><p><div class=verse-container id=vb13:15.3><span>evameva sabbe satte karuṇāya pharati. </span></div><p><div class=verse-container id=vb13:16.1><span>Tattha katamā karuṇā? </span></div><p><div class=verse-container id=vb13:16.2><span>Yā sattesu karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:16.3><span>ayaṁ vuccati “karuṇā”. </span></div><p><div class=verse-container id=vb13:17.1><span>Tattha katamaṁ cittaṁ? </span></div><p><div class=verse-container id=vb13:17.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:17.3><span>idaṁ vuccati “cittaṁ”. </span></div><p><div class=verse-container id=vb13:17.4><span>Idaṁ cittaṁ imāya karuṇāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:17.5><span>Tena vuccati “karuṇāsahagatena cetasā”ti. </span></div><p><div class=verse-container id=vb13:18.1><span>“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā. </span></div><p><div class=verse-container id=vb13:19.1><span>“Pharitvā”ti pharitvā adhimuccitvā. </span></div><p><div class=verse-container id=vb13:20.1><span>“Viharatī”ti iriyati vattati pāleti yapeti yāpeti carati viharati. </span></div><p><div class=verse-container id=vb13:20.2><span>Tena vuccati “viharatī”ti. </span></div><p><div class=verse-container id=vb13:21.1><span>“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ. </span></div><p><div class=verse-container id=vb13:22.1><span>“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ. </span></div><p><div class=verse-container id=vb13:22.2><span>Pariyādāyavacanametaṁ—</span></div><p><div class=verse-container id=vb13:22.3><span>“sabbadhi sabbattatāya sabbāvantaṁ lokan”ti. </span></div><p><div class=verse-container id=vb13:23.1><span>“Karuṇāsahagatena cetasā”ti tattha katamā karuṇā? </span></div><p><div class=verse-container id=vb13:23.2><span>Yā sattesu karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:23.3><span>ayaṁ vuccati “karuṇā”. </span></div><p><div class=verse-container id=vb13:24.1><span>Tattha katamaṁ cittaṁ? </span></div><p><div class=verse-container id=vb13:24.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:24.3><span>idaṁ vuccati “cittaṁ”. </span></div><p><div class=verse-container id=vb13:24.4><span>Idaṁ cittaṁ imāya karuṇāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:24.5><span>Tena vuccati “karuṇāsahagatena cetasā”ti. </span></div><p><div class=verse-container id=vb13:25.1><span>“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo. </span></div><p><div class=verse-container id=vb13:26.1><span>“Pharitvā”ti pharitvā adhimuccitvā. </span></div><p><div class=verse-container id=vb13:27.1><span>“Viharatī”ti …pe… </span></div><p><div class=verse-container id=vb13:27.2><span>tena vuccati “viharatī”ti. </span></div><p><div class=verse-container id=vb13:28.0><span>1.3. Muditā </span></div><p><div class=verse-container id=vb13:28.1><span>Kathañca bhikkhu muditāsahagatena cetasā ekaṁ disaṁ pharitvā viharati? </span></div><p><div class=verse-container id=vb13:28.2><span>Seyyathāpi nāma ekaṁ puggalaṁ piyaṁ manāpaṁ disvā mudito assa; </span></div><p><div class=verse-container id=vb13:28.3><span>evameva sabbe satte muditāya pharati. </span></div><p><div class=verse-container id=vb13:29.1><span>Tattha katamā muditā? </span></div><p><div class=verse-container id=vb13:29.2><span>Yā sattesu muditā muditāyanā muditāyitattaṁ muditācetovimutti—</span></div><p><div class=verse-container id=vb13:29.3><span>ayaṁ vuccati “muditā”. </span></div><p><div class=verse-container id=vb13:30.1><span>Tattha katamaṁ cittaṁ? </span></div><p><div class=verse-container id=vb13:30.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:30.3><span>idaṁ vuccati “cittaṁ”. </span></div><p><div class=verse-container id=vb13:30.4><span>Idaṁ cittaṁ imāya muditāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:30.5><span>Tena vuccati “muditāsahagatena cetasā”ti. </span></div><p><div class=verse-container id=vb13:31.1><span>“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā. </span></div><p><div class=verse-container id=vb13:32.1><span>“Pharitvā”ti pharitvā adhimuccitvā. </span></div><p><div class=verse-container id=vb13:33.1><span>“Viharatī”ti …pe… </span></div><p><div class=verse-container id=vb13:33.2><span>tena vuccati “viharatī”ti. </span></div><p><div class=verse-container id=vb13:34.1><span>“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ. </span></div><p><div class=verse-container id=vb13:35.1><span>“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ. </span></div><p><div class=verse-container id=vb13:35.2><span>Pariyādāyavacanametaṁ—</span></div><p><div class=verse-container id=vb13:35.3><span>“sabbadhi sabbattatāya sabbāvantaṁ lokan”ti. </span></div><p><div class=verse-container id=vb13:36.1><span>“Muditāsahagatena cetasā”ti tattha katamā muditā? </span></div><p><div class=verse-container id=vb13:36.2><span>Yā sattesu muditā muditāyanā muditāyitattaṁ muditācetovimutti—</span></div><p><div class=verse-container id=vb13:36.3><span>ayaṁ vuccati “muditā”. </span></div><p><div class=verse-container id=vb13:37.1><span>Tattha katamaṁ cittaṁ? </span></div><p><div class=verse-container id=vb13:37.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:37.3><span>idaṁ vuccati “cittaṁ”. </span></div><p><div class=verse-container id=vb13:37.4><span>Idaṁ cittaṁ imāya muditāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:37.5><span>Tena vuccati “muditāsahagatena cetasā”ti. </span></div><p><div class=verse-container id=vb13:38.1><span>“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo. </span></div><p><div class=verse-container id=vb13:39.1><span>“Pharitvā”ti pharitvā adhimuccitvā. </span></div><p><div class=verse-container id=vb13:40.1><span>“Viharatī”ti …pe… </span></div><p><div class=verse-container id=vb13:40.2><span>tena vuccati “viharatī”ti. </span></div><p><div class=verse-container id=vb13:41.0><span>1.4. Upekkhā </span></div><p><div class=verse-container id=vb13:41.1><span>Kathañca bhikkhu upekkhāsahagatena cetasā ekaṁ disaṁ pharitvā viharati? </span></div><p><div class=verse-container id=vb13:41.2><span>Seyyathāpi nāma ekaṁ puggalaṁ neva manāpaṁ na amanāpaṁ disvā upekkhako assa; </span></div><p><div class=verse-container id=vb13:41.3><span>evameva sabbe satte upekkhāya pharati. </span></div><p><div class=verse-container id=vb13:42.1><span>Tattha katamā upekkhā? </span></div><p><div class=verse-container id=vb13:42.2><span>Yā sattesu upekkhā upekkhāyanā upekkhāyitattaṁ upekkhācetovimutti—</span></div><p><div class=verse-container id=vb13:42.3><span>ayaṁ vuccati “upekkhā”. </span></div><p><div class=verse-container id=vb13:43.1><span>Tattha katamaṁ cittaṁ? </span></div><p><div class=verse-container id=vb13:43.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:43.3><span>idaṁ vuccati “cittaṁ”. </span></div><p><div class=verse-container id=vb13:43.4><span>Idaṁ cittaṁ imāya upekkhāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:43.5><span>Tena vuccati “upekkhāsahagatena cetasā”ti. </span></div><p><div class=verse-container id=vb13:44.1><span>“Ekaṁ disan”ti puratthimaṁ vā disaṁ pacchimaṁ vā disaṁ uttaraṁ vā disaṁ dakkhiṇaṁ vā disaṁ uddhaṁ vā adho vā tiriyaṁ vā vidisaṁ vā. </span></div><p><div class=verse-container id=vb13:45.1><span>“Pharitvā”ti pharitvā adhimuccitvā. </span></div><p><div class=verse-container id=vb13:46.1><span>“Viharatī”ti …pe… </span></div><p><div class=verse-container id=vb13:46.2><span>tena vuccati “viharatī”ti. </span></div><p><div class=verse-container id=vb13:47.1><span>“Tathā dutiyan”ti yatheva ekaṁ disaṁ tathā dutiyaṁ disaṁ tathā tatiyaṁ disaṁ tathā catutthaṁ disaṁ tathā uddhaṁ tathā adho tathā tiriyaṁ tathā vidisaṁ. </span></div><p><div class=verse-container id=vb13:48.1><span>“Sabbadhi sabbattatāya sabbāvantaṁ lokan”ti sabbena sabbaṁ sabbathā sabbaṁ asesaṁ nissesaṁ. </span></div><p><div class=verse-container id=vb13:48.2><span>Pariyādāyavacanametaṁ—</span></div><p><div class=verse-container id=vb13:48.3><span>“sabbadhi sabbattatāya sabbāvantaṁ lokan”ti. </span></div><p><div class=verse-container id=vb13:49.1><span>“Upekkhāsahagatena cetasā”ti, tattha katamā upekkhā? </span></div><p><div class=verse-container id=vb13:49.2><span>Yā sattesu upekkhā upekkhāyanā upekkhāyitattaṁ upekkhācetovimutti—</span></div><p><div class=verse-container id=vb13:49.3><span>ayaṁ vuccati “upekkhā”. </span></div><p><div class=verse-container id=vb13:50.1><span>Tattha katamaṁ cittaṁ? </span></div><p><div class=verse-container id=vb13:50.2><span>Yaṁ cittaṁ mano mānasaṁ …pe… tajjāmanoviññāṇadhātu—</span></div><p><div class=verse-container id=vb13:50.3><span>idaṁ vuccati “cittaṁ”. </span></div><p><div class=verse-container id=vb13:50.4><span>Idaṁ cittaṁ imāya upekkhāya sahagataṁ hoti sahajātaṁ saṁsaṭṭhaṁ sampayuttaṁ. </span></div><p><div class=verse-container id=vb13:50.5><span>Tena vuccati “upekkhāsahagatena cetasā”ti. </span></div><p><div class=verse-container id=vb13:51.1><span>“Vipulenā”ti yaṁ vipulaṁ taṁ mahaggataṁ, yaṁ mahaggataṁ taṁ appamāṇaṁ, yaṁ appamāṇaṁ so avero, yo avero so abyāpajjo. </span></div><p><div class=verse-container id=vb13:52.1><span>“Pharitvā”ti pharitvā adhimuccitvā. </span></div><p><div class=verse-container id=vb13:53.1><span>“Viharatī”ti …pe… </span></div><p><div class=verse-container id=vb13:53.2><span>tena vuccati “viharatī”ti. </span></div><p><div class=verse-container id=vb13:54.1><span>Suttantabhājanīyaṁ. </span></div><p><div class=verse-container id=vb13:55.0.1><span>2. Abhidhammabhājanīya </span></div><p><div class=verse-container id=vb13:55.0.2><span>2.1. Kusala </span></div><p><div class=verse-container id=vb13:55.1><span>Catasso appamaññāyo—</span></div><p><div class=verse-container id=vb13:55.2><span>mettā, karuṇā, muditā, upekkhā. </span></div><p><div class=verse-container id=vb13:56.1><span>Tattha katamā mettā? </span></div><p><div class=verse-container id=vb13:56.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:56.3><span>ayaṁ vuccati “mettā”. </span></div><p><div class=verse-container id=vb13:56.4><span>Avasesā dhammā mettāya sampayuttā. </span></div><p><div class=verse-container id=vb13:57.1><span>Tattha katamā mettā? </span></div><p><div class=verse-container id=vb13:57.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:57.3><span>ayaṁ vuccati “mettā”. </span></div><p><div class=verse-container id=vb13:57.4><span>Avasesā dhammā mettāya sampayuttā. </span></div><p><div class=verse-container id=vb13:58.1><span>Tattha katamā mettā? </span></div><p><div class=verse-container id=vb13:58.2><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… </span></div><p><div class=verse-container id=vb13:58.3><span>tatiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:58.4><span>ayaṁ vuccati “mettā”. </span></div><p><div class=verse-container id=vb13:58.5><span>Avasesā dhammā mettāya sampayuttā. </span></div><p><div class=verse-container id=vb13:59.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:59.2><span>ayaṁ vuccati “mettā”. </span></div><p><div class=verse-container id=vb13:59.3><span>Avasesā dhammā mettāya sampayuttā. </span></div><p><div class=verse-container id=vb13:60.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:60.2><span>ayaṁ vuccati “mettā”. </span></div><p><div class=verse-container id=vb13:60.3><span>Avasesā dhammā mettāya sampayuttā. </span></div><p><div class=verse-container id=vb13:61.1><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… tatiyaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:61.2><span>ayaṁ vuccati “mettā”. </span></div><p><div class=verse-container id=vb13:61.3><span>Avasesā dhammā mettāya sampayuttā. </span></div><p><div class=verse-container id=vb13:62.1><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:62.2><span>ayaṁ vuccati “mettā”. </span></div><p><div class=verse-container id=vb13:62.3><span>Avasesā dhammā mettāya sampayuttā. </span></div><p><div class=verse-container id=vb13:63.1><span>Tattha katamā karuṇā? </span></div><p><div class=verse-container id=vb13:63.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:63.3><span>ayaṁ vuccati “karuṇā”. </span></div><p><div class=verse-container id=vb13:63.4><span>Avasesā dhammā karuṇāya sampayuttā. </span></div><p><div class=verse-container id=vb13:64.1><span>Tattha katamā karuṇā? </span></div><p><div class=verse-container id=vb13:64.2><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… </span></div><p><div class=verse-container id=vb13:64.3><span>dutiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:64.4><span>ayaṁ vuccati “karuṇā”. </span></div><p><div class=verse-container id=vb13:64.5><span>Avasesā dhammā karuṇāya sampayuttā. </span></div><p><div class=verse-container id=vb13:65.1><span>Tattha katamā karuṇā? </span></div><p><div class=verse-container id=vb13:65.2><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… </span></div><p><div class=verse-container id=vb13:65.3><span>tatiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:65.4><span>ayaṁ vuccati “karuṇā”. </span></div><p><div class=verse-container id=vb13:65.5><span>Avasesā dhammā karuṇāya sampayuttā. </span></div><p><div class=verse-container id=vb13:66.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:66.2><span>ayaṁ vuccati “karuṇā”. </span></div><p><div class=verse-container id=vb13:66.3><span>Avasesā dhammā karuṇāya sampayuttā. </span></div><p><div class=verse-container id=vb13:67.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:67.2><span>ayaṁ vuccati “karuṇā”. </span></div><p><div class=verse-container id=vb13:67.3><span>Avasesā dhammā karuṇāya sampayuttā. </span></div><p><div class=verse-container id=vb13:68.1><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… tatiyaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:68.2><span>ayaṁ vuccati “karuṇā”. </span></div><p><div class=verse-container id=vb13:68.3><span>Avasesā dhammā karuṇāya sampayuttā. </span></div><p><div class=verse-container id=vb13:69.1><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:69.2><span>ayaṁ vuccati “karuṇā”. </span></div><p><div class=verse-container id=vb13:69.3><span>Avasesā dhammā karuṇāya sampayuttā. </span></div><p><div class=verse-container id=vb13:70.1><span>Tattha katamā muditā? </span></div><p><div class=verse-container id=vb13:70.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:70.3><span>ayaṁ vuccati “muditā”. </span></div><p><div class=verse-container id=vb13:70.4><span>Avasesā dhammā muditāya sampayuttā. </span></div><p><div class=verse-container id=vb13:71.1><span>Tattha katamā muditā? </span></div><p><div class=verse-container id=vb13:71.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:71.3><span>ayaṁ vuccati “muditā”. </span></div><p><div class=verse-container id=vb13:71.4><span>Avasesā dhammā muditāya sampayuttā. </span></div><p><div class=verse-container id=vb13:72.1><span>Tattha katamā muditā? </span></div><p><div class=verse-container id=vb13:72.2><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… </span></div><p><div class=verse-container id=vb13:72.3><span>tatiyaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:72.4><span>ayaṁ vuccati “muditā”. </span></div><p><div class=verse-container id=vb13:72.5><span>Avasesā dhammā muditāya sampayuttā. </span></div><p><div class=verse-container id=vb13:73.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:73.2><span>ayaṁ vuccati “muditā”. </span></div><p><div class=verse-container id=vb13:73.3><span>Avasesā dhammā muditāya sampayuttā. </span></div><p><div class=verse-container id=vb13:74.1><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi vivicca akusalehi dhammehi avitakkaṁ vicāramattaṁ vivekajaṁ pītisukhaṁ dutiyaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:74.2><span>ayaṁ vuccati “muditā”. </span></div><p><div class=verse-container id=vb13:74.3><span>Avasesā dhammā muditāya sampayuttā. </span></div><p><div class=verse-container id=vb13:75.1><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… tatiyaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:75.2><span>ayaṁ vuccati “muditā”. </span></div><p><div class=verse-container id=vb13:75.3><span>Avasesā dhammā muditāya sampayuttā. </span></div><p><div class=verse-container id=vb13:76.1><span>Idha bhikkhu yasmiṁ samaye rūpūpapattiyā maggaṁ bhāveti pītiyā ca virāgā …pe… catutthaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:76.2><span>ayaṁ vuccati “muditā”. </span></div><p><div class=verse-container id=vb13:76.3><span>Avasesā dhammā muditāya sampayuttā. </span></div><p><div class=verse-container id=vb13:77.1><span>Tattha katamā upekkhā? </span></div><p><div class=verse-container id=vb13:77.2><span>Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… catutthaṁ jhānaṁ upasampajja viharati upekkhāsahagataṁ, yā tasmiṁ samaye upekkhā upekkhāyanā upekkhāyitattaṁ upekkhācetovimutti—</span></div><p><div class=verse-container id=vb13:77.3><span>ayaṁ vuccati “upekkhā”. </span></div><p><div class=verse-container id=vb13:77.4><span>Avasesā dhammā upekkhāya sampayuttā. </span></div><p><div class=verse-container id=vb13:78.0><span>2.2. Vipāka </span></div><p><div class=verse-container id=vb13:78.1><span>Catasso appamaññāyo—</span></div><p><div class=verse-container id=vb13:78.2><span>mettā, karuṇā, muditā, upekkhā. </span></div><p><div class=verse-container id=vb13:79.1><span>Tattha katamā mettā? </span></div><p><div class=verse-container id=vb13:79.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati mettāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:79.3><span>Ime dhammā kusalā. </span></div><p><div class=verse-container id=vb13:79.4><span>Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe… paṭhamaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:79.5><span>ayaṁ vuccati “mettā”. </span></div><p><div class=verse-container id=vb13:79.6><span>Avasesā dhammā mettāya sampayuttā. </span></div><p><div class=verse-container id=vb13:80.1><span>Tattha katamā mettā? </span></div><p><div class=verse-container id=vb13:80.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati mettāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:80.3><span>Ime dhammā kusalā. </span></div><p><div class=verse-container id=vb13:80.4><span>Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb13:80.5><span>tatiyaṁ jhānaṁ …pe… </span></div><p><div class=verse-container id=vb13:80.6><span>paṭhamaṁ jhānaṁ …pe… </span></div><p><div class=verse-container id=vb13:80.7><span>dutiyaṁ jhānaṁ …pe… </span></div><p><div class=verse-container id=vb13:80.8><span>tatiyaṁ jhānaṁ …pe… </span></div><p><div class=verse-container id=vb13:80.9><span>catutthaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:80.10><span>ayaṁ vuccati “mettā”. </span></div><p><div class=verse-container id=vb13:80.11><span>Avasesā dhammā mettāya sampayuttā. </span></div><p><div class=verse-container id=vb13:81.1><span>Tattha katamā karuṇā? </span></div><p><div class=verse-container id=vb13:81.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati karuṇāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:81.3><span>Ime dhammā kusalā. </span></div><p><div class=verse-container id=vb13:81.4><span>Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe… paṭhamaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:81.5><span>ayaṁ vuccati “karuṇā”. </span></div><p><div class=verse-container id=vb13:81.6><span>Avasesā dhammā karuṇāya sampayuttā. </span></div><p><div class=verse-container id=vb13:82.1><span>Tattha katamā karuṇā? </span></div><p><div class=verse-container id=vb13:82.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati karuṇāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:82.3><span>Ime dhammā kusalā. </span></div><p><div class=verse-container id=vb13:82.4><span>Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb13:82.5><span>tatiyaṁ jhānaṁ …pe… </span></div><p><div class=verse-container id=vb13:82.6><span>paṭhamaṁ jhānaṁ …pe… </span></div><p><div class=verse-container id=vb13:82.7><span>dutiyaṁ jhānaṁ …pe… </span></div><p><div class=verse-container id=vb13:82.8><span>tatiyaṁ jhānaṁ …pe… </span></div><p><div class=verse-container id=vb13:82.9><span>catutthaṁ jhānaṁ upasampajja viharati karuṇāsahagataṁ, yā tasmiṁ samaye karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb13:82.10><span>ayaṁ vuccati “karuṇā”. </span></div><p><div class=verse-container id=vb13:82.11><span>Avasesā dhammā karuṇāya sampayuttā. </span></div><p><div class=verse-container id=vb13:83.1><span>Tattha katamā muditā? </span></div><p><div class=verse-container id=vb13:83.2><span>Idha bhikkhu yasmiṁ samaye rūpūpapattiyā maggaṁ bhāveti vivicceva kāmehi …pe… paṭhamaṁ jhānaṁ upasampajja viharati muditāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:83.3><span>Ime dhammā kusalā. </span></div><p><div class=verse-container id=vb13:83.4><span>Tasseva rūpāvacarassa kusalassa kammassa katattā upacitattā vipākaṁ vivicceva kāmehi …pe… paṭhamaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:83.5><span>ayaṁ vuccati “muditā”. </span></div><p><div class=verse-container id=vb13:83.6><span>Avasesā dhammā muditāya sampayuttā. </span></div><p><div class=verse-container id=vb13:84.1><span>Tattha katamā muditā? </span></div><p><div class=verse-container id=vb13:84.2><span>Idha bhikkhu yasmiṁ samaye rūpūpapattiyā maggaṁ bhāveti vitakkavicārānaṁ vūpasamā …pe… dutiyaṁ jhānaṁ upasampajja viharati muditāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:84.3><span>Ime dhammā kusalā. </span></div><p><div class=verse-container id=vb13:84.4><span>Tasseva rūpāvacarassa kusalassa kammassa katattā upacitattā vipākaṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb13:84.5><span>tatiyaṁ jhānaṁ …pe… </span></div><p><div class=verse-container id=vb13:84.6><span>paṭhamaṁ jhānaṁ …pe… </span></div><p><div class=verse-container id=vb13:84.7><span>dutiyaṁ jhānaṁ …pe… </span></div><p><div class=verse-container id=vb13:84.8><span>tatiyaṁ jhānaṁ …pe… </span></div><p><div class=verse-container id=vb13:84.9><span>catutthaṁ jhānaṁ upasampajja viharati muditāsahagataṁ, yā tasmiṁ samaye muditā muditāyanā muditāyitattaṁ muditācetovimutti—</span></div><p><div class=verse-container id=vb13:84.10><span>ayaṁ vuccati “muditā”. </span></div><p><div class=verse-container id=vb13:84.11><span>Avasesā dhammā muditāya sampayuttā. </span></div><p><div class=verse-container id=vb13:85.1><span>Tattha katamā upekkhā? </span></div><p><div class=verse-container id=vb13:85.2><span>Idha bhikkhu yasmiṁ samaye rūpūpapattiyā maggaṁ bhāveti sukhassa ca pahānā …pe… catutthaṁ jhānaṁ upasampajja viharati upekkhāsahagataṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb13:85.3><span>Ime dhammā kusalā. </span></div><p><div class=verse-container id=vb13:85.4><span>Tasseva rūpāvacarassa kusalassa kammassa katattā upacitattā vipākaṁ sukhassa ca pahānā dukkhassa ca pahānā …pe… catutthaṁ jhānaṁ upasampajja viharati upekkhāsahagataṁ, yā tasmiṁ samaye upekkhā upekkhāyanā upekkhāyitattaṁ upekkhācetovimutti—</span></div><p><div class=verse-container id=vb13:85.5><span>ayaṁ vuccati “upekkhā”. </span></div><p><div class=verse-container id=vb13:85.6><span>Avasesā dhammā upekkhāya sampayuttā. </span></div><p><div class=verse-container id=vb13:86.0><span>2.3. Kiriyā </span></div><p><div class=verse-container id=vb13:86.1><span>Catasso appamaññāyo—</span></div><p><div class=verse-container id=vb13:86.2><span>mettā, karuṇā, muditā, upekkhā. </span></div><p><div class=verse-container id=vb13:87.1><span>Tattha katamā mettā? </span></div><p><div class=verse-container id=vb13:87.2><span>Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vivicceva kāmehi …pe… paṭhamaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:87.3><span>ayaṁ vuccati “mettā”. </span></div><p><div class=verse-container id=vb13:87.4><span>Avasesā dhammā mettāya sampayuttā. </span></div><p><div class=verse-container id=vb13:88.1><span>Tattha katamā mettā? </span></div><p><div class=verse-container id=vb13:88.2><span>Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ vitakkavicārānaṁ vūpasamā …pe… dutiyaṁ jhānaṁ …pe… </span></div><p><div class=verse-container id=vb13:88.3><span>tatiyaṁ jhānaṁ …pe… </span></div><p><div class=verse-container id=vb13:88.4><span>paṭhamaṁ jhānaṁ …pe… </span></div><p><div class=verse-container id=vb13:88.5><span>dutiyaṁ jhānaṁ …pe… </span></div><p><div class=verse-container id=vb13:88.6><span>tatiyaṁ jhānaṁ …pe… </span></div><p><div class=verse-container id=vb13:88.7><span>catutthaṁ jhānaṁ upasampajja viharati mettāsahagataṁ, yā tasmiṁ samaye metti mettāyanā mettāyitattaṁ mettācetovimutti—</span></div><p><div class=verse-container id=vb13:88.8><span>ayaṁ vuccati “mettā”. </span></div><p><div class=verse-container id=vb13:88.9><span>Avasesā dhammā mettāya sampayuttā. </span></div><p><div class=verse-container id=vb13:89.1><span>Tattha katamā karuṇā …pe… </span></div><p><div class=verse-container id=vb13:89.2><span>tattha katamā muditā …pe… </span></div><p><div class=verse-container id=vb13:89.3><span>tattha katamā upekkhā? </span></div><p><div class=verse-container id=vb13:89.4><span>Idha bhikkhu yasmiṁ samaye rūpāvacaraṁ jhānaṁ bhāveti kiriyaṁ neva kusalaṁ nākusalaṁ na ca kammavipākaṁ diṭṭhadhammasukhavihāraṁ sukhassa ca pahānā dukkhassa ca pahānā …pe… catutthaṁ jhānaṁ upasampajja viharati upekkhāsahagataṁ, yā tasmiṁ samaye upekkhā upekkhāyanā upekkhāyitattaṁ upekkhācetovimutti—</span></div><p><div class=verse-container id=vb13:89.5><span>ayaṁ vuccati “upekkhā”. </span></div><p><div class=verse-container id=vb13:89.6><span>Avasesā dhammā upekkhāya sampayuttā. </span></div><p><div class=verse-container id=vb13:90.1><span>Abhidhammabhājanīyaṁ. </span></div><p><div class=verse-container id=vb13:91.0><span>3. Pañhāpucchaka </span></div><p><div class=verse-container id=vb13:91.1><span>Catasso appamaññāyo—</span></div><p><div class=verse-container id=vb13:92.1><span>Idha bhikkhu mettāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:93.1><span>Karuṇāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ karuṇāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:94.1><span>Muditāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ muditāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:95.1><span>Upekkhāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. </span></div><p><div class=verse-container id=vb13:96.1><span>Catunnaṁ appamaññānaṁ kati kusalā, kati akusalā, kati abyākatā …pe… kati saraṇā, kati araṇā? </span></div><p><div class=verse-container id=vb13:97.0><span>3.1. Tika </span></div><p><div class=verse-container id=vb13:97.1><span>Siyā kusalā, siyā abyākatā. </span></div><p><div class=verse-container id=vb13:98.1><span>Tisso appamaññāyo sukhāya vedanāya sampayuttā, upekkhā adukkhamasukhāya vedanāya sampayuttā. </span></div><p><div class=verse-container id=vb13:99.1><span>Siyā vipākā, siyā vipākadhammadhammā, siyā nevavipākanavipākadhammadhammā. </span></div><p><div class=verse-container id=vb13:100.1><span>Siyā upādinnupādāniyā, siyā anupādinnupādāniyā. </span></div><p><div class=verse-container id=vb13:101.1><span>Asaṅkiliṭṭhasaṅkilesikā. </span></div><p><div class=verse-container id=vb13:102.1><span>Tisso appamaññāyo siyā savitakkasavicārā, siyā avitakkavicāramattā, siyā avitakkaavicārā; </span></div><p><div class=verse-container id=vb13:102.2><span>upekkhā avitakkaavicārā. </span></div><p><div class=verse-container id=vb13:103.1><span>Tisso appamaññāyo siyā pītisahagatā, siyā sukhasahagatā, na upekkhāsahagatā, siyā na vattabbā pītisahagatāti; </span></div><p><div class=verse-container id=vb13:103.2><span>upekkhā upekkhāsahagatā. </span></div><p><div class=verse-container id=vb13:104.1><span>Neva dassanena na bhāvanāya pahātabbā. </span></div><p><div class=verse-container id=vb13:105.1><span>Neva dassanena na bhāvanāya pahātabbahetukā. </span></div><p><div class=verse-container id=vb13:106.1><span>Siyā ācayagāmino, siyā nevācayagāmināpacayagāmino. </span></div><p><div class=verse-container id=vb13:107.1><span>Nevasekkhanāsekkhā. </span></div><p><div class=verse-container id=vb13:108.1><span>Mahaggatā. </span></div><p><div class=verse-container id=vb13:109.1><span>Na vattabbā “parittārammaṇā”tipi, “mahaggatārammaṇā”tipi, “appamāṇārammaṇā”tipi. </span></div><p><div class=verse-container id=vb13:110.1><span>Majjhimā. </span></div><p><div class=verse-container id=vb13:111.1><span>Aniyatā. </span></div><p><div class=verse-container id=vb13:112.1><span>Na vattabbā “maggārammaṇā”tipi, “maggahetukā”tipi, “maggādhipatino”tipi. </span></div><p><div class=verse-container id=vb13:113.1><span>Siyā uppannā, siyā anuppannā, siyā uppādino. </span></div><p><div class=verse-container id=vb13:114.1><span>Siyā atītā, siyā anāgatā, siyā paccuppannā. </span></div><p><div class=verse-container id=vb13:115.1><span>Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi. </span></div><p><div class=verse-container id=vb13:116.1><span>Siyā ajjhattā, siyā bahiddhā, siyā ajjhattabahiddhā. </span></div><p><div class=verse-container id=vb13:117.1><span>Bahiddhārammaṇā. </span></div><p><div class=verse-container id=vb13:118.1><span>Anidassanaappaṭighā. </span></div><p><div class=verse-container id=vb13:119.0.1><span>3.2. 3.2 Duka </span></div><p><div class=verse-container id=vb13:119.0.2><span>3.2.1. Hetugocchaka </span></div><p><div class=verse-container id=vb13:119.1><span>Mettā hetu, tisso appamaññāyo na hetū, sahetukā, hetusampayuttā. </span></div><p><div class=verse-container id=vb13:119.2><span>Mettā hetu ceva sahetukā ca; </span></div><p><div class=verse-container id=vb13:119.3><span>tisso appamaññāyo na vattabbā “hetū ceva sahetukā cā”ti, sahetukā ceva na ca hetū. </span></div><p><div class=verse-container id=vb13:119.4><span>Mettā hetu ceva hetusampayuttā ca; </span></div><p><div class=verse-container id=vb13:119.5><span>tisso appamaññāyo na vattabbā “hetū ceva hetusampayuttā cā”ti, hetusampayuttā ceva na ca hetū. </span></div><p><div class=verse-container id=vb13:119.6><span>Tisso appamaññāyo na hetū sahetukā; </span></div><p><div class=verse-container id=vb13:119.7><span>mettā na vattabbā “na hetu sahetukā”tipi, “na hetu ahetukā”tipi. </span></div><p><div class=verse-container id=vb13:120.0><span>3.2.2. Cūḷantaraduka </span></div><p><div class=verse-container id=vb13:120.1><span>Sappaccayā, saṅkhatā, anidassanā, appaṭighā, arūpā, lokiyā, kenaci viññeyyā, kenaci na viññeyyā. </span></div><p><div class=verse-container id=vb13:121.0><span>3.2.3. Āsavagocchaka </span></div><p><div class=verse-container id=vb13:121.1><span>No āsavā, sāsavā, āsavavippayuttā, na vattabbā “āsavā ceva sāsavā cā”ti, sāsavā ceva no ca āsavā, na vattabbā āsavā ceva “āsavasampayuttā cā”tipi, “āsavasampayuttā ceva no ca āsavā”tipi. </span></div><p><div class=verse-container id=vb13:121.2><span>Āsavavippayuttā sāsavā. </span></div><p><div class=verse-container id=vb13:122.0><span>13.3.2.4. Saṁyojanagocchakādi </span></div><p><div class=verse-container id=vb13:122.1><span>No saṁyojanā …pe… </span></div><p><div class=verse-container id=vb13:122.2><span>no ganthā …pe… </span></div><p><div class=verse-container id=vb13:122.3><span>no oghā …pe… </span></div><p><div class=verse-container id=vb13:122.4><span>no yogā …pe… </span></div><p><div class=verse-container id=vb13:122.5><span>no nīvaraṇā …pe… </span></div><p><div class=verse-container id=vb13:122.6><span>no parāmāsā …pe…. </span></div><p><div class=verse-container id=vb13:123.0><span>3.2.10. Mahantaraduka </span></div><p><div class=verse-container id=vb13:123.1><span>Sārammaṇā, no cittā, cetasikā, cittasampayuttā, cittasaṁsaṭṭhā, cittasamuṭṭhānā, cittasahabhuno, cittānuparivattino, cittasaṁsaṭṭhasamuṭṭhānā, cittasaṁsaṭṭhasamuṭṭhānasahabhuno, cittasaṁsaṭṭhasamuṭṭhānānuparivattino, bāhirā, no upādā, siyā upādinnā, siyā anupādinnā. </span></div><p><div class=verse-container id=vb13:124.0><span>13.3.2.11. Upādānagocchakādi </span></div><p><div class=verse-container id=vb13:124.1><span>No upādānā …pe… </span></div><p><div class=verse-container id=vb13:124.2><span>no kilesā …pe… </span></div><p><div class=verse-container id=vb13:124.3><span>na dassanena pahātabbā, na bhāvanāya pahātabbā, na dassanena pahātabbahetukā, na bhāvanāya pahātabbahetukā. </span></div><p><div class=verse-container id=vb13:124.4><span>Tisso appamaññāyo siyā savitakkā, siyā avitakkā; </span></div><p><div class=verse-container id=vb13:124.5><span>upekkhā avitakkā. </span></div><p><div class=verse-container id=vb13:124.6><span>Tisso appamaññāyo siyā savicārā, siyā avicārā; </span></div><p><div class=verse-container id=vb13:124.7><span>upekkhā avicārā. </span></div><p><div class=verse-container id=vb13:124.8><span>Tisso appamaññāyo siyā sappītikā, siyā appītikā; </span></div><p><div class=verse-container id=vb13:124.9><span>upekkhā appītikā. </span></div><p><div class=verse-container id=vb13:124.10><span>Tisso appamaññāyo siyā pītisahagatā, siyā na pītisahagatā; </span></div><p><div class=verse-container id=vb13:124.11><span>upekkhā na pītisahagatā. </span></div><p><div class=verse-container id=vb13:124.12><span>Tisso appamaññāyo sukhasahagatā, upekkhā na sukhasahagatā. </span></div><p><div class=verse-container id=vb13:124.13><span>Upekkhā upekkhāsahagatā, tisso appamaññāyo na upekkhāsahagatā, na kāmāvacarā, rūpāvacarā, na arūpāvacarā, pariyāpannā, aniyyānikā, aniyatā, sauttarā, araṇāti. </span></div><p><div class=verse-container id=vb13:125.1><span>Pañhāpucchakaṁ. </span></div><p><div class=verse-container id=vb13:126.1><span>Appamaññāvibhaṅgo niṭṭhito. </span></div><div class=flex-between><a href=/canon/en/pli/ms/abhidhamma/vb/vb0012.html>Previous</a><a href=/canon/en/pli/ms/abhidhamma/vb/vb0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>