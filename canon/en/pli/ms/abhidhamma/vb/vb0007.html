<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0006.html>Previous</a><a href=/canon/en/pli/ms/abhidhamma/vb/vb0008.html>Next</a></div><p><div class=verse-container id=vb7:0.1><span>Vibhaṅga </span></div><p><div class=verse-container id=vb7:0.2><span class=big-bold>Satipaṭṭhānavibhaṅga </span></div><p><div class=verse-container id=vb7:1.0><span>1. Suttantabhājanīya </span></div><p><div class=verse-container id=vb7:1.1><span>Cattāro satipaṭṭhānā—</span></div><p><div class=verse-container id=vb7:1.2><span>idha bhikkhu ajjhattaṁ kāye kāyānupassī viharati bahiddhā kāye kāyānupassī viharati ajjhattabahiddhā kāye kāyānupassī viharati ātāpī sampajāno satimā vineyya loke abhijjhādomanassaṁ, ajjhattaṁ vedanāsu vedanānupassī viharati bahiddhā vedanāsu vedanānupassī viharati ajjhattabahiddhā vedanāsu vedanānupassī viharati ātāpī sampajāno satimā vineyya loke abhijjhādomanassaṁ, ajjhattaṁ citte cittānupassī viharati bahiddhā citte cittānupassī viharati ajjhattabahiddhā citte cittānupassī viharati ātāpī sampajāno satimā vineyya loke abhijjhādomanassaṁ, ajjhattaṁ dhammesu dhammānupassī viharati bahiddhā dhammesu dhammānupassī viharati ajjhattabahiddhā dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=vb7:2.0><span>1.1. Kāyānupassanāniddesa </span></div><p><div class=verse-container id=vb7:2.1><span>Kathañca bhikkhu ajjhattaṁ kāye kāyānupassī viharati? </span></div><p><div class=verse-container id=vb7:2.2><span>Idha bhikkhu ajjhattaṁ kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhati—</span></div><p><div class=verse-container id=vb7:2.3><span>“atthi imasmiṁ kāye kesā lomā nakhā dantā taco, maṁsaṁ nhāru aṭṭhi aṭṭhimiñjaṁ vakkaṁ, hadayaṁ yakanaṁ kilomakaṁ pihakaṁ papphāsaṁ, antaṁ antaguṇaṁ udariyaṁ karīsaṁ, pittaṁ semhaṁ pubbo lohitaṁ sedo medo, assu vasā kheḷo siṅghāṇikā lasikā muttan”ti. </span></div><p><div class=verse-container id=vb7:2.4><span>So taṁ nimittaṁ āsevati bhāveti bahulīkaroti, svāvatthitaṁ vavatthapeti. </span></div><p><div class=verse-container id=vb7:2.5><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā bahiddhā kāye cittaṁ upasaṁharati. </span></div><p><div class=verse-container id=vb7:3.1><span>Kathañca bhikkhu bahiddhā kāye kāyānupassī viharati? </span></div><p><div class=verse-container id=vb7:3.2><span>Idha bhikkhu bahiddhā kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhati—</span></div><p><div class=verse-container id=vb7:3.3><span>“atthissa kāye kesā lomā nakhā dantā taco, maṁsaṁ nhāru aṭṭhi aṭṭhimiñjaṁ vakkaṁ, hadayaṁ yakanaṁ kilomakaṁ pihakaṁ papphāsaṁ, antaṁ antaguṇaṁ udariyaṁ karīsaṁ, pittaṁ semhaṁ pubbo lohitaṁ sedo medo, assu vasā kheḷo siṅghāṇikā lasikā muttan”ti. </span></div><p><div class=verse-container id=vb7:3.4><span>So taṁ nimittaṁ āsevati bhāveti bahulīkaroti, svāvatthitaṁ vavatthapeti. </span></div><p><div class=verse-container id=vb7:3.5><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā ajjhattabahiddhā kāye cittaṁ upasaṁharati. </span></div><p><div class=verse-container id=vb7:4.1><span>Kathañca bhikkhu ajjhattabahiddhā kāye kāyānupassī viharati? </span></div><p><div class=verse-container id=vb7:4.2><span>Idha bhikkhu ajjhattabahiddhā kāyaṁ uddhaṁ pādatalā adho kesamatthakā tacapariyantaṁ pūraṁ nānappakārassa asucino paccavekkhati—</span></div><p><div class=verse-container id=vb7:4.3><span>“atthi imasmiṁ kāye kesā lomā nakhā dantā taco, maṁsaṁ nhāru aṭṭhi aṭṭhimiñjaṁ vakkaṁ, hadayaṁ yakanaṁ kilomakaṁ pihakaṁ papphāsaṁ, antaṁ antaguṇaṁ udariyaṁ karīsaṁ, pittaṁ semhaṁ pubbo lohitaṁ sedo medo, assu vasā kheḷo siṅghāṇikā lasikā muttan”ti. </span></div><p><div class=verse-container id=vb7:4.4><span>Evaṁ bhikkhu ajjhattabahiddhā kāye kāyānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=vb7:5.1><span>“Anupassī”ti. </span></div><p><div class=verse-container id=vb7:5.2><span>Tattha katamā anupassanā? </span></div><p><div class=verse-container id=vb7:5.3><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=vb7:5.4><span>ayaṁ vuccati “anupassanā”. </span></div><p><div class=verse-container id=vb7:5.5><span>Imāya anupassanāya upeto hoti samupeto upāgato samupāgato upapanno sampanno samannāgato. </span></div><p><div class=verse-container id=vb7:5.6><span>Tena vuccati “anupassī”ti. </span></div><p><div class=verse-container id=vb7:6.1><span>“Viharatī”ti. </span></div><p><div class=verse-container id=vb7:6.2><span>Iriyati vattati pāleti yapeti yāpeti carati viharati. </span></div><p><div class=verse-container id=vb7:6.3><span>Tena vuccati “viharatī”ti. </span></div><p><div class=verse-container id=vb7:7.1><span>“Ātāpī”ti. </span></div><p><div class=verse-container id=vb7:7.2><span>Tattha katamo ātāpo? </span></div><p><div class=verse-container id=vb7:7.3><span>Yo cetasiko vīriyārambho …pe… sammāvāyāmo—</span></div><p><div class=verse-container id=vb7:7.4><span>ayaṁ vuccati “ātāpo”. </span></div><p><div class=verse-container id=vb7:7.5><span>Iminā ātāpena upeto hoti samupeto upāgato samupāgato upapanno sampanno samannāgato. </span></div><p><div class=verse-container id=vb7:7.6><span>Tena vuccati “ātāpī”ti. </span></div><p><div class=verse-container id=vb7:8.1><span>“Sampajāno”ti. </span></div><p><div class=verse-container id=vb7:8.2><span>Tattha katamaṁ sampajaññaṁ? </span></div><p><div class=verse-container id=vb7:8.3><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=vb7:8.4><span>idaṁ vuccati “sampajaññaṁ”. </span></div><p><div class=verse-container id=vb7:8.5><span>Iminā sampajaññena upeto hoti samupeto upāgato samupāgato upapanno sampanno samannāgato. </span></div><p><div class=verse-container id=vb7:8.6><span>Tena vuccati “sampajāno”ti. </span></div><p><div class=verse-container id=vb7:9.1><span>“Satimā”ti. </span></div><p><div class=verse-container id=vb7:9.2><span>Tattha katamā sati? </span></div><p><div class=verse-container id=vb7:9.3><span>Yā sati anussati …pe… sammāsati—</span></div><p><div class=verse-container id=vb7:9.4><span>ayaṁ vuccati “sati”. </span></div><p><div class=verse-container id=vb7:9.5><span>Imāya satiyā upeto hoti samupeto upāgato samupāgato upapanno sampanno samannāgato. </span></div><p><div class=verse-container id=vb7:9.6><span>Tena vuccati “satimā”ti. </span></div><p><div class=verse-container id=vb7:10.1><span>“Vineyya loke abhijjhādomanassan”ti. </span></div><p><div class=verse-container id=vb7:10.2><span>Tattha katamo loko? </span></div><p><div class=verse-container id=vb7:10.3><span>Sveva kāyo loko. </span></div><p><div class=verse-container id=vb7:10.4><span>Pañcapi upādānakkhandhā loko. </span></div><p><div class=verse-container id=vb7:10.5><span>Ayaṁ vuccati “loko”. </span></div><p><div class=verse-container id=vb7:10.6><span>Tattha katamā abhijjhā? </span></div><p><div class=verse-container id=vb7:10.7><span>Yo rāgo sārāgo …pe… cittassa sārāgo—</span></div><p><div class=verse-container id=vb7:10.8><span>ayaṁ vuccati “abhijjhā”. </span></div><p><div class=verse-container id=vb7:10.9><span>Tattha katamaṁ domanassaṁ? </span></div><p><div class=verse-container id=vb7:10.10><span>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=vb7:10.11><span>idaṁ vuccati “domanassaṁ”. </span></div><p><div class=verse-container id=vb7:10.12><span>Iti ayañca abhijjhā idañca domanassaṁ imamhi loke vinītā honti paṭivinītā santā samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb7:10.13><span>Tena vuccati “vineyya loke abhijjhādomanassan”ti. </span></div><p><div class=verse-container id=vb7:11.1><span>Kāyānupassanāniddeso. </span></div><p><div class=verse-container id=vb7:12.0><span>1.2. Vedanānupassanāniddesa </span></div><p><div class=verse-container id=vb7:12.1><span>Kathañca bhikkhu ajjhattaṁ vedanāsu vedanānupassī viharati? </span></div><p><div class=verse-container id=vb7:12.2><span>Idha bhikkhu sukhaṁ vedanaṁ vedayamāno “sukhaṁ vedanaṁ vedayāmī”ti pajānāti, dukkhaṁ vedanaṁ vedayamāno “dukkhaṁ vedanaṁ vedayāmī”ti pajānāti, adukkhamasukhaṁ vedanaṁ vedayamāno “adukkhamasukhaṁ vedanaṁ vedayāmī”ti pajānāti, sāmisaṁ vā sukhaṁ vedanaṁ vedayamāno “sāmisaṁ sukhaṁ vedanaṁ vedayāmī”ti pajānāti, nirāmisaṁ vā sukhaṁ vedanaṁ vedayamāno “nirāmisaṁ sukhaṁ vedanaṁ vedayāmī”ti pajānāti, sāmisaṁ vā dukkhaṁ vedanaṁ vedayamāno “sāmisaṁ dukkhaṁ vedanaṁ vedayāmī”ti pajānāti, nirāmisaṁ vā dukkhaṁ vedanaṁ vedayamāno “nirāmisaṁ dukkhaṁ vedanaṁ vedayāmī”ti pajānāti, sāmisaṁ vā adukkhamasukhaṁ vedanaṁ vedayamāno “sāmisaṁ adukkhamasukhaṁ vedanaṁ vedayāmī”ti pajānāti, nirāmisaṁ vā adukkhamasukhaṁ vedanaṁ vedayamāno “nirāmisaṁ adukkhamasukhaṁ vedanaṁ vedayāmī”ti pajānāti. </span></div><p><div class=verse-container id=vb7:12.3><span>So taṁ nimittaṁ āsevati bhāveti bahulīkaroti svāvatthitaṁ vavatthapeti. </span></div><p><div class=verse-container id=vb7:12.4><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā bahiddhā vedanāsu cittaṁ upasaṁharati. </span></div><p><div class=verse-container id=vb7:13.1><span>Kathañca bhikkhu bahiddhā vedanāsu vedanānupassī viharati? </span></div><p><div class=verse-container id=vb7:13.2><span>Idha bhikkhu sukhaṁ vedanaṁ vedayamānaṁ “sukhaṁ vedanaṁ vedayatī”ti pajānāti, dukkhaṁ vedanaṁ vedayamānaṁ “dukkhaṁ vedanaṁ vedayatī”ti pajānāti, adukkhamasukhaṁ vedanaṁ vedayamānaṁ “adukkhamasukhaṁ vedanaṁ vedayatī”ti pajānāti, sāmisaṁ vā sukhaṁ vedanaṁ vedayamānaṁ “sāmisaṁ sukhaṁ vedanaṁ vedayatī”ti pajānāti, nirāmisaṁ vā sukhaṁ vedanaṁ vedayamānaṁ “nirāmisaṁ sukhaṁ vedanaṁ vedayatī”ti pajānāti, sāmisaṁ vā dukkhaṁ vedanaṁ vedayamānaṁ “sāmisaṁ dukkhaṁ vedanaṁ vedayatī”ti pajānāti, nirāmisaṁ vā dukkhaṁ vedanaṁ vedayamānaṁ “nirāmisaṁ dukkhaṁ vedanaṁ vedayatī”ti pajānāti, sāmisaṁ vā adukkhamasukhaṁ vedanaṁ vedayamānaṁ “sāmisaṁ adukkhamasukhaṁ vedanaṁ vedayatī”ti pajānāti, nirāmisaṁ vā adukkhamasukhaṁ vedanaṁ vedayamānaṁ “nirāmisaṁ adukkhamasukhaṁ vedanaṁ vedayatī”ti pajānāti. </span></div><p><div class=verse-container id=vb7:13.3><span>So taṁ nimittaṁ āsevati bhāveti bahulīkaroti svāvatthitaṁ vavatthapeti. </span></div><p><div class=verse-container id=vb7:13.4><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā ajjhattabahiddhā vedanāsu cittaṁ upasaṁharati. </span></div><p><div class=verse-container id=vb7:14.1><span>Kathañca bhikkhu ajjhattabahiddhā vedanāsu vedanānupassī viharati? </span></div><p><div class=verse-container id=vb7:14.2><span>Idha bhikkhu sukhaṁ vedanaṁ “sukhā vedanā”ti pajānāti, dukkhaṁ vedanaṁ “dukkhā vedanā”ti pajānāti, adukkhamasukhaṁ vedanaṁ “adukkhamasukhā vedanā”ti pajānāti, sāmisaṁ vā sukhaṁ vedanaṁ “sāmisā sukhā vedanā”ti pajānāti, nirāmisaṁ vā sukhaṁ vedanaṁ “nirāmisā sukhā vedanā”ti pajānāti, sāmisaṁ vā dukkhaṁ vedanaṁ “sāmisā dukkhā vedanā”ti pajānāti, nirāmisaṁ vā dukkhaṁ vedanaṁ “nirāmisā dukkhā vedanā”ti pajānāti, sāmisaṁ vā adukkhamasukhaṁ vedanaṁ “sāmisā adukkhamasukhā vedanā”ti pajānāti, nirāmisaṁ vā adukkhamasukhaṁ vedanaṁ “nirāmisā adukkhamasukhā vedanā”ti pajānāti. </span></div><p><div class=verse-container id=vb7:14.3><span>Evaṁ bhikkhu ajjhattabahiddhā vedanāsu vedanānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=vb7:15.1><span>“Anupassī”ti …pe… </span></div><p><div class=verse-container id=vb7:15.2><span>“viharatī”ti …pe… </span></div><p><div class=verse-container id=vb7:15.3><span>“ātāpī”ti …pe… </span></div><p><div class=verse-container id=vb7:15.4><span>“sampajāno”ti …pe… </span></div><p><div class=verse-container id=vb7:15.5><span>“satimā”ti …pe… </span></div><p><div class=verse-container id=vb7:15.6><span>“vineyya loke abhijjhādomanassan”ti. </span></div><p><div class=verse-container id=vb7:15.7><span>Tattha katamo loko? </span></div><p><div class=verse-container id=vb7:15.8><span>Sāyeva vedanā loko. </span></div><p><div class=verse-container id=vb7:15.9><span>Pañcapi upādānakkhandhā loko. </span></div><p><div class=verse-container id=vb7:15.10><span>Ayaṁ vuccati “loko”. </span></div><p><div class=verse-container id=vb7:15.11><span>Tattha katamā abhijjhā? </span></div><p><div class=verse-container id=vb7:15.12><span>Yo rāgo sārāgo …pe… cittassa sārāgo—</span></div><p><div class=verse-container id=vb7:15.13><span>ayaṁ vuccati “abhijjhā”. </span></div><p><div class=verse-container id=vb7:15.14><span>Tattha katamaṁ domanassaṁ? </span></div><p><div class=verse-container id=vb7:15.15><span>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=vb7:15.16><span>idaṁ vuccati “domanassaṁ”. </span></div><p><div class=verse-container id=vb7:15.17><span>Iti ayañca abhijjhā idañca domanassaṁ imamhi loke vinītā honti paṭivinītā santā samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb7:15.18><span>Tena vuccati “vineyya loke abhijjhādomanassan”ti. </span></div><p><div class=verse-container id=vb7:16.1><span>Vedanānupassanāniddeso. </span></div><p><div class=verse-container id=vb7:17.0><span>1.3. Cittānupassanāniddesa </span></div><p><div class=verse-container id=vb7:17.1><span>Kathañca bhikkhu ajjhattaṁ citte cittānupassī viharati? </span></div><p><div class=verse-container id=vb7:17.2><span>Idha bhikkhu sarāgaṁ vā cittaṁ “sarāgaṁ me cittan”ti pajānāti, vītarāgaṁ vā cittaṁ “vītarāgaṁ me cittan”ti pajānāti, sadosaṁ vā cittaṁ “sadosaṁ me cittan”ti pajānāti, vītadosaṁ vā cittaṁ “vītadosaṁ me cittan”ti pajānāti, samohaṁ vā cittaṁ “samohaṁ me cittan”ti pajānāti, vītamohaṁ vā cittaṁ “vītamohaṁ me cittan”ti pajānāti, saṅkhittaṁ vā cittaṁ “saṅkhittaṁ me cittan”ti pajānāti, vikkhittaṁ vā cittaṁ “vikkhittaṁ me cittan”ti pajānāti, mahaggataṁ vā cittaṁ “mahaggataṁ me cittan”ti pajānāti, amahaggataṁ vā cittaṁ “amahaggataṁ me cittan”ti pajānāti, sauttaraṁ vā cittaṁ “sauttaraṁ me cittan”ti pajānāti, anuttaraṁ vā cittaṁ “anuttaraṁ me cittan”ti pajānāti, samāhitaṁ vā cittaṁ “samāhitaṁ me cittan”ti pajānāti, asamāhitaṁ vā cittaṁ “asamāhitaṁ me cittan”ti pajānāti, vimuttaṁ vā cittaṁ “vimuttaṁ me cittan”ti pajānāti, avimuttaṁ vā cittaṁ “avimuttaṁ me cittan”ti pajānāti. </span></div><p><div class=verse-container id=vb7:17.3><span>So taṁ nimittaṁ āsevati bhāveti bahulīkaroti svāvatthitaṁ vavatthapeti. </span></div><p><div class=verse-container id=vb7:17.4><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā bahiddhā citte cittaṁ upasaṁharati. </span></div><p><div class=verse-container id=vb7:18.1><span>Kathañca bhikkhu bahiddhā citte cittānupassī viharati? </span></div><p><div class=verse-container id=vb7:18.2><span>Idha bhikkhu sarāgaṁ vāssa cittaṁ “sarāgamassa cittan”ti pajānāti, vītarāgaṁ vāssa cittaṁ “vītarāgamassa cittan”ti pajānāti, sadosaṁ vāssa cittaṁ “sadosamassa cittan”ti pajānāti, vītadosaṁ vāssa cittaṁ “vītadosamassa cittan”ti pajānāti, samohaṁ vāssa cittaṁ “samohamassa cittan”ti pajānāti, vītamohaṁ vāssa cittaṁ “vītamohamassa cittan”ti pajānāti, saṅkhittaṁ vāssa cittaṁ “saṅkhittamassa cittan”ti pajānāti, vikkhittaṁ vāssa cittaṁ “vikkhittamassa cittan”ti pajānāti, mahaggataṁ vāssa cittaṁ “mahaggatamassa cittan”ti pajānāti, amahaggataṁ vāssa cittaṁ “amahaggatamassa cittan”ti pajānāti, sauttaraṁ vāssa cittaṁ “sauttaramassa cittan”ti pajānāti, anuttaraṁ vāssa cittaṁ “anuttaramassa cittan”ti pajānāti, samāhitaṁ vāssa cittaṁ “samāhitamassa cittan”ti pajānāti, asamāhitaṁ vāssa cittaṁ “asamāhitamassa cittan”ti pajānāti, vimuttaṁ vāssa cittaṁ “vimuttamassa cittan”ti pajānāti, avimuttaṁ vāssa cittaṁ “avimuttamassa cittan”ti pajānāti. </span></div><p><div class=verse-container id=vb7:18.3><span>So taṁ nimittaṁ āsevati bhāveti bahulīkaroti svāvatthitaṁ vavatthapeti. </span></div><p><div class=verse-container id=vb7:18.4><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā ajjhattabahiddhā citte cittaṁ upasaṁharati. </span></div><p><div class=verse-container id=vb7:19.1><span>Kathañca bhikkhu ajjhattabahiddhā citte cittānupassī viharati? </span></div><p><div class=verse-container id=vb7:19.2><span>Idha bhikkhu sarāgaṁ vā cittaṁ “sarāgaṁ cittan”ti pajānāti, vītarāgaṁ vā cittaṁ “vītarāgaṁ cittan”ti pajānāti, sadosaṁ vā cittaṁ “sadosaṁ cittan”ti pajānāti, vītadosaṁ vā cittaṁ “vītadosaṁ cittan”ti pajānāti, samohaṁ vā cittaṁ “samohaṁ cittan”ti pajānāti, vītamohaṁ vā cittaṁ “vītamohaṁ cittan”ti pajānāti, saṅkhittaṁ vā cittaṁ “saṅkhittaṁ cittan”ti pajānāti, vikkhittaṁ vā cittaṁ “vikkhittaṁ cittan”ti pajānāti, mahaggataṁ vā cittaṁ “mahaggataṁ cittan”ti pajānāti, amahaggataṁ vā cittaṁ “amahaggataṁ cittan”ti pajānāti, sauttaraṁ vā cittaṁ “sauttaraṁ cittan”ti pajānāti, anuttaraṁ vā cittaṁ “anuttaraṁ cittan”ti pajānāti, samāhitaṁ vā cittaṁ “samāhitaṁ cittan”ti pajānāti, asamāhitaṁ vā cittaṁ “asamāhitaṁ cittan”ti pajānāti, vimuttaṁ vā cittaṁ “vimuttaṁ cittan”ti pajānāti, avimuttaṁ vā cittaṁ “avimuttaṁ cittan”ti pajānāti. </span></div><p><div class=verse-container id=vb7:19.3><span>Evaṁ bhikkhu ajjhattabahiddhā citte cittānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=vb7:20.1><span>“Anupassī”ti …pe… </span></div><p><div class=verse-container id=vb7:20.2><span>“viharatī”ti …pe… </span></div><p><div class=verse-container id=vb7:20.3><span>“ātāpī”ti …pe… </span></div><p><div class=verse-container id=vb7:20.4><span>“sampajāno”ti …pe… </span></div><p><div class=verse-container id=vb7:20.5><span>“satimā”ti …pe… </span></div><p><div class=verse-container id=vb7:20.6><span>“vineyya loke abhijjhādomanassan”ti. </span></div><p><div class=verse-container id=vb7:20.7><span>Tattha katamo loko? </span></div><p><div class=verse-container id=vb7:20.8><span>Taṁyeva cittaṁ loko. </span></div><p><div class=verse-container id=vb7:20.9><span>Pañcapi upādānakkhandhā loko. </span></div><p><div class=verse-container id=vb7:20.10><span>Tattha katamā abhijjhā? </span></div><p><div class=verse-container id=vb7:20.11><span>Yo rāgo sārāgo …pe… cittassa sārāgo—</span></div><p><div class=verse-container id=vb7:20.12><span>ayaṁ vuccati “abhijjhā”. </span></div><p><div class=verse-container id=vb7:20.13><span>Tattha katamaṁ domanassaṁ? </span></div><p><div class=verse-container id=vb7:20.14><span>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=vb7:20.15><span>idaṁ vuccati “domanassaṁ”. </span></div><p><div class=verse-container id=vb7:20.16><span>Iti ayañca abhijjhā idañca domanassaṁ imamhi loke vinītā honti paṭivinītā santā samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb7:20.17><span>Tena vuccati “vineyya loke abhijjhādomanassan”ti. </span></div><p><div class=verse-container id=vb7:21.1><span>Cittānupassanāniddeso. </span></div><p><div class=verse-container id=vb7:22.0><span>1.4. Dhammānupassanāniddesa </span></div><p><div class=verse-container id=vb7:22.1><span>Kathañca bhikkhu ajjhattaṁ dhammesu dhammānupassī viharati? </span></div><p><div class=verse-container id=vb7:22.2><span>Idha bhikkhu santaṁ vā ajjhattaṁ kāmacchandaṁ “atthi me ajjhattaṁ kāmacchando”ti pajānāti, asantaṁ vā ajjhattaṁ kāmacchandaṁ “natthi me ajjhattaṁ kāmacchando”ti pajānāti, yathā ca anuppannassa kāmacchandassa uppādo hoti tañca pajānāti, yathā ca uppannassa kāmacchandassa pahānaṁ hoti tañca pajānāti, yathā ca pahīnassa kāmacchandassa āyatiṁ anuppādo hoti tañca pajānāti. </span></div><p><div class=verse-container id=vb7:22.3><span>Santaṁ vā ajjhattaṁ byāpādaṁ …pe… </span></div><p><div class=verse-container id=vb7:22.4><span>santaṁ vā ajjhattaṁ thinamiddhaṁ …pe… </span></div><p><div class=verse-container id=vb7:22.5><span>santaṁ vā ajjhattaṁ uddhaccakukkuccaṁ …pe… </span></div><p><div class=verse-container id=vb7:22.6><span>santaṁ vā ajjhattaṁ vicikicchaṁ “atthi me ajjhattaṁ vicikicchā”ti pajānāti, asantaṁ vā ajjhattaṁ vicikicchaṁ “natthi me ajjhattaṁ vicikicchā”ti pajānāti, yathā ca anuppannāya vicikicchāya uppādo hoti tañca pajānāti, yathā ca uppannāya vicikicchāya pahānaṁ hoti tañca pajānāti, yathā ca pahīnāya vicikicchāya āyatiṁ anuppādo hoti tañca pajānāti. </span></div><p><div class=verse-container id=vb7:23.1><span>Santaṁ vā ajjhattaṁ satisambojjhaṅgaṁ “atthi me ajjhattaṁ satisambojjhaṅgo”ti pajānāti, asantaṁ vā ajjhattaṁ satisambojjhaṅgaṁ “natthi me ajjhattaṁ satisambojjhaṅgo”ti pajānāti, yathā ca anuppannassa satisambojjhaṅgassa uppādo hoti tañca pajānāti, yathā ca uppannassa satisambojjhaṅgassa bhāvanāya pāripūrī hoti tañca pajānāti, santaṁ vā ajjhattaṁ dhammavicayasambojjhaṅgaṁ …pe… </span></div><p><div class=verse-container id=vb7:23.2><span>santaṁ vā ajjhattaṁ vīriyasambojjhaṅgaṁ …pe… </span></div><p><div class=verse-container id=vb7:23.3><span>santaṁ vā ajjhattaṁ pītisambojjhaṅgaṁ …pe… </span></div><p><div class=verse-container id=vb7:23.4><span>santaṁ vā ajjhattaṁ passaddhisambojjhaṅgaṁ …pe… </span></div><p><div class=verse-container id=vb7:23.5><span>santaṁ vā ajjhattaṁ samādhisambojjhaṅgaṁ …pe… </span></div><p><div class=verse-container id=vb7:23.6><span>santaṁ vā ajjhattaṁ upekkhāsambojjhaṅgaṁ “atthi me ajjhattaṁ upekkhāsambojjhaṅgo”ti pajānāti, asantaṁ vā ajjhattaṁ upekkhāsambojjhaṅgaṁ “natthi me ajjhattaṁ upekkhāsambojjhaṅgo”ti pajānāti, yathā ca anuppannassa upekkhāsambojjhaṅgassa uppādo hoti tañca pajānāti, yathā ca uppannassa upekkhāsambojjhaṅgassa bhāvanāya pāripūrī hoti, tañca pajānāti. </span></div><p><div class=verse-container id=vb7:23.7><span>So taṁ nimittaṁ āsevati bhāveti bahulīkaroti, svāvatthitaṁ vavatthapeti. </span></div><p><div class=verse-container id=vb7:23.8><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā bahiddhā dhammesu cittaṁ upasaṁharati. </span></div><p><div class=verse-container id=vb7:24.1><span>Kathañca bhikkhu bahiddhā dhammesu dhammānupassī viharati? </span></div><p><div class=verse-container id=vb7:24.2><span>Idha bhikkhu santaṁ vāssa kāmacchandaṁ “atthissa kāmacchando”ti pajānāti, asantaṁ vāssa kāmacchandaṁ “natthissa kāmacchando”ti pajānāti, yathā ca anuppannassa kāmacchandassa uppādo hoti tañca pajānāti, yathā ca uppannassa kāmacchandassa pahānaṁ hoti tañca pajānāti, yathā ca pahīnassa kāmacchandassa āyatiṁ anuppādo hoti tañca pajānāti. </span></div><p><div class=verse-container id=vb7:24.3><span>Santaṁ vāssa byāpādaṁ …pe… </span></div><p><div class=verse-container id=vb7:24.4><span>santaṁ vāssa thinamiddhaṁ …pe… </span></div><p><div class=verse-container id=vb7:24.5><span>santaṁ vāssa uddhaccakukkuccaṁ …pe… </span></div><p><div class=verse-container id=vb7:24.6><span>santaṁ vāssa vicikicchaṁ “atthissa vicikicchā”ti pajānāti, asantaṁ vāssa vicikicchaṁ “natthissa vicikicchā”ti pajānāti, yathā ca anuppannāya vicikicchāya uppādo hoti tañca pajānāti, yathā ca uppannāya vicikicchāya pahānaṁ hoti tañca pajānāti, yathā ca pahīnāya vicikicchāya āyatiṁ anuppādo hoti tañca pajānāti. </span></div><p><div class=verse-container id=vb7:25.1><span>Santaṁ vāssa satisambojjhaṅgaṁ “atthissa satisambojjhaṅgo”ti pajānāti, asantaṁ vāssa satisambojjhaṅgaṁ “natthissa satisambojjhaṅgo”ti pajānāti, yathā ca anuppannassa satisambojjhaṅgassa uppādo hoti tañca pajānāti, yathā ca uppannassa satisambojjhaṅgassa bhāvanāya pāripūrī hoti tañca pajānāti. </span></div><p><div class=verse-container id=vb7:25.2><span>Santaṁ vāssa dhammavicayasambojjhaṅgaṁ …pe… </span></div><p><div class=verse-container id=vb7:25.3><span>santaṁ vāssa vīriyasambojjhaṅgaṁ …pe… </span></div><p><div class=verse-container id=vb7:25.4><span>santaṁ vāssa pītisambojjhaṅgaṁ …pe… </span></div><p><div class=verse-container id=vb7:25.5><span>santaṁ vāssa passaddhisambojjhaṅgaṁ …pe… </span></div><p><div class=verse-container id=vb7:25.6><span>santaṁ vāssa samādhisambojjhaṅgaṁ …pe… </span></div><p><div class=verse-container id=vb7:25.7><span>santaṁ vāssa upekkhāsambojjhaṅgaṁ “atthissa upekkhāsambojjhaṅgo”ti pajānāti, asantaṁ vāssa upekkhāsambojjhaṅgaṁ “natthissa upekkhāsambojjhaṅgo”ti pajānāti, yathā ca anuppannassa upekkhāsambojjhaṅgassa uppādo hoti tañca pajānāti, yathā ca uppannassa upekkhāsambojjhaṅgassa bhāvanāya pāripūrī hoti tañca pajānāti. </span></div><p><div class=verse-container id=vb7:25.8><span>So taṁ nimittaṁ āsevati bhāveti bahulīkaroti, svāvatthitaṁ vavatthapeti. </span></div><p><div class=verse-container id=vb7:25.9><span>So taṁ nimittaṁ āsevitvā bhāvetvā bahulīkaritvā svāvatthitaṁ vavatthapetvā ajjhattabahiddhā dhammesu cittaṁ upasaṁharati. </span></div><p><div class=verse-container id=vb7:26.1><span>Kathañca bhikkhu ajjhattabahiddhā dhammesu dhammānupassī viharati? </span></div><p><div class=verse-container id=vb7:26.2><span>Idha bhikkhu santaṁ vā kāmacchandaṁ “atthi kāmacchando”ti pajānāti, asantaṁ vā kāmacchandaṁ “natthi kāmacchando”ti pajānāti, yathā ca anuppannassa kāmacchandassa uppādo hoti tañca pajānāti, yathā ca uppannassa kāmacchandassa pahānaṁ hoti tañca pajānāti, yathā ca pahīnassa kāmacchandassa āyatiṁ anuppādo hoti tañca pajānāti. </span></div><p><div class=verse-container id=vb7:26.3><span>Santaṁ vā byāpādaṁ …pe… </span></div><p><div class=verse-container id=vb7:26.4><span>santaṁ vā thinamiddhaṁ …pe… </span></div><p><div class=verse-container id=vb7:26.5><span>santaṁ vā uddhaccakukkuccaṁ …pe… </span></div><p><div class=verse-container id=vb7:26.6><span>santaṁ vā vicikicchaṁ “atthi vicikicchā”ti pajānāti, asantaṁ vā vicikicchaṁ “natthi vicikicchā”ti pajānāti, yathā ca anuppannāya vicikicchāya uppādo hoti tañca pajānāti, yathā ca uppannāya vicikicchāya pahānaṁ hoti tañca pajānāti, yathā ca pahīnāya vicikicchāya āyatiṁ anuppādo hoti tañca pajānāti. </span></div><p><div class=verse-container id=vb7:27.1><span>Santaṁ vā satisambojjhaṅgaṁ “atthi satisambojjhaṅgo”ti pajānāti, asantaṁ vā satisambojjhaṅgaṁ “natthi satisambojjhaṅgo”ti pajānāti, yathā ca anuppannassa satisambojjhaṅgassa uppādo hoti tañca pajānāti, yathā ca uppannassa satisambojjhaṅgassa bhāvanāya pāripūrī hoti tañca pajānāti. </span></div><p><div class=verse-container id=vb7:27.2><span>Santaṁ vā dhammavicayasambojjhaṅgaṁ …pe… </span></div><p><div class=verse-container id=vb7:27.3><span>santaṁ vā vīriyasambojjhaṅgaṁ …pe… </span></div><p><div class=verse-container id=vb7:27.4><span>santaṁ vā pītisambojjhaṅgaṁ …pe… </span></div><p><div class=verse-container id=vb7:27.5><span>santaṁ vā passaddhisambojjhaṅgaṁ …pe… </span></div><p><div class=verse-container id=vb7:27.6><span>santaṁ vā samādhisambojjhaṅgaṁ …pe… </span></div><p><div class=verse-container id=vb7:27.7><span>santaṁ vā upekkhāsambojjhaṅgaṁ “atthi upekkhāsambojjhaṅgo”ti pajānāti, asantaṁ vā upekkhāsambojjhaṅgaṁ “natthi upekkhāsambojjhaṅgo”ti pajānāti, yathā ca anuppannassa upekkhāsambojjhaṅgassa uppādo hoti tañca pajānāti, yathā ca uppannassa upekkhāsambojjhaṅgassa bhāvanāya pāripūrī hoti tañca pajānāti. </span></div><p><div class=verse-container id=vb7:27.8><span>Evaṁ bhikkhu ajjhattabahiddhā dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=vb7:28.1><span>“Anupassī”ti. </span></div><p><div class=verse-container id=vb7:28.2><span>Tattha katamā anupassanā? </span></div><p><div class=verse-container id=vb7:28.3><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=vb7:28.4><span>ayaṁ vuccati “anupassanā”. </span></div><p><div class=verse-container id=vb7:28.5><span>Imāya anupassanāya upeto hoti samupeto upāgato samupāgato upapanno sampanno samannāgato. </span></div><p><div class=verse-container id=vb7:28.6><span>Tena vuccati “anupassī”ti. </span></div><p><div class=verse-container id=vb7:29.1><span>“Viharatī”ti. </span></div><p><div class=verse-container id=vb7:29.2><span>Iriyati vattati pāleti yapeti yāpeti carati viharati. </span></div><p><div class=verse-container id=vb7:29.3><span>Tena vuccati “viharatī”ti. </span></div><p><div class=verse-container id=vb7:30.1><span>“Ātāpī”ti. </span></div><p><div class=verse-container id=vb7:30.2><span>Tattha katamo ātāpo? </span></div><p><div class=verse-container id=vb7:30.3><span>Yo cetasiko vīriyārambho …pe… sammāvāyāmo—</span></div><p><div class=verse-container id=vb7:30.4><span>ayaṁ vuccati “ātāpo”. </span></div><p><div class=verse-container id=vb7:30.5><span>Iminā ātāpena upeto hoti …pe… samannāgato. </span></div><p><div class=verse-container id=vb7:30.6><span>Tena vuccati “ātāpī”ti. </span></div><p><div class=verse-container id=vb7:31.1><span>“Sampajāno”ti. </span></div><p><div class=verse-container id=vb7:31.2><span>Tattha katamaṁ sampajaññaṁ? </span></div><p><div class=verse-container id=vb7:31.3><span>Yā paññā pajānanā …pe… amoho dhammavicayo sammādiṭṭhi—</span></div><p><div class=verse-container id=vb7:31.4><span>idaṁ vuccati “sampajaññaṁ”. </span></div><p><div class=verse-container id=vb7:31.5><span>Iminā sampajaññena upeto hoti …pe… samannāgato. </span></div><p><div class=verse-container id=vb7:31.6><span>Tena vuccati “sampajāno”ti. </span></div><p><div class=verse-container id=vb7:32.1><span>“Satimā”ti. </span></div><p><div class=verse-container id=vb7:32.2><span>Tattha katamā sati? </span></div><p><div class=verse-container id=vb7:32.3><span>Yā sati anussati …pe… sammāsati—</span></div><p><div class=verse-container id=vb7:32.4><span>ayaṁ vuccati “sati”. </span></div><p><div class=verse-container id=vb7:32.5><span>Imāya satiyā upeto hoti …pe… samannāgato. </span></div><p><div class=verse-container id=vb7:32.6><span>Tena vuccati “satimā”ti. </span></div><p><div class=verse-container id=vb7:33.1><span>“Vineyya loke abhijjhādomanassan”ti. </span></div><p><div class=verse-container id=vb7:33.2><span>Tattha katamo loko? </span></div><p><div class=verse-container id=vb7:33.3><span>Teva dhammā loko. </span></div><p><div class=verse-container id=vb7:33.4><span>Pañcapi upādānakkhandhā loko. </span></div><p><div class=verse-container id=vb7:33.5><span>Ayaṁ vuccati “loko”. </span></div><p><div class=verse-container id=vb7:33.6><span>Tattha katamā abhijjhā? </span></div><p><div class=verse-container id=vb7:33.7><span>Yo rāgo sārāgo …pe… cittassa sārāgo—</span></div><p><div class=verse-container id=vb7:33.8><span>ayaṁ vuccati “abhijjhā”. </span></div><p><div class=verse-container id=vb7:33.9><span>Tattha katamaṁ domanassaṁ? </span></div><p><div class=verse-container id=vb7:33.10><span>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=vb7:33.11><span>idaṁ vuccati “domanassaṁ”. </span></div><p><div class=verse-container id=vb7:33.12><span>Iti ayañca abhijjhā idañca domanassaṁ imamhi loke vinītā honti paṭivinītā santā samitā vūpasantā atthaṅgatā abbhatthaṅgatā appitā byappitā sositā visositā byantīkatā. </span></div><p><div class=verse-container id=vb7:33.13><span>Tena vuccati “vineyya loke abhijjhādomanassan”ti. </span></div><p><div class=verse-container id=vb7:34.1><span>Dhammānupassanāniddeso. </span></div><p><div class=verse-container id=vb7:34.2><span>Suttantabhājanīyaṁ. </span></div><p><div class=verse-container id=vb7:35.0><span>2. Abhidhammabhājanīya </span></div><p><div class=verse-container id=vb7:35.1><span>Cattāro satipaṭṭhānā—</span></div><p><div class=verse-container id=vb7:35.2><span>idha bhikkhu kāye kāyānupassī viharati, vedanāsu vedanānupassī viharati, citte cittānupassī viharati, dhammesu dhammānupassī viharati. </span></div><p><div class=verse-container id=vb7:36.1><span>Kathañca bhikkhu kāye kāyānupassī viharati? </span></div><p><div class=verse-container id=vb7:36.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ kāye kāyānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:36.3><span>idaṁ vuccati “satipaṭṭhānaṁ”. </span></div><p><div class=verse-container id=vb7:36.4><span>Avasesā dhammā satipaṭṭhānasampayuttā. </span></div><p><div class=verse-container id=vb7:37.1><span>Kathañca bhikkhu vedanāsu vedanānupassī viharati? </span></div><p><div class=verse-container id=vb7:37.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ vedanāsu vedanānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:37.3><span>idaṁ vuccati “satipaṭṭhānaṁ”. </span></div><p><div class=verse-container id=vb7:37.4><span>Avasesā dhammā satipaṭṭhānasampayuttā. </span></div><p><div class=verse-container id=vb7:38.1><span>Kathañca bhikkhu citte cittānupassī viharati? </span></div><p><div class=verse-container id=vb7:38.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ citte cittānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:38.3><span>idaṁ vuccati “satipaṭṭhānaṁ”. </span></div><p><div class=verse-container id=vb7:38.4><span>Avasesā dhammā satipaṭṭhānasampayuttā. </span></div><p><div class=verse-container id=vb7:39.1><span>Kathañca bhikkhu dhammesu dhammānupassī viharati? </span></div><p><div class=verse-container id=vb7:39.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ dhammesu dhammānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:39.3><span>idaṁ vuccati “satipaṭṭhānaṁ”. </span></div><p><div class=verse-container id=vb7:39.4><span>Avasesā dhammā satipaṭṭhānasampayuttā. </span></div><p><div class=verse-container id=vb7:40.1><span>Tattha katamaṁ satipaṭṭhānaṁ? </span></div><p><div class=verse-container id=vb7:40.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ dhammesu dhammānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:40.3><span>idaṁ vuccati “satipaṭṭhānaṁ”. </span></div><p><div class=verse-container id=vb7:40.4><span>Avasesā dhammā satipaṭṭhānasampayuttā. </span></div><p><div class=verse-container id=vb7:41.1><span>Cattāro satipaṭṭhānā—</span></div><p><div class=verse-container id=vb7:41.2><span>idha bhikkhu kāye kāyānupassī viharati, vedanāsu vedanānupassī viharati, citte cittānupassī viharati, dhammesu dhammānupassī viharati. </span></div><p><div class=verse-container id=vb7:42.1><span>Kathañca bhikkhu kāye kāyānupassī viharati? </span></div><p><div class=verse-container id=vb7:42.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb7:42.3><span>Ime dhammā kusalā. </span></div><p><div class=verse-container id=vb7:42.4><span>Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ kāye kāyānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:42.5><span>idaṁ vuccati “satipaṭṭhānaṁ”. </span></div><p><div class=verse-container id=vb7:42.6><span>Avasesā dhammā satipaṭṭhānasampayuttā. </span></div><p><div class=verse-container id=vb7:43.1><span>Kathañca bhikkhu vedanāsu vedanānupassī viharati? </span></div><p><div class=verse-container id=vb7:43.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb7:43.3><span>Ime dhammā kusalā. </span></div><p><div class=verse-container id=vb7:43.4><span>Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ vedanāsu vedanānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:43.5><span>idaṁ vuccati “satipaṭṭhānaṁ”. </span></div><p><div class=verse-container id=vb7:43.6><span>Avasesā dhammā satipaṭṭhānasampayuttā. </span></div><p><div class=verse-container id=vb7:44.1><span>Kathañca bhikkhu citte cittānupassī viharati? </span></div><p><div class=verse-container id=vb7:44.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb7:44.3><span>Ime dhammā kusalā. </span></div><p><div class=verse-container id=vb7:44.4><span>Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ citte cittānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:44.5><span>idaṁ vuccati “satipaṭṭhānaṁ”. </span></div><p><div class=verse-container id=vb7:44.6><span>Avasesā dhammā satipaṭṭhānasampayuttā. </span></div><p><div class=verse-container id=vb7:45.1><span>Kathañca bhikkhu dhammesu dhammānupassī viharati? </span></div><p><div class=verse-container id=vb7:45.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb7:45.3><span>Ime dhammā kusalā. </span></div><p><div class=verse-container id=vb7:45.4><span>Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ dhammesu dhammānupassī, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:45.5><span>idaṁ vuccati “satipaṭṭhānaṁ”. </span></div><p><div class=verse-container id=vb7:45.6><span>Avasesā dhammā satipaṭṭhānasampayuttā. </span></div><p><div class=verse-container id=vb7:46.1><span>Tattha katamaṁ satipaṭṭhānaṁ? </span></div><p><div class=verse-container id=vb7:46.2><span>Idha bhikkhu yasmiṁ samaye lokuttaraṁ jhānaṁ bhāveti niyyānikaṁ apacayagāmiṁ diṭṭhigatānaṁ pahānāya paṭhamāya bhūmiyā pattiyā vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ, tasmiṁ samaye phasso hoti …pe… avikkhepo hoti. </span></div><p><div class=verse-container id=vb7:46.3><span>Ime dhammā kusalā. </span></div><p><div class=verse-container id=vb7:46.4><span>Tasseva lokuttarassa kusalassa jhānassa katattā bhāvitattā vipākaṁ vivicceva kāmehi …pe… paṭhamaṁ jhānaṁ upasampajja viharati dukkhapaṭipadaṁ dandhābhiññaṁ suññataṁ, yā tasmiṁ samaye sati anussati sammāsati satisambojjhaṅgo maggaṅgaṁ maggapariyāpannaṁ—</span></div><p><div class=verse-container id=vb7:46.5><span>idaṁ vuccati “satipaṭṭhānaṁ”. </span></div><p><div class=verse-container id=vb7:46.6><span>Avasesā dhammā satipaṭṭhānasampayuttā. </span></div><p><div class=verse-container id=vb7:47.1><span>Abhidhammabhājanīyaṁ. </span></div><p><div class=verse-container id=vb7:48.0><span>3. Pañhāpucchaka </span></div><p><div class=verse-container id=vb7:48.1><span>Cattāro satipaṭṭhānā—</span></div><p><div class=verse-container id=vb7:48.2><span>idha bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ, vedanāsu vedanānupassī viharati ātāpī sampajāno satimā vineyya loke abhijjhādomanassaṁ, citte cittānupassī viharati ātāpī sampajāno satimā vineyya loke abhijjhādomanassaṁ, dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=vb7:49.1><span>Catunnaṁ satipaṭṭhānānaṁ kati kusalā, kati akusalā, kati abyākatā …pe… kati saraṇā, kati araṇā? </span></div><p><div class=verse-container id=vb7:50.0><span>3.1. Tika </span></div><p><div class=verse-container id=vb7:50.1><span>Siyā kusalā, siyā abyākatā …pe…. </span></div><p><div class=verse-container id=vb7:50.2><span>Siyā sukhāya vedanāya sampayuttā, siyā adukkhamasukhāya vedanāya sampayuttā. </span></div><p><div class=verse-container id=vb7:50.3><span>Siyā vipākā siyā vipākadhammadhammā. </span></div><p><div class=verse-container id=vb7:50.4><span>Anupādinnaanupādāniyā. </span></div><p><div class=verse-container id=vb7:50.5><span>Asaṅkiliṭṭhaasaṅkilesikā. </span></div><p><div class=verse-container id=vb7:50.6><span>Siyā savitakkasavicārā, siyā avitakkavicāramattā, siyā avitakkaavicārā. </span></div><p><div class=verse-container id=vb7:50.7><span>Siyā pītisahagatā, siyā sukhasahagatā, siyā upekkhāsahagatā. </span></div><p><div class=verse-container id=vb7:50.8><span>Neva dassanena na bhāvanāya pahātabbā. </span></div><p><div class=verse-container id=vb7:50.9><span>Neva dassanena na bhāvanāya pahātabbahetukā. </span></div><p><div class=verse-container id=vb7:50.10><span>Siyā apacayagāmino, siyā nevācayagāmināpacayagāmino. </span></div><p><div class=verse-container id=vb7:50.11><span>Siyā sekkhā, siyā asekkhā. </span></div><p><div class=verse-container id=vb7:50.12><span>Appamāṇā. </span></div><p><div class=verse-container id=vb7:50.13><span>Appamāṇārammaṇā. </span></div><p><div class=verse-container id=vb7:50.14><span>Paṇītā. </span></div><p><div class=verse-container id=vb7:50.15><span>Siyā sammattaniyatā, siyā aniyatā. </span></div><p><div class=verse-container id=vb7:50.16><span>Na maggārammaṇā, siyā maggahetukā, siyā maggādhipatino, siyā na vattabbā “maggahetukā”tipi, “maggādhipatino”tipi. </span></div><p><div class=verse-container id=vb7:50.17><span>Siyā uppannā, siyā anuppannā, siyā uppādino. </span></div><p><div class=verse-container id=vb7:50.18><span>Siyā atītā, siyā anāgatā, siyā paccuppannā. </span></div><p><div class=verse-container id=vb7:50.19><span>Na vattabbā “atītārammaṇā”tipi, “anāgatārammaṇā”tipi, “paccuppannārammaṇā”tipi. </span></div><p><div class=verse-container id=vb7:50.20><span>Siyā ajjhattā, siyā bahiddhā, siyā ajjhattabahiddhā. </span></div><p><div class=verse-container id=vb7:50.21><span>Bahiddhārammaṇā. </span></div><p><div class=verse-container id=vb7:50.22><span>Anidassanaappaṭighā. </span></div><p><div class=verse-container id=vb7:51.0><span>3.2. Duka </span></div><p><div class=verse-container id=vb7:51.1><span>Na hetū. </span></div><p><div class=verse-container id=vb7:51.2><span>Sahetukā. </span></div><p><div class=verse-container id=vb7:51.3><span>Hetusampayuttā. </span></div><p><div class=verse-container id=vb7:51.4><span>Na vattabbā hetū ceva sahetukā cāti, sahetukā ceva na ca hetū. </span></div><p><div class=verse-container id=vb7:51.5><span>Na vattabbā hetū ceva hetusampayuttā cāti, hetusampayuttā ceva na ca hetū. </span></div><p><div class=verse-container id=vb7:51.6><span>Na hetū sahetukā. </span></div><p><div class=verse-container id=vb7:52.1><span>Sappaccayā. </span></div><p><div class=verse-container id=vb7:52.2><span>Saṅkhatā. </span></div><p><div class=verse-container id=vb7:52.3><span>Anidassanā. </span></div><p><div class=verse-container id=vb7:52.4><span>Appaṭighā. </span></div><p><div class=verse-container id=vb7:52.5><span>Arūpā. </span></div><p><div class=verse-container id=vb7:52.6><span>Lokuttarā. </span></div><p><div class=verse-container id=vb7:52.7><span>Kenaci viññeyyā, kenaci na viññeyyā. </span></div><p><div class=verse-container id=vb7:52.8><span>No āsavā. </span></div><p><div class=verse-container id=vb7:52.9><span>Anāsavā. </span></div><p><div class=verse-container id=vb7:52.10><span>Āsavavippayuttā. </span></div><p><div class=verse-container id=vb7:52.11><span>Na vattabbā “āsavā ceva sāsavā cā”tipi, “sāsavā ceva no ca āsavā”tipi. </span></div><p><div class=verse-container id=vb7:52.12><span>Na vattabbā “āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span></div><p><div class=verse-container id=vb7:52.13><span>Āsavavippayuttā. </span></div><p><div class=verse-container id=vb7:52.14><span>Anāsavā. </span></div><p><div class=verse-container id=vb7:52.15><span>No saṁyojanā …pe… </span></div><p><div class=verse-container id=vb7:52.16><span>no ganthā …pe… </span></div><p><div class=verse-container id=vb7:52.17><span>no oghā …pe… </span></div><p><div class=verse-container id=vb7:52.18><span>no yogā …pe… </span></div><p><div class=verse-container id=vb7:52.19><span>no nīvaraṇā …pe… </span></div><p><div class=verse-container id=vb7:52.20><span>no parāmāsā …pe… </span></div><p><div class=verse-container id=vb7:52.21><span>sārammaṇā. </span></div><p><div class=verse-container id=vb7:52.22><span>No cittā. </span></div><p><div class=verse-container id=vb7:52.23><span>Cetasikā. </span></div><p><div class=verse-container id=vb7:52.24><span>Cittasampayuttā. </span></div><p><div class=verse-container id=vb7:52.25><span>Cittasaṁsaṭṭhā. </span></div><p><div class=verse-container id=vb7:52.26><span>Cittasamuṭṭhānā. </span></div><p><div class=verse-container id=vb7:52.27><span>Cittasahabhuno. </span></div><p><div class=verse-container id=vb7:52.28><span>Cittānuparivattino. </span></div><p><div class=verse-container id=vb7:52.29><span>Cittasaṁsaṭṭhasamuṭṭhānā. </span></div><p><div class=verse-container id=vb7:52.30><span>Cittasaṁsaṭṭhasamuṭṭhānasahabhuno. </span></div><p><div class=verse-container id=vb7:52.31><span>Cittasaṁsaṭṭhasamuṭṭhānānuparivattino. </span></div><p><div class=verse-container id=vb7:52.32><span>Bāhirā. </span></div><p><div class=verse-container id=vb7:52.33><span>No upādā. </span></div><p><div class=verse-container id=vb7:52.34><span>Anupādinnā. </span></div><p><div class=verse-container id=vb7:52.35><span>No upādānā …pe… </span></div><p><div class=verse-container id=vb7:52.36><span>no kilesā …pe… </span></div><p><div class=verse-container id=vb7:52.37><span>na dassanena pahātabbā, na bhāvanāya pahātabbā. </span></div><p><div class=verse-container id=vb7:52.38><span>Na dassanena pahātabbahetukā. </span></div><p><div class=verse-container id=vb7:52.39><span>Na bhāvanāya pahātabbahetukā. </span></div><p><div class=verse-container id=vb7:53.1><span>Siyā savitakkā, siyā avitakkā. </span></div><p><div class=verse-container id=vb7:53.2><span>Siyā savicārā, siyā avicārā. </span></div><p><div class=verse-container id=vb7:53.3><span>Siyā sappītikā, siyā appītikā. </span></div><p><div class=verse-container id=vb7:53.4><span>Siyā pītisahagatā, siyā na pītisahagatā. </span></div><p><div class=verse-container id=vb7:53.5><span>Siyā sukhasahagatā, siyā na sukhasahagatā. </span></div><p><div class=verse-container id=vb7:53.6><span>Siyā upekkhāsahagatā, siyā na upekkhāsahagatā. </span></div><p><div class=verse-container id=vb7:53.7><span>Na kāmāvacarā. </span></div><p><div class=verse-container id=vb7:53.8><span>Na rūpāvacarā. </span></div><p><div class=verse-container id=vb7:53.9><span>Na arūpāvacarā. </span></div><p><div class=verse-container id=vb7:53.10><span>Apariyāpannā. </span></div><p><div class=verse-container id=vb7:53.11><span>Siyā niyyānikā, siyā aniyyānikā. </span></div><p><div class=verse-container id=vb7:53.12><span>Siyā niyatā, siyā aniyatā. </span></div><p><div class=verse-container id=vb7:53.13><span>Anuttarā. </span></div><p><div class=verse-container id=vb7:53.14><span>Araṇāti. </span></div><p><div class=verse-container id=vb7:54.1><span>Pañhāpucchakaṁ. </span></div><p><div class=verse-container id=vb7:55.1><span>Satipaṭṭhānavibhaṅgo niṭṭhito. </span></div><div class=flex-between><a href=/canon/en/pli/ms/abhidhamma/vb/vb0006.html>Previous</a><a href=/canon/en/pli/ms/abhidhamma/vb/vb0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>