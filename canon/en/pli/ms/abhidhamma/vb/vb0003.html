<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0002.html>Previous</a><a href=/canon/en/pli/ms/abhidhamma/vb/vb0004.html>Next</a></div><p><div class=verse-container id=vb3:0.1><span>Vibhaṅga </span></div><p><div class=verse-container id=vb3:0.2><span class=big-bold>Dhātuvibhaṅga </span></div><p><div class=verse-container id=vb3:1.0><span>1. Suttantabhājanīya </span></div><p><div class=verse-container id=vb3:1.1><span>Cha dhātuyo—</span></div><p><div class=verse-container id=vb3:1.2><span>pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. </span></div><p><div class=verse-container id=vb3:2.1><span>Tattha katamā pathavīdhātu? </span></div><p><div class=verse-container id=vb3:2.2><span>Pathavīdhātudvayaṁ—</span></div><p><div class=verse-container id=vb3:2.3><span>atthi ajjhattikā, atthi bāhirā. </span></div><p><div class=verse-container id=vb3:2.4><span>Tattha katamā ajjhattikā pathavīdhātu? </span></div><p><div class=verse-container id=vb3:2.5><span>Yaṁ ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ, seyyathidaṁ—</span></div><p><div class=verse-container id=vb3:2.6><span>kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi atthi ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ—</span></div><p><div class=verse-container id=vb3:2.7><span>ayaṁ vuccati “ajjhattikā pathavīdhātu”. </span></div><p><div class=verse-container id=vb3:3.1><span>Tattha katamā bāhirā pathavīdhātu? </span></div><p><div class=verse-container id=vb3:3.2><span>Yaṁ bāhiraṁ kakkhaḷaṁ kharigataṁ kakkhaḷattaṁ kakkhaḷabhāvo bahiddhā anupādinnaṁ, seyyathidaṁ—</span></div><p><div class=verse-container id=vb3:3.3><span>ayo lohaṁ tipu sīsaṁ sajjhaṁ muttā maṇi veḷuriyo saṅkho silā pavāḷaṁ rajataṁ jātarūpaṁ lohitaṅko masāragallaṁ tiṇaṁ kaṭṭhaṁ sakkharā kaṭhalaṁ bhūmi pāsāṇo pabbato, yaṁ vā panaññampi atthi bāhiraṁ kakkhaḷaṁ kharigataṁ kakkhaḷattaṁ kakkhaḷabhāvo bahiddhā anupādinnaṁ—</span></div><p><div class=verse-container id=vb3:3.4><span>ayaṁ vuccati “bāhirā pathavīdhātu”. </span></div><p><div class=verse-container id=vb3:3.5><span>Yā ca ajjhattikā pathavīdhātu yā ca bāhirā pathavīdhātu, tadekajjhaṁ abhisaññūhitvā abhisaṅkhipitvā—</span></div><p><div class=verse-container id=vb3:3.6><span>ayaṁ vuccati “pathavīdhātu”. </span></div><p><div class=verse-container id=vb3:4.1><span>Tattha katamā āpodhātu? </span></div><p><div class=verse-container id=vb3:4.2><span>Āpodhātudvayaṁ—</span></div><p><div class=verse-container id=vb3:4.3><span>atthi ajjhattikā, atthi bāhirā. </span></div><p><div class=verse-container id=vb3:4.4><span>Tattha katamā ajjhattikā āpodhātu? </span></div><p><div class=verse-container id=vb3:4.5><span>Yaṁ ajjhattaṁ paccattaṁ āpo āpogataṁ sineho sinehagataṁ bandhanattaṁ rūpassa ajjhattaṁ upādinnaṁ, seyyathidaṁ—</span></div><p><div class=verse-container id=vb3:4.6><span>pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi atthi ajjhattaṁ paccattaṁ āpo āpogataṁ sineho sinehagataṁ bandhanattaṁ rūpassa ajjhattaṁ upādinnaṁ—</span></div><p><div class=verse-container id=vb3:4.7><span>ayaṁ vuccati “ajjhattikā āpodhātu”. </span></div><p><div class=verse-container id=vb3:5.1><span>Tattha katamā bāhirā āpodhātu? </span></div><p><div class=verse-container id=vb3:5.2><span>Yaṁ bāhiraṁ āpo āpogataṁ sineho sinehagataṁ bandhanattaṁ rūpassa bahiddhā anupādinnaṁ, seyyathidaṁ—</span></div><p><div class=verse-container id=vb3:5.3><span>mūlaraso khandharaso tacaraso pattaraso puppharaso phalaraso khīraṁ dadhi sappi navanītaṁ telaṁ madhu phāṇitaṁ bhummāni vā udakāni antalikkhāni vā, yaṁ vā panaññampi atthi bāhiraṁ āpo āpogataṁ sineho sinehagataṁ bandhanattaṁ rūpassa bahiddhā anupādinnaṁ—</span></div><p><div class=verse-container id=vb3:5.4><span>ayaṁ vuccati “bāhirā āpodhātu”. </span></div><p><div class=verse-container id=vb3:5.5><span>Yā ca ajjhattikā āpodhātu yā ca bāhirā āpodhātu, tadekajjhaṁ abhisaññūhitvā abhisaṅkhipitvā—</span></div><p><div class=verse-container id=vb3:5.6><span>ayaṁ vuccati “āpodhātu”. </span></div><p><div class=verse-container id=vb3:6.1><span>Tattha katamā tejodhātu? </span></div><p><div class=verse-container id=vb3:6.2><span>Tejodhātudvayaṁ—</span></div><p><div class=verse-container id=vb3:6.3><span>atthi ajjhattikā, atthi bāhirā. </span></div><p><div class=verse-container id=vb3:6.4><span>Tattha katamā ajjhattikā tejodhātu? </span></div><p><div class=verse-container id=vb3:6.5><span>Yaṁ ajjhattaṁ paccattaṁ tejo tejogataṁ usmā usmāgataṁ usumaṁ usumagataṁ ajjhattaṁ upādinnaṁ, seyyathidaṁ—</span></div><p><div class=verse-container id=vb3:6.6><span>yena ca santappati yena ca jīrīyati yena ca pariḍayhati yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi atthi ajjhattaṁ paccattaṁ tejo tejogataṁ usmā usmāgataṁ usumaṁ usumagataṁ ajjhattaṁ upādinnaṁ—</span></div><p><div class=verse-container id=vb3:6.7><span>ayaṁ vuccati “ajjhattikā tejodhātu”. </span></div><p><div class=verse-container id=vb3:7.1><span>Tattha katamā bāhirā tejodhātu? </span></div><p><div class=verse-container id=vb3:7.2><span>Yaṁ bāhiraṁ tejo tejogataṁ usmā usmāgataṁ usumaṁ usumagataṁ bahiddhā anupādinnaṁ, seyyathidaṁ—</span></div><p><div class=verse-container id=vb3:7.3><span>kaṭṭhaggi palālaggi tiṇaggi gomayaggi thusaggi saṅkāraggi indaggi aggisantāpo sūriyasantāpo kaṭṭhasannicayasantāpo tiṇasannicayasantāpo dhaññasannicayasantāpo bhaṇḍasannicayasantāpo, yaṁ vā panaññampi atthi bāhiraṁ tejo tejogataṁ usmā usmāgataṁ usumaṁ usumagataṁ bahiddhā anupādinnaṁ—</span></div><p><div class=verse-container id=vb3:7.4><span>ayaṁ vuccati “bāhirā tejodhātu”. </span></div><p><div class=verse-container id=vb3:7.5><span>Yā ca ajjhattikā tejodhātu yā ca bāhirā tejodhātu, tadekajjhaṁ abhisaññūhitvā abhisaṅkhipitvā—</span></div><p><div class=verse-container id=vb3:7.6><span>ayaṁ vuccati “tejodhātu”. </span></div><p><div class=verse-container id=vb3:8.1><span>Tattha katamā vāyodhātu? </span></div><p><div class=verse-container id=vb3:8.2><span>Vāyodhātudvayaṁ—</span></div><p><div class=verse-container id=vb3:8.3><span>atthi ajjhattikā, atthi bāhirā. </span></div><p><div class=verse-container id=vb3:8.4><span>Tattha katamā ajjhattikā vāyodhātu? </span></div><p><div class=verse-container id=vb3:8.5><span>Yaṁ ajjhattaṁ paccattaṁ vāyo vāyogataṁ thambhitattaṁ rūpassa ajjhattaṁ upādinnaṁ, seyyathidaṁ—</span></div><p><div class=verse-container id=vb3:8.6><span>uddhaṅgamā vātā adhogamā vātā kucchisayā vātā koṭṭhāsayā vātā aṅgamaṅgānusārino vātā satthakavātā khurakavātā uppalakavātā assāso passāso iti vā, yaṁ vā panaññampi atthi ajjhattaṁ paccattaṁ vāyo vāyogataṁ thambhitattaṁ rūpassa ajjhattaṁ upādinnaṁ—</span></div><p><div class=verse-container id=vb3:8.7><span>ayaṁ vuccati “ajjhattikā vāyodhātu”. </span></div><p><div class=verse-container id=vb3:9.1><span>Tattha katamā bāhirā vāyodhātu? </span></div><p><div class=verse-container id=vb3:9.2><span>Yaṁ bāhiraṁ vāyo vāyogataṁ thambhitattaṁ rūpassa bahiddhā anupādinnaṁ, seyyathidaṁ—</span></div><p><div class=verse-container id=vb3:9.3><span>puratthimā vātā pacchimā vātā uttarā vātā dakkhiṇā vātā sarajā vātā arajā vātā sītā vātā uṇhā vātā parittā vātā adhimattā vātā kāḷavātā verambhavātā pakkhavātā supaṇṇavātā tālavaṇṭavātā vidhūpanavātā, yaṁ vā panaññampi atthi bāhiraṁ vāyo vāyogataṁ thambhitattaṁ rūpassa bahiddhā anupādinnaṁ—</span></div><p><div class=verse-container id=vb3:9.4><span>ayaṁ vuccati “bāhirā vāyodhātu”. </span></div><p><div class=verse-container id=vb3:9.5><span>Yā ca ajjhattikā vāyodhātu yā ca bāhirā vāyodhātu, tadekajjhaṁ abhisaññūhitvā abhisaṅkhipitvā—</span></div><p><div class=verse-container id=vb3:9.6><span>ayaṁ vuccati “vāyodhātu”. </span></div><p><div class=verse-container id=vb3:10.1><span>Tattha katamā ākāsadhātu? </span></div><p><div class=verse-container id=vb3:10.2><span>Ākāsadhātudvayaṁ—</span></div><p><div class=verse-container id=vb3:10.3><span>atthi ajjhattikā, atthi bāhirā. </span></div><p><div class=verse-container id=vb3:10.4><span>Tattha katamā ajjhattikā ākāsadhātu? </span></div><p><div class=verse-container id=vb3:10.5><span>Yaṁ ajjhattaṁ paccattaṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ maṁsalohitehi ajjhattaṁ upādinnaṁ, seyyathidaṁ—</span></div><p><div class=verse-container id=vb3:10.6><span>kaṇṇacchiddaṁ nāsacchiddaṁ mukhadvāraṁ, yena ca asitapītakhāyitasāyitaṁ ajjhoharati, yattha ca asitapītakhāyitasāyitaṁ santiṭṭhati, yena ca asitapītakhāyitasāyitaṁ adhobhāgaṁ nikkhamati, yaṁ vā panaññampi atthi ajjhattaṁ paccattaṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ maṁsalohitehi ajjhattaṁ upādinnaṁ—</span></div><p><div class=verse-container id=vb3:10.7><span>ayaṁ vuccati “ajjhattikā ākāsadhātu”. </span></div><p><div class=verse-container id=vb3:11.1><span>Tattha katamā bāhirā ākāsadhātu? </span></div><p><div class=verse-container id=vb3:11.2><span>Yaṁ bāhiraṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ catūhi mahābhūtehi bahiddhā anupādinnaṁ—</span></div><p><div class=verse-container id=vb3:11.3><span>ayaṁ vuccati “bāhirā ākāsadhātu”. </span></div><p><div class=verse-container id=vb3:11.4><span>Yā ca ajjhattikā ākāsadhātu yā ca bāhirā ākāsadhātu, tadekajjhaṁ abhisaññūhitvā abhisaṅkhipitvā—</span></div><p><div class=verse-container id=vb3:11.5><span>ayaṁ vuccati “ākāsadhātu”. </span></div><p><div class=verse-container id=vb3:12.1><span>Tattha katamā viññāṇadhātu? </span></div><p><div class=verse-container id=vb3:12.2><span>Cakkhuviññāṇadhātu, sotaviññāṇadhātu, ghānaviññāṇadhātu, jivhāviññāṇadhātu, kāyaviññāṇadhātu, manoviññāṇadhātu—</span></div><p><div class=verse-container id=vb3:12.3><span>ayaṁ vuccati “viññāṇadhātu”. </span></div><p><div class=verse-container id=vb3:13.1><span>Imā cha dhātuyo. </span></div><p><div class=verse-container id=vb3:14.1><span>Aparāpi cha dhātuyo—</span></div><p><div class=verse-container id=vb3:14.2><span>sukhadhātu, dukkhadhātu, somanassadhātu, domanassadhātu, upekkhādhātu, avijjādhātu. </span></div><p><div class=verse-container id=vb3:15.1><span>Tattha katamā sukhadhātu? </span></div><p><div class=verse-container id=vb3:15.2><span>Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span></div><p><div class=verse-container id=vb3:15.3><span>ayaṁ vuccati “sukhadhātu”. </span></div><p><div class=verse-container id=vb3:16.1><span>Tattha katamā dukkhadhātu? </span></div><p><div class=verse-container id=vb3:16.2><span>Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span></div><p><div class=verse-container id=vb3:16.3><span>ayaṁ vuccati “dukkhadhātu”. </span></div><p><div class=verse-container id=vb3:17.1><span>Tattha katamā somanassadhātu? </span></div><p><div class=verse-container id=vb3:17.2><span>Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span></div><p><div class=verse-container id=vb3:17.3><span>ayaṁ vuccati “somanassadhātu”. </span></div><p><div class=verse-container id=vb3:18.1><span>Tattha katamā domanassadhātu? </span></div><p><div class=verse-container id=vb3:18.2><span>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span></div><p><div class=verse-container id=vb3:18.3><span>ayaṁ vuccati “domanassadhātu”. </span></div><p><div class=verse-container id=vb3:19.1><span>Tattha katamā upekkhādhātu? </span></div><p><div class=verse-container id=vb3:19.2><span>Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span></div><p><div class=verse-container id=vb3:19.3><span>ayaṁ vuccati “upekkhādhātu”. </span></div><p><div class=verse-container id=vb3:20.1><span>Tattha katamā avijjādhātu? </span></div><p><div class=verse-container id=vb3:20.2><span>Yaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhaṇā apariyogāhaṇā asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—</span></div><p><div class=verse-container id=vb3:20.3><span>ayaṁ vuccati “avijjādhātu”. </span></div><p><div class=verse-container id=vb3:21.1><span>Imā cha dhātuyo. </span></div><p><div class=verse-container id=vb3:22.1><span>Aparāpi cha dhātuyo—</span></div><p><div class=verse-container id=vb3:22.2><span>kāmadhātu, byāpādadhātu, vihiṁsādhātu, nekkhammadhātu, abyāpādadhātu, avihiṁsādhātu. </span></div><p><div class=verse-container id=vb3:23.1><span>Tattha katamā kāmadhātu? </span></div><p><div class=verse-container id=vb3:23.2><span>Kāmapaṭisaṁyutto takko vitakko saṅkappo appanā byappanā cetaso abhiniropanā micchāsaṅkappo—</span></div><p><div class=verse-container id=vb3:23.3><span>ayaṁ vuccati kāmadhātu. </span></div><p><div class=verse-container id=vb3:23.4><span>Heṭṭhato avīcinirayaṁ pariyantaṁ karitvā uparito paranimmitavasavattī deve anto karitvā yaṁ etasmiṁ antare etthāvacarā ettha pariyāpannā khandhadhātuāyatanā rūpā vedanā saññā saṅkhārā viññāṇaṁ—</span></div><p><div class=verse-container id=vb3:23.5><span>ayaṁ vuccati “kāmadhātu”. </span></div><p><div class=verse-container id=vb3:24.1><span>Tattha katamā byāpādadhātu? </span></div><p><div class=verse-container id=vb3:24.2><span>Byāpādapaṭisaṁyutto takko vitakko …pe… micchāsaṅkappo—</span></div><p><div class=verse-container id=vb3:24.3><span>ayaṁ vuccati “byāpādadhātu”. </span></div><p><div class=verse-container id=vb3:24.4><span>Dasasu vā āghātavatthūsu cittassa āghāto paṭighāto paṭighaṁ paṭivirodho kopo pakopo sampakopo doso padoso sampadoso cittassa byāpatti manopadoso kodho kujjhanā kujjhitattaṁ doso dussanā dussitattaṁ byāpatti byāpajjanā virodho paṭivirodho caṇḍikkaṁ asuropo anattamanatā cittassa—</span></div><p><div class=verse-container id=vb3:24.5><span>ayaṁ vuccati “byāpādadhātu”. </span></div><p><div class=verse-container id=vb3:25.1><span>Tattha katamā vihiṁsādhātu? </span></div><p><div class=verse-container id=vb3:25.2><span>Vihiṁsāpaṭisaṁyutto takko vitakko …pe… micchāsaṅkappo—</span></div><p><div class=verse-container id=vb3:25.3><span>ayaṁ vuccati “vihiṁsādhātu”. </span></div><p><div class=verse-container id=vb3:25.4><span>Idhekacco pāṇinā vā leḍḍunā vā daṇḍena vā satthena vā rajjuyā vā aññataraññatarena satte viheṭheti, yā evarūpā heṭhanā viheṭhanā hiṁsanā vihiṁsanā rosanā virosanā parūpaghāto—</span></div><p><div class=verse-container id=vb3:25.5><span>ayaṁ vuccati “vihiṁsādhātu”. </span></div><p><div class=verse-container id=vb3:26.1><span>Tattha katamā nekkhammadhātu? </span></div><p><div class=verse-container id=vb3:26.2><span>Nekkhammapaṭisaṁyutto takko vitakko …pe… sammāsaṅkappo—</span></div><p><div class=verse-container id=vb3:26.3><span>ayaṁ vuccati “nekkhammadhātu”. </span></div><p><div class=verse-container id=vb3:26.4><span>Sabbepi kusalā dhammā “nekkhammadhātu”. </span></div><p><div class=verse-container id=vb3:27.1><span>Tattha katamā abyāpādadhātu? </span></div><p><div class=verse-container id=vb3:27.2><span>Abyāpādapaṭisaṁyutto takko vitakko …pe… sammāsaṅkappo—</span></div><p><div class=verse-container id=vb3:27.3><span>ayaṁ vuccati “abyāpādadhātu”. </span></div><p><div class=verse-container id=vb3:27.4><span>Yā sattesu metti mettāyanā mettāyitattaṁ mettācetovimutti—</span></div><p><div class=verse-container id=vb3:27.5><span>ayaṁ vuccati “abyāpādadhātu”. </span></div><p><div class=verse-container id=vb3:28.1><span>Tattha katamā avihiṁsādhātu? </span></div><p><div class=verse-container id=vb3:28.2><span>Avihiṁsāpaṭisaṁyutto takko vitakko saṅkappo appanā byappanā cetaso abhiniropanā sammāsaṅkappo—</span></div><p><div class=verse-container id=vb3:28.3><span>ayaṁ vuccati “avihiṁsādhātu”. </span></div><p><div class=verse-container id=vb3:28.4><span>Yā sattesu karuṇā karuṇāyanā karuṇāyitattaṁ karuṇācetovimutti—</span></div><p><div class=verse-container id=vb3:28.5><span>ayaṁ vuccati “avihiṁsādhātu”. </span></div><p><div class=verse-container id=vb3:29.1><span>Imā cha dhātuyo. </span></div><p><div class=verse-container id=vb3:30.1><span>Iti imāni tīṇi chakkāni tadekajjhaṁ abhisaññūhitvā abhisaṅkhipitvā aṭṭhārasa dhātuyo honti. </span></div><p><div class=verse-container id=vb3:31.1><span>Suttantabhājanīyaṁ. </span></div><p><div class=verse-container id=vb3:32.0><span>2. Abhidhammabhājanīya </span></div><p><div class=verse-container id=vb3:32.1><span>Aṭṭhārasa dhātuyo—</span></div><p><div class=verse-container id=vb3:32.2><span>cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu. </span></div><p><div class=verse-container id=vb3:33.1><span>Tattha katamā cakkhudhātu? </span></div><p><div class=verse-container id=vb3:33.2><span>Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—</span></div><p><div class=verse-container id=vb3:33.3><span>ayaṁ vuccati “cakkhudhātu”. </span></div><p><div class=verse-container id=vb3:34.1><span>Tattha katamā rūpadhātu? </span></div><p><div class=verse-container id=vb3:34.2><span>Yaṁ rūpaṁ catunnaṁ mahābhūtānaṁ upādāya vaṇṇanibhā …pe… rūpadhātupesā—</span></div><p><div class=verse-container id=vb3:34.3><span>ayaṁ vuccati “rūpadhātu”. </span></div><p><div class=verse-container id=vb3:35.1><span>Tattha katamā cakkhuviññāṇadhātu? </span></div><p><div class=verse-container id=vb3:35.2><span>Cakkhuñca paṭicca rūpe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjācakkhuviññāṇadhātu—</span></div><p><div class=verse-container id=vb3:35.3><span>ayaṁ vuccati “cakkhuviññāṇadhātu”. </span></div><p><div class=verse-container id=vb3:36.1><span>Tattha katamā sotadhātu? </span></div><p><div class=verse-container id=vb3:36.2><span>Yaṁ sotaṁ catunnaṁ mahābhūtānaṁ upādāya pasādo …pe… suñño gāmopeso—</span></div><p><div class=verse-container id=vb3:36.3><span>ayaṁ vuccati “sotadhātu”. </span></div><p><div class=verse-container id=vb3:37.1><span>Tattha katamā saddadhātu? </span></div><p><div class=verse-container id=vb3:37.2><span>Yo saddo catunnaṁ mahābhūtānaṁ upādāya anidassano sappaṭigho …pe… saddadhātupesā—</span></div><p><div class=verse-container id=vb3:37.3><span>ayaṁ vuccati “saddadhātu”. </span></div><p><div class=verse-container id=vb3:38.1><span>Tattha katamā sotaviññāṇadhātu? </span></div><p><div class=verse-container id=vb3:38.2><span>Sotañca paṭicca sadde ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāsotaviññāṇadhātu—</span></div><p><div class=verse-container id=vb3:38.3><span>ayaṁ vuccati “sotaviññāṇadhātu”. </span></div><p><div class=verse-container id=vb3:39.1><span>Tattha katamā ghānadhātu? </span></div><p><div class=verse-container id=vb3:39.2><span>Yaṁ ghānaṁ catunnaṁ mahābhūtānaṁ upādāya pasādo …pe… suñño gāmopeso—</span></div><p><div class=verse-container id=vb3:39.3><span>ayaṁ vuccati “ghānadhātu”. </span></div><p><div class=verse-container id=vb3:40.1><span>Tattha katamā gandhadhātu? </span></div><p><div class=verse-container id=vb3:40.2><span>Yo gandho catunnaṁ mahābhūtānaṁ upādāya anidassano sappaṭigho …pe… gandhadhātupesā—</span></div><p><div class=verse-container id=vb3:40.3><span>ayaṁ vuccati “gandhadhātu”. </span></div><p><div class=verse-container id=vb3:41.1><span>Tattha katamā ghānaviññāṇadhātu? </span></div><p><div class=verse-container id=vb3:41.2><span>Ghānañca paṭicca gandhe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāghānaviññāṇadhātu—</span></div><p><div class=verse-container id=vb3:41.3><span>ayaṁ vuccati “ghānaviññāṇadhātu”. </span></div><p><div class=verse-container id=vb3:42.1><span>Tattha katamā jivhādhātu? </span></div><p><div class=verse-container id=vb3:42.2><span>Yā jivhā catunnaṁ mahābhūtānaṁ upādāya pasādo …pe… suñño gāmopeso—</span></div><p><div class=verse-container id=vb3:42.3><span>ayaṁ vuccati “jivhādhātu”. </span></div><p><div class=verse-container id=vb3:43.1><span>Tattha katamā rasadhātu? </span></div><p><div class=verse-container id=vb3:43.2><span>Yo raso catunnaṁ mahābhūtānaṁ upādāya anidassano sappaṭigho …pe… rasadhātupesā—</span></div><p><div class=verse-container id=vb3:43.3><span>ayaṁ vuccati “rasadhātu”. </span></div><p><div class=verse-container id=vb3:44.1><span>Tattha katamā jivhāviññāṇadhātu? </span></div><p><div class=verse-container id=vb3:44.2><span>Jivhañca paṭicca rase ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjājivhāviññāṇadhātu—</span></div><p><div class=verse-container id=vb3:44.3><span>ayaṁ vuccati “jivhāviññāṇadhātu”. </span></div><p><div class=verse-container id=vb3:45.1><span>Tattha katamā kāyadhātu? </span></div><p><div class=verse-container id=vb3:45.2><span>Yo kāyo catunnaṁ mahābhūtānaṁ upādāya pasādo …pe… suñño gāmopeso—</span></div><p><div class=verse-container id=vb3:45.3><span>ayaṁ vuccati “kāyadhātu”. </span></div><p><div class=verse-container id=vb3:46.1><span>Tattha katamā phoṭṭhabbadhātu? </span></div><p><div class=verse-container id=vb3:46.2><span>Pathavīdhātu …pe… phoṭṭhabbadhātupesā—</span></div><p><div class=verse-container id=vb3:46.3><span>ayaṁ vuccati “phoṭṭhabbadhātu”. </span></div><p><div class=verse-container id=vb3:47.1><span>Tattha katamā kāyaviññāṇadhātu? </span></div><p><div class=verse-container id=vb3:47.2><span>Kāyañca paṭicca phoṭṭhabbe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjākāyaviññāṇadhātu—</span></div><p><div class=verse-container id=vb3:47.3><span>ayaṁ vuccati “kāyaviññāṇadhātu”. </span></div><p><div class=verse-container id=vb3:48.1><span>Tattha katamā manodhātu? </span></div><p><div class=verse-container id=vb3:48.2><span>Cakkhuviññāṇadhātuyā uppajjitvā niruddhasamanantarā uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu; </span></div><p><div class=verse-container id=vb3:48.3><span>sotaviññāṇadhātuyā …pe… </span></div><p><div class=verse-container id=vb3:48.4><span>ghānaviññāṇadhātuyā …pe… </span></div><p><div class=verse-container id=vb3:48.5><span>jivhāviññāṇadhātuyā …pe… </span></div><p><div class=verse-container id=vb3:48.6><span>kāyaviññāṇadhātuyā uppajjitvā niruddhasamanantarā uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu sabbadhammesu vā pana paṭhamasamannāhāro uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu—</span></div><p><div class=verse-container id=vb3:48.7><span>ayaṁ vuccati “manodhātu”. </span></div><p><div class=verse-container id=vb3:49.1><span>Tattha katamā dhammadhātu? </span></div><p><div class=verse-container id=vb3:49.2><span>Vedanākkhandho, saññākkhandho, saṅkhārakkhandho, yañca rūpaṁ anidassanaappaṭighaṁ dhammāyatanapariyāpannaṁ, asaṅkhatā ca dhātu. </span></div><p><div class=verse-container id=vb3:50.1><span>Tattha katamo vedanākkhandho? </span></div><p><div class=verse-container id=vb3:50.2><span>Ekavidhena vedanākkhandho—</span></div><p><div class=verse-container id=vb3:50.3><span>phassasampayutto. </span></div><p><div class=verse-container id=vb3:50.4><span>Duvidhena vedanākkhandho—</span></div><p><div class=verse-container id=vb3:50.5><span>atthi sahetuko, atthi ahetuko. </span></div><p><div class=verse-container id=vb3:50.6><span>Tividhena vedanākkhandho—</span></div><p><div class=verse-container id=vb3:50.7><span>atthi kusalo, atthi akusalo, atthi abyākato …pe… </span></div><p><div class=verse-container id=vb3:50.8><span>evaṁ dasavidhena vedanākkhandho …pe… </span></div><p><div class=verse-container id=vb3:50.9><span>evaṁ bahuvidhena vedanākkhandho. </span></div><p><div class=verse-container id=vb3:50.10><span>Ayaṁ vuccati “vedanākkhandho”. </span></div><p><div class=verse-container id=vb3:51.1><span>Tattha katamo saññākkhandho? </span></div><p><div class=verse-container id=vb3:51.2><span>Ekavidhena saññākkhandho—</span></div><p><div class=verse-container id=vb3:51.3><span>phassasampayutto. </span></div><p><div class=verse-container id=vb3:51.4><span>Duvidhena saññākkhandho—</span></div><p><div class=verse-container id=vb3:51.5><span>atthi sahetuko, atthi ahetuko. </span></div><p><div class=verse-container id=vb3:51.6><span>Tividhena saññākkhandho—</span></div><p><div class=verse-container id=vb3:51.7><span>atthi kusalo, atthi akusalo, atthi abyākato …pe… </span></div><p><div class=verse-container id=vb3:51.8><span>evaṁ dasavidhena saññākkhandho …pe… </span></div><p><div class=verse-container id=vb3:51.9><span>evaṁ bahuvidhena saññākkhandho. </span></div><p><div class=verse-container id=vb3:51.10><span>Ayaṁ vuccati “saññākkhandho”. </span></div><p><div class=verse-container id=vb3:52.1><span>Tattha katamo saṅkhārakkhandho? </span></div><p><div class=verse-container id=vb3:52.2><span>Ekavidhena saṅkhārakkhandho—</span></div><p><div class=verse-container id=vb3:52.3><span>cittasampayutto. </span></div><p><div class=verse-container id=vb3:52.4><span>Duvidhena saṅkhārakkhandho—</span></div><p><div class=verse-container id=vb3:52.5><span>atthi hetu, atthi ahetu. </span></div><p><div class=verse-container id=vb3:52.6><span>Tividhena saṅkhārakkhandho—</span></div><p><div class=verse-container id=vb3:52.7><span>atthi kusalo, atthi akusalo, atthi abyākato …pe… </span></div><p><div class=verse-container id=vb3:52.8><span>evaṁ dasavidhena saṅkhārakkhandho …pe… </span></div><p><div class=verse-container id=vb3:52.9><span>evaṁ bahuvidhena saṅkhārakkhandho—</span></div><p><div class=verse-container id=vb3:52.10><span>ayaṁ vuccati “saṅkhārakkhandho”. </span></div><p><div class=verse-container id=vb3:53.1><span>Tattha katamaṁ rūpaṁ anidassanaappaṭighaṁ dhammāyatanapariyāpannaṁ? </span></div><p><div class=verse-container id=vb3:53.2><span>Itthindriyaṁ …pe… kabaḷīkāro āhāro—</span></div><p><div class=verse-container id=vb3:53.3><span>idaṁ vuccati rūpaṁ “anidassanaappaṭighaṁ dhammāyatanapariyāpannaṁ”. </span></div><p><div class=verse-container id=vb3:54.1><span>Tattha katamā asaṅkhatā dhātu? </span></div><p><div class=verse-container id=vb3:54.2><span>Rāgakkhayo, dosakkhayo, mohakkhayo—</span></div><p><div class=verse-container id=vb3:54.3><span>ayaṁ vuccati “asaṅkhatā dhātu”. </span></div><p><div class=verse-container id=vb3:54.4><span>Ayaṁ vuccati “dhammadhātu”. –17 </span></div><p><div class=verse-container id=vb3:55.1><span>Tattha katamā manoviññāṇadhātu? </span></div><p><div class=verse-container id=vb3:55.2><span>Cakkhuviññāṇadhātuyā uppajjitvā niruddhasamanantarā uppajjati manodhātu, manodhātuyā uppajjitvā niruddhasamanantarā uppajjati cittaṁ mano mānasaṁ …pe… tajjāmanoviññāṇadhātu; </span></div><p><div class=verse-container id=vb3:55.3><span>sotaviññāṇadhātuyā …pe… </span></div><p><div class=verse-container id=vb3:55.4><span>ghānaviññāṇadhātuyā …pe… </span></div><p><div class=verse-container id=vb3:55.5><span>jivhāviññāṇadhātuyā …pe… </span></div><p><div class=verse-container id=vb3:55.6><span>kāyaviññāṇadhātuyā uppajjitvā niruddhasamanantarā uppajjati manodhātu, manodhātuyāpi uppajjitvā niruddhasamanantarā uppajjati cittaṁ mano mānasaṁ …pe… tajjāmanoviññāṇadhātu manañca paṭicca dhamme ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanoviññāṇadhātu—</span></div><p><div class=verse-container id=vb3:55.7><span>ayaṁ vuccati “manoviññāṇadhātu”. </span></div><p><div class=verse-container id=vb3:56.1><span>Abhidhammabhājanīyaṁ. </span></div><p><div class=verse-container id=vb3:57.0><span>3. Pañhāpucchaka </span></div><p><div class=verse-container id=vb3:57.1><span>Aṭṭhārasa dhātuyo—</span></div><p><div class=verse-container id=vb3:57.2><span>cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu, ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu, kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu. </span></div><p><div class=verse-container id=vb3:58.1><span>Aṭṭhārasannaṁ dhātūnaṁ kati kusalā, kati akusalā, kati abyākatā …pe… kati saraṇā, kati araṇā? </span></div><p><div class=verse-container id=vb3:59.0><span>3.1. Tika </span></div><p><div class=verse-container id=vb3:59.1><span>Soḷasa dhātuyo abyākatā. </span></div><p><div class=verse-container id=vb3:59.2><span>Dve dhātuyo siyā kusalā, siyā akusalā, siyā abyākatā. </span></div><p><div class=verse-container id=vb3:60.1><span>Dasa dhātuyo na vattabbā—</span></div><p><div class=verse-container id=vb3:60.2><span>“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi. </span></div><p><div class=verse-container id=vb3:60.3><span>Pañca dhātuyo adukkhamasukhāya vedanāya sampayuttā. </span></div><p><div class=verse-container id=vb3:60.4><span>Kāyaviññāṇadhātu siyā sukhāya vedanāya sampayuttā, siyā dukkhāya vedanāya sampayuttā. </span></div><p><div class=verse-container id=vb3:60.5><span>Manoviññāṇadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā. </span></div><p><div class=verse-container id=vb3:60.6><span>Dhammadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā, siyā na vattabbā—“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi. </span></div><p><div class=verse-container id=vb3:61.1><span>Dasa dhātuyo nevavipākanavipākadhammadhammā. </span></div><p><div class=verse-container id=vb3:61.2><span>Pañca dhātuyo vipākā. </span></div><p><div class=verse-container id=vb3:61.3><span>Manodhātu siyā vipākā, siyā nevavipākanavipākadhammadhammā. </span></div><p><div class=verse-container id=vb3:61.4><span>Dve dhātuyo siyā vipākā, siyā vipākadhammadhammā, siyā nevavipākanavipākadhammadhammā. </span></div><p><div class=verse-container id=vb3:62.1><span>Dasa dhātuyo upādinnupādāniyā. </span></div><p><div class=verse-container id=vb3:62.2><span>Saddadhātu anupādinnupādāniyā. </span></div><p><div class=verse-container id=vb3:62.3><span>Pañca dhātuyo siyā upādinnupādāniyā, siyā anupādinnupādāniyā. </span></div><p><div class=verse-container id=vb3:62.4><span>Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā. </span></div><p><div class=verse-container id=vb3:63.1><span>Soḷasa dhātuyo asaṅkiliṭṭhasaṅkilesikā. </span></div><p><div class=verse-container id=vb3:63.2><span>Dve dhātuyo siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā. </span></div><p><div class=verse-container id=vb3:64.1><span>Pannarasa dhātuyo avitakkaavicārā. </span></div><p><div class=verse-container id=vb3:64.2><span>Manodhātu savitakkasavicārā. </span></div><p><div class=verse-container id=vb3:64.3><span>Manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā. </span></div><p><div class=verse-container id=vb3:64.4><span>Dhammadhātu siyā savitakkasavicārā, siyā avitakkavicāramattā, siyā avitakkaavicārā, siyā na vattabbā—“savitakkasavicārā”tipi, “avitakkavicāramattā”tipi, “avitakkaavicārā”tipi. </span></div><p><div class=verse-container id=vb3:65.1><span>Dasa dhātuyo na vattabbā—</span></div><p><div class=verse-container id=vb3:65.2><span>“pītisahagatā”tipi, “sukhasahagatā”tipi, “upekkhāsahagatā”tipi. </span></div><p><div class=verse-container id=vb3:65.3><span>Pañca dhātuyo upekkhāsahagatā. </span></div><p><div class=verse-container id=vb3:65.4><span>Kāyaviññāṇadhātu na pītisahagatā, siyā sukhasahagatā, na upekkhāsahagatā, siyā na vattabbā—“sukhasahagatā”ti. </span></div><p><div class=verse-container id=vb3:65.5><span>Dve dhātuyo siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi. </span></div><p><div class=verse-container id=vb3:66.1><span>Soḷasa dhātuyo neva dassanena na bhāvanāya pahātabbā. </span></div><p><div class=verse-container id=vb3:66.2><span>Dve dhātuyo siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā. </span></div><p><div class=verse-container id=vb3:67.1><span>Soḷasa dhātuyo neva dassanena na bhāvanāya pahātabbahetukā. </span></div><p><div class=verse-container id=vb3:67.2><span>Dve dhātuyo siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā. </span></div><p><div class=verse-container id=vb3:68.1><span>Soḷasa dhātuyo nevācayagāmināpacayagāmino. </span></div><p><div class=verse-container id=vb3:68.2><span>Dve dhātuyo siyā ācayagāmino, siyā apacayagāmino, siyā nevācayagāmināpacayagāmino. </span></div><p><div class=verse-container id=vb3:69.1><span>Soḷasa dhātuyo nevasekkhanāsekkhā. </span></div><p><div class=verse-container id=vb3:69.2><span>Dve dhātuyo siyā sekkhā, siyā asekkhā, siyā nevasekkhanāsekkhā. </span></div><p><div class=verse-container id=vb3:70.1><span>Soḷasa dhātuyo parittā. </span></div><p><div class=verse-container id=vb3:70.2><span>Dve dhātuyo siyā parittā, siyā mahaggatā, siyā appamāṇā. </span></div><p><div class=verse-container id=vb3:71.1><span>Dasa dhātuyo anārammaṇā. </span></div><p><div class=verse-container id=vb3:71.2><span>Cha dhātuyo parittārammaṇā. </span></div><p><div class=verse-container id=vb3:71.3><span>Dve dhātuyo siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi. </span></div><p><div class=verse-container id=vb3:72.1><span>Soḷasa dhātuyo majjhimā. </span></div><p><div class=verse-container id=vb3:72.2><span>Dve dhātuyo siyā hīnā, siyā majjhimā, siyā paṇītā. </span></div><p><div class=verse-container id=vb3:73.1><span>Soḷasa dhātuyo aniyatā. </span></div><p><div class=verse-container id=vb3:73.2><span>Dve dhātuyo siyā micchattaniyatā, siyā sammattaniyatā, siyā aniyatā. </span></div><p><div class=verse-container id=vb3:74.1><span>Dasa dhātuyo anārammaṇā. </span></div><p><div class=verse-container id=vb3:74.2><span>Cha dhātuyo na vattabbā—</span></div><p><div class=verse-container id=vb3:74.3><span>“maggārammaṇā”tipi, “maggahetukā”tipi, “maggādhipatino”tipi. </span></div><p><div class=verse-container id=vb3:74.4><span>Dve dhātuyo siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi. </span></div><p><div class=verse-container id=vb3:75.1><span>Dasa dhātuyo siyā uppannā, siyā uppādino, siyā na vattabbā—“anuppannā”ti. </span></div><p><div class=verse-container id=vb3:75.2><span>Saddadhātu siyā uppannā, siyā anuppannā, siyā na vattabbā—“uppādinī”ti. </span></div><p><div class=verse-container id=vb3:75.3><span>Cha dhātuyo siyā uppannā, siyā anuppannā, siyā uppādino. </span></div><p><div class=verse-container id=vb3:75.4><span>Dhammadhātu siyā uppannā, siyā anuppannā, siyā uppādinī, siyā na vattabbā—“uppannā”tipi, “anuppannā”tipi, “uppādinī”tipi. </span></div><p><div class=verse-container id=vb3:76.1><span>Sattarasa dhātuyo siyā atītā, siyā anāgatā, siyā paccuppannā. </span></div><p><div class=verse-container id=vb3:76.2><span>Dhammadhātu siyā atītā, siyā anāgatā, siyā paccuppannā, siyā na vattabbā—“atītā”tipi, “anāgatā”tipi, “paccuppannā”tipi. </span></div><p><div class=verse-container id=vb3:77.1><span>Dasa dhātuyo anārammaṇā. </span></div><p><div class=verse-container id=vb3:77.2><span>Cha dhātuyo paccuppannārammaṇā. </span></div><p><div class=verse-container id=vb3:77.3><span>Dve dhātuyo siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi. </span></div><p><div class=verse-container id=vb3:78.1><span>Siyā ajjhattā, siyā bahiddhā, siyā ajjhattabahiddhā. </span></div><p><div class=verse-container id=vb3:79.1><span>Dasa dhātuyo anārammaṇā. </span></div><p><div class=verse-container id=vb3:79.2><span>Cha dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā. </span></div><p><div class=verse-container id=vb3:79.3><span>Dve dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi. </span></div><p><div class=verse-container id=vb3:80.1><span>Rūpadhātu sanidassanasappaṭighā. </span></div><p><div class=verse-container id=vb3:80.2><span>Nava dhātuyo anidassanaappaṭighā. </span></div><p><div class=verse-container id=vb3:80.3><span>Aṭṭha dhātuyo anidassanaappaṭighā. </span></div><p><div class=verse-container id=vb3:81.0.1><span>3.2. 3.2 Duka </span></div><p><div class=verse-container id=vb3:81.0.2><span>3.2.1. Hetugocchaka </span></div><p><div class=verse-container id=vb3:81.1><span>Sattarasa dhātuyo na hetū. </span></div><p><div class=verse-container id=vb3:81.2><span>Dhammadhātu siyā hetu, siyā na hetu. </span></div><p><div class=verse-container id=vb3:81.3><span>Soḷasa dhātuyo ahetukā. </span></div><p><div class=verse-container id=vb3:81.4><span>Dve dhātuyo siyā sahetukā, siyā ahetukā. </span></div><p><div class=verse-container id=vb3:81.5><span>Soḷasa dhātuyo hetuvippayuttā. </span></div><p><div class=verse-container id=vb3:81.6><span>Dve dhātuyo siyā hetusampayuttā, siyā hetuvippayuttā. </span></div><p><div class=verse-container id=vb3:81.7><span>Soḷasa dhātuyo na vattabbā—</span></div><p><div class=verse-container id=vb3:81.8><span>“hetu ceva sahetukā cā”tipi, “sahetukā ceva na ca hetū”tipi. </span></div><p><div class=verse-container id=vb3:81.9><span>Manoviññāṇadhātu na vattabbā—</span></div><p><div class=verse-container id=vb3:81.10><span>“hetu ceva sahetukā cā”ti, siyā sahetukā ceva na ca hetu, siyā na vattabbā—“sahetukā ceva na ca hetū”ti. </span></div><p><div class=verse-container id=vb3:81.11><span>Dhammadhātu siyā hetu ceva sahetukā ca, siyā sahetukā ceva na ca hetu, siyā na vattabbā—“hetu ceva sahetukā cā”tipi, “sahetukā ceva na ca hetū”tipi. </span></div><p><div class=verse-container id=vb3:81.12><span>Soḷasa dhātuyo na vattabbā—</span></div><p><div class=verse-container id=vb3:81.13><span>“hetū ceva hetusampayuttā cā”tipi, “hetusampayuttā ceva na ca hetū”tipi. </span></div><p><div class=verse-container id=vb3:81.14><span>Manoviññāṇadhātu na vattabbā—</span></div><p><div class=verse-container id=vb3:81.15><span>“hetu ceva hetusampayuttā cā”ti, siyā hetusampayuttā ceva na ca hetu, siyā na vattabbā—“hetusampayuttā ceva na ca hetū”ti. </span></div><p><div class=verse-container id=vb3:81.16><span>Dhammadhātu siyā hetu ceva hetusampayuttā ca, siyā hetusampayuttā ceva na ca hetu, siyā na vattabbā—“hetu ceva hetusampayuttā cā”tipi, “hetusampayuttā ceva na ca hetū”tipi. </span></div><p><div class=verse-container id=vb3:81.17><span>Soḷasa dhātuyo na hetuahetukā. </span></div><p><div class=verse-container id=vb3:81.18><span>Manoviññāṇadhātu siyā na hetusahetukā, siyā na hetuahetukā. </span></div><p><div class=verse-container id=vb3:81.19><span>Dhammadhātu siyā na hetusahetukā, siyā na hetuahetukā, siyā na vattabbā—“na hetusahetukā”tipi, “na hetuahetukā”tipi. </span></div><p><div class=verse-container id=vb3:82.0><span>3.2.2. Cūḷantaraduka </span></div><p><div class=verse-container id=vb3:82.1><span>Sattarasa dhātuyo sappaccayā. </span></div><p><div class=verse-container id=vb3:82.2><span>Dhammadhātu siyā sappaccayā, siyā appaccayā. </span></div><p><div class=verse-container id=vb3:82.3><span>Sattarasa dhātuyo saṅkhatā. </span></div><p><div class=verse-container id=vb3:82.4><span>Dhammadhātu siyā saṅkhatā, siyā asaṅkhatā. </span></div><p><div class=verse-container id=vb3:82.5><span>Rūpadhātu sanidassanā. </span></div><p><div class=verse-container id=vb3:82.6><span>Sattarasa dhātuyo anidassanā. </span></div><p><div class=verse-container id=vb3:82.7><span>Dasa dhātuyo sappaṭighā. </span></div><p><div class=verse-container id=vb3:82.8><span>Aṭṭha dhātuyo appaṭighā. </span></div><p><div class=verse-container id=vb3:82.9><span>Dasa dhātuyo rūpā. </span></div><p><div class=verse-container id=vb3:82.10><span>Satta dhātuyo arūpā. </span></div><p><div class=verse-container id=vb3:82.11><span>Dhammadhātu siyā rūpā, siyā arūpā. </span></div><p><div class=verse-container id=vb3:82.12><span>Soḷasa dhātuyo lokiyā. </span></div><p><div class=verse-container id=vb3:82.13><span>Dve dhātuyo siyā lokiyā, siyā lokuttarā; </span></div><p><div class=verse-container id=vb3:82.14><span>kenaci viññeyyā, kenaci na viññeyyā. </span></div><p><div class=verse-container id=vb3:83.0><span>3.2.3. Āsavagocchaka </span></div><p><div class=verse-container id=vb3:83.1><span>Sattarasa dhātuyo no āsavā. </span></div><p><div class=verse-container id=vb3:83.2><span>Dhammadhātu siyā āsavā, siyā no āsavā. </span></div><p><div class=verse-container id=vb3:83.3><span>Soḷasa dhātuyo sāsavā. </span></div><p><div class=verse-container id=vb3:83.4><span>Dve dhātuyo siyā sāsavā, siyā anāsavā. </span></div><p><div class=verse-container id=vb3:83.5><span>Soḷasa dhātuyo āsavavippayuttā. </span></div><p><div class=verse-container id=vb3:83.6><span>Dve dhātuyo siyā āsavasampayuttā, siyā āsavavippayuttā. </span></div><p><div class=verse-container id=vb3:83.7><span>Soḷasa dhātuyo na vattabbā—</span></div><p><div class=verse-container id=vb3:83.8><span>“āsavā ceva sāsavā cā”ti, sāsavā ceva no ca āsavā. </span></div><p><div class=verse-container id=vb3:83.9><span>Manoviññāṇadhātu na vattabbā—</span></div><p><div class=verse-container id=vb3:83.10><span>“āsavo ceva sāsavā cā”ti, siyā sāsavā ceva no ca āsavo, siyā na vattabbā—“sāsavā ceva no ca āsavo”ti. </span></div><p><div class=verse-container id=vb3:83.11><span>Dhammadhātu siyā āsavo ceva sāsavā ca, siyā sāsavā ceva no ca āsavo, siyā na vattabbā—“āsavo ceva sāsavā cā”tipi, “sāsavā ceva no ca āsavo”tipi. </span></div><p><div class=verse-container id=vb3:84.1><span>Soḷasa dhātuyo na vattabbā—</span></div><p><div class=verse-container id=vb3:84.2><span>“āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span></div><p><div class=verse-container id=vb3:84.3><span>Manoviññāṇadhātu na vattabbā—</span></div><p><div class=verse-container id=vb3:84.4><span>“āsavo ceva āsavasampayuttā cā”ti, siyā āsavasampayuttā ceva no ca āsavo, siyā na vattabbā—“āsavasampayuttā ceva no ca āsavo”ti. </span></div><p><div class=verse-container id=vb3:84.5><span>Dhammadhātu siyā āsavo ceva āsavasampayuttā ca, siyā āsavasampayuttā ceva no ca āsavo, siyā na vattabbā—“āsavo ceva āsavasampayuttā cā”tipi, “āsavasampayuttā ceva no ca āsavo”tipi. </span></div><p><div class=verse-container id=vb3:84.6><span>Soḷasa dhātuyo āsavavippayuttasāsavā. </span></div><p><div class=verse-container id=vb3:84.7><span>Dve dhātuyo siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi. </span></div><p><div class=verse-container id=vb3:85.0><span>3.2.4. Saṁyojanagocchaka </span></div><p><div class=verse-container id=vb3:85.1><span>Sattarasa dhātuyo no saṁyojanā. </span></div><p><div class=verse-container id=vb3:85.2><span>Dhammadhātu siyā saṁyojanaṁ, siyā no saṁyojanaṁ. </span></div><p><div class=verse-container id=vb3:85.3><span>Soḷasa dhātuyo saṁyojaniyā. </span></div><p><div class=verse-container id=vb3:85.4><span>Dve dhātuyo siyā saṁyojaniyā, siyā asaṁyojaniyā. </span></div><p><div class=verse-container id=vb3:85.5><span>Soḷasa dhātuyo saṁyojanavippayuttā. </span></div><p><div class=verse-container id=vb3:85.6><span>Dve dhātuyo siyā saṁyojanasampayuttā, siyā saṁyojanavippayuttā. </span></div><p><div class=verse-container id=vb3:85.7><span>Soḷasa dhātuyo na vattabbā—</span></div><p><div class=verse-container id=vb3:85.8><span>“saṁyojanā ceva saṁyojaniyā cā”ti, saṁyojaniyā ceva no ca saṁyojanā. </span></div><p><div class=verse-container id=vb3:85.9><span>Manoviññāṇadhātu na vattabbā—</span></div><p><div class=verse-container id=vb3:85.10><span>“saṁyojanañceva saṁyojaniyā cā”ti, siyā saṁyojaniyā ceva no ca saṁyojanaṁ, siyā na vattabbā—“saṁyojaniyā ceva no ca saṁyojanan”ti. </span></div><p><div class=verse-container id=vb3:85.11><span>Dhammadhātu siyā saṁyojanañceva saṁyojaniyā ca, siyā saṁyojaniyā ceva no ca saṁyojanaṁ, siyā na vattabbā—“saṁyojanañceva saṁyojaniyā cā”tipi, “saṁyojaniyā ceva no ca saṁyojanan”tipi. </span></div><p><div class=verse-container id=vb3:85.12><span>Soḷasa dhātuyo na vattabbā—</span></div><p><div class=verse-container id=vb3:85.13><span>“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi. </span></div><p><div class=verse-container id=vb3:85.14><span>Manoviññāṇadhātu na vattabbā—</span></div><p><div class=verse-container id=vb3:85.15><span>“saṁyojanañceva saṁyojanasampayuttā cā”ti, siyā saṁyojanasampayuttā ceva no ca saṁyojanaṁ, siyā na vattabbā—“saṁyojanasampayuttā ceva no ca saṁyojanan”ti. </span></div><p><div class=verse-container id=vb3:85.16><span>Dhammadhātu siyā saṁyojanañceva saṁyojanasampayuttā ca, siyā saṁyojanasampayuttā ceva no ca saṁyojanaṁ, siyā na vattabbā—“saṁyojanañceva saṁyojanasampayuttā cā”tipi, “saṁyojanasampayuttā ceva no ca saṁyojanan”tipi. </span></div><p><div class=verse-container id=vb3:85.17><span>Soḷasa dhātuyo saṁyojanavippayuttasaṁyojaniyā. </span></div><p><div class=verse-container id=vb3:85.18><span>Dve dhātuyo siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi. </span></div><p><div class=verse-container id=vb3:86.0><span>3.2.5. Ganthagocchaka </span></div><p><div class=verse-container id=vb3:86.1><span>Sattarasa dhātuyo no ganthā. </span></div><p><div class=verse-container id=vb3:86.2><span>Dhammadhātu siyā gantho, siyā no gantho. </span></div><p><div class=verse-container id=vb3:86.3><span>Soḷasa dhātuyo ganthaniyā. </span></div><p><div class=verse-container id=vb3:86.4><span>Dve dhātuyo siyā ganthaniyā, siyā aganthaniyā. </span></div><p><div class=verse-container id=vb3:86.5><span>Soḷasa dhātuyo ganthavippayuttā. </span></div><p><div class=verse-container id=vb3:86.6><span>Dve dhātuyo siyā ganthasampayuttā, siyā ganthavippayuttā. </span></div><p><div class=verse-container id=vb3:86.7><span>Soḷasa dhātuyo na vattabbā—</span></div><p><div class=verse-container id=vb3:86.8><span>“ganthā ceva ganthaniyā cā”ti, ganthaniyā ceva no ca ganthā. </span></div><p><div class=verse-container id=vb3:86.9><span>Manoviññāṇadhātu na vattabbā—</span></div><p><div class=verse-container id=vb3:86.10><span>“gantho ceva ganthaniyā cā”ti, siyā ganthaniyā ceva no ca gantho, siyā na vattabbā—“ganthaniyā ceva no ca gantho”ti. </span></div><p><div class=verse-container id=vb3:86.11><span>Dhammadhātu siyā gantho ceva ganthaniyā ca, siyā ganthaniyā ceva no ca gantho, siyā na vattabbā—“gantho ceva ganthaniyā cā”tipi, “ganthaniyā ceva no ca gantho”tipi. </span></div><p><div class=verse-container id=vb3:86.12><span>Soḷasa dhātuyo na vattabbā—</span></div><p><div class=verse-container id=vb3:86.13><span>“ganthā ceva ganthasampayuttā cā”tipi, “ganthasampayuttā ceva no ca ganthā”tipi. </span></div><p><div class=verse-container id=vb3:86.14><span>Manoviññāṇadhātu na vattabbā—</span></div><p><div class=verse-container id=vb3:86.15><span>“gantho ceva ganthasampayuttā cā”ti, siyā ganthasampayuttā ceva no ca gantho, siyā na vattabbā—“ganthasampayuttā ceva no ca gantho”ti. </span></div><p><div class=verse-container id=vb3:86.16><span>Dhammadhātu siyā gantho ceva ganthasampayuttā ca, siyā ganthasampayuttā ceva no ca gantho, siyā na vattabbā—“gantho ceva ganthasampayuttā cā”tipi, “ganthasampayuttā ceva no ca gantho”tipi. </span></div><p><div class=verse-container id=vb3:86.17><span>Soḷasa dhātuyo ganthavippayuttaganthaniyā. </span></div><p><div class=verse-container id=vb3:86.18><span>Dve dhātuyo siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi. </span></div><p><div class=verse-container id=vb3:87.0><span>3.3.2.6. Oghayoganīvaraṇagocchaka </span></div><p><div class=verse-container id=vb3:87.1><span>Sattarasa dhātuyo no oghā …pe… </span></div><p><div class=verse-container id=vb3:87.2><span>no yogā …pe… </span></div><p><div class=verse-container id=vb3:87.3><span>no nīvaraṇā. </span></div><p><div class=verse-container id=vb3:87.4><span>Dhammadhātu siyā nīvaraṇaṁ, siyā no nīvaraṇaṁ. </span></div><p><div class=verse-container id=vb3:87.5><span>Soḷasa dhātuyo nīvaraṇiyā. </span></div><p><div class=verse-container id=vb3:87.6><span>Dve dhātuyo siyā nīvaraṇiyā, siyā anīvaraṇiyā. </span></div><p><div class=verse-container id=vb3:87.7><span>Soḷasa dhātuyo nīvaraṇavippayuttā. </span></div><p><div class=verse-container id=vb3:87.8><span>Dve dhātuyo siyā nīvaraṇasampayuttā, siyā nīvaraṇavippayuttā. </span></div><p><div class=verse-container id=vb3:87.9><span>Soḷasa dhātuyo na vattabbā—</span></div><p><div class=verse-container id=vb3:87.10><span>“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā. </span></div><p><div class=verse-container id=vb3:87.11><span>Manoviññāṇadhātu na vattabbā—</span></div><p><div class=verse-container id=vb3:87.12><span>“nīvaraṇañceva nīvaraṇiyā cā”ti, siyā nīvaraṇiyā ceva no ca nīvaraṇaṁ, siyā na vattabbā—“nīvaraṇiyā ceva no ca nīvaraṇan”ti. </span></div><p><div class=verse-container id=vb3:87.13><span>Dhammadhātu siyā nīvaraṇañceva nīvaraṇiyā ca, siyā nīvaraṇiyā ceva no ca nīvaraṇaṁ, siyā na vattabbā—“nīvaraṇañceva nīvaraṇiyā cā”tipi, “nīvaraṇiyā ceva no ca nīvaraṇan”tipi. </span></div><p><div class=verse-container id=vb3:87.14><span>Soḷasa dhātuyo na vattabbā—</span></div><p><div class=verse-container id=vb3:87.15><span>“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi. </span></div><p><div class=verse-container id=vb3:87.16><span>Manoviññāṇadhātu na vattabbā—</span></div><p><div class=verse-container id=vb3:87.17><span>“nīvaraṇañceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇaṁ, siyā na vattabbā—“nīvaraṇasampayuttā ceva no ca nīvaraṇan”ti. </span></div><p><div class=verse-container id=vb3:87.18><span>Dhammadhātu siyā nīvaraṇañceva nīvaraṇasampayuttā ca, siyā nīvaraṇasampayuttā ceva no ca nīvaraṇaṁ, siyā na vattabbā—“nīvaraṇañceva nīvaraṇasampayuttā cā”tipi, “nīvaraṇasampayuttā ceva no ca nīvaraṇan”tipi. </span></div><p><div class=verse-container id=vb3:87.19><span>Soḷasa dhātuyo nīvaraṇavippayuttanīvaraṇiyā. </span></div><p><div class=verse-container id=vb3:87.20><span>Dve dhātuyo siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi. </span></div><p><div class=verse-container id=vb3:88.0><span>3.2.9. Parāmāsagocchaka </span></div><p><div class=verse-container id=vb3:88.1><span>Sattarasa dhātuyo no parāmāsā. </span></div><p><div class=verse-container id=vb3:88.2><span>Dhammadhātu siyā parāmāso, siyā no parāmāso. </span></div><p><div class=verse-container id=vb3:88.3><span>Soḷasa dhātuyo parāmaṭṭhā. </span></div><p><div class=verse-container id=vb3:88.4><span>Dve dhātuyo siyā parāmaṭṭhā, siyā aparāmaṭṭhā. </span></div><p><div class=verse-container id=vb3:88.5><span>Soḷasa dhātuyo parāmāsavippayuttā. </span></div><p><div class=verse-container id=vb3:88.6><span>Manoviññāṇadhātu siyā parāmāsasampayuttā, siyā parāmāsavippayuttā. </span></div><p><div class=verse-container id=vb3:88.7><span>Dhammadhātu siyā parāmāsasampayuttā, siyā parāmāsavippayuttā, siyā na vattabbā—“parāmāsasampayuttā”tipi, “parāmāsavippayuttā”tipi. </span></div><p><div class=verse-container id=vb3:88.8><span>Soḷasa dhātuyo na vattabbā—</span></div><p><div class=verse-container id=vb3:88.9><span>“parāmāsā ceva parāmaṭṭhā cā”ti parāmaṭṭhā ceva no ca parāmāsā. </span></div><p><div class=verse-container id=vb3:88.10><span>Manoviññāṇadhātu na vattabbā—</span></div><p><div class=verse-container id=vb3:88.11><span>“parāmāso ceva parāmaṭṭhā cā”ti, siyā parāmaṭṭhā ceva no ca parāmāso, siyā na vattabbā—“parāmaṭṭhā ceva no ca parāmāso”ti. </span></div><p><div class=verse-container id=vb3:88.12><span>Dhammadhātu siyā parāmāso ceva parāmaṭṭhā ca, siyā parāmaṭṭhā ceva no ca parāmāso, siyā na vattabbā—“parāmāso ceva parāmaṭṭhā cā”tipi, “parāmaṭṭhā ceva no ca parāmāso”tipi. </span></div><p><div class=verse-container id=vb3:88.13><span>Soḷasa dhātuyo parāmāsavippayuttaparāmaṭṭhā. </span></div><p><div class=verse-container id=vb3:88.14><span>Dve dhātuyo siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi. </span></div><p><div class=verse-container id=vb3:89.0><span>3.2.10. Mahantaraduka </span></div><p><div class=verse-container id=vb3:89.1><span>Dasa dhātuyo anārammaṇā. </span></div><p><div class=verse-container id=vb3:89.2><span>Satta dhātuyo sārammaṇā. </span></div><p><div class=verse-container id=vb3:89.3><span>Dhammadhātu siyā sārammaṇā, siyā anārammaṇā. </span></div><p><div class=verse-container id=vb3:89.4><span>Satta dhātuyo cittā. </span></div><p><div class=verse-container id=vb3:89.5><span>Ekādasa dhātuyo no cittā. </span></div><p><div class=verse-container id=vb3:89.6><span>Sattarasa dhātuyo acetasikā. </span></div><p><div class=verse-container id=vb3:89.7><span>Dhammadhātu siyā cetasikā, siyā acetasikā. </span></div><p><div class=verse-container id=vb3:89.8><span>Dasa dhātuyo cittavippayuttā. </span></div><p><div class=verse-container id=vb3:89.9><span>Dhammadhātu siyā cittasampayuttā, siyā cittavippayuttā. </span></div><p><div class=verse-container id=vb3:89.10><span>Satta dhātuyo na vattabbā—</span></div><p><div class=verse-container id=vb3:89.11><span>“cittena sampayuttā”tipi, “cittena vippayuttā”tipi. </span></div><p><div class=verse-container id=vb3:89.12><span>Dasa dhātuyo cittavisaṁsaṭṭhā. </span></div><p><div class=verse-container id=vb3:89.13><span>Dhammadhātu siyā cittasaṁsaṭṭhā, siyā cittavisaṁsaṭṭhā. </span></div><p><div class=verse-container id=vb3:89.14><span>Satta dhātuyo na vattabbā—</span></div><p><div class=verse-container id=vb3:89.15><span>“cittena saṁsaṭṭhā”tipi, “cittena visaṁsaṭṭhā”tipi. </span></div><p><div class=verse-container id=vb3:90.1><span>Dvādasa dhātuyo no cittasamuṭṭhānā. </span></div><p><div class=verse-container id=vb3:90.2><span>Cha dhātuyo siyā cittasamuṭṭhānā, siyā no cittasamuṭṭhānā. </span></div><p><div class=verse-container id=vb3:90.3><span>Sattarasa dhātuyo no cittasahabhuno. </span></div><p><div class=verse-container id=vb3:90.4><span>Dhammadhātu siyā cittasahabhū, siyā no cittasahabhū. </span></div><p><div class=verse-container id=vb3:90.5><span>Sattarasa dhātuyo no cittānuparivattino. </span></div><p><div class=verse-container id=vb3:90.6><span>Dhammadhātu siyā cittānuparivattī, siyā no cittānuparivattī. </span></div><p><div class=verse-container id=vb3:90.7><span>Sattarasa dhātuyo no cittasaṁsaṭṭhasamuṭṭhānā. </span></div><p><div class=verse-container id=vb3:90.8><span>Dhammadhātu siyā cittasaṁsaṭṭhasamuṭṭhānā, siyā no cittasaṁsaṭṭhasamuṭṭhānā. </span></div><p><div class=verse-container id=vb3:90.9><span>Sattarasa dhātuyo no cittasaṁsaṭṭhasamuṭṭhānasahabhuno. </span></div><p><div class=verse-container id=vb3:90.10><span>Dhammadhātu siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū. </span></div><p><div class=verse-container id=vb3:90.11><span>Sattarasa dhātuyo no cittasaṁsaṭṭhasamuṭṭhānānuparivattino. </span></div><p><div class=verse-container id=vb3:90.12><span>Dhammadhātu siyā cittasaṁsaṭṭhasamuṭṭhānānuparivattī, siyā no cittasaṁsaṭṭhasamuṭṭhānānuparivattī. </span></div><p><div class=verse-container id=vb3:91.1><span>Dvādasa dhātuyo ajjhattikā. </span></div><p><div class=verse-container id=vb3:91.2><span>Cha dhātuyo bāhirā. </span></div><p><div class=verse-container id=vb3:92.1><span>Nava dhātuyo upādā. </span></div><p><div class=verse-container id=vb3:92.2><span>Aṭṭha dhātuyo no upādā. </span></div><p><div class=verse-container id=vb3:92.3><span>Dhammadhātu siyā upādā, siyā no upādā. </span></div><p><div class=verse-container id=vb3:92.4><span>Dasa dhātuyo upādinnā. </span></div><p><div class=verse-container id=vb3:92.5><span>Saddadhātu anupādinnā. </span></div><p><div class=verse-container id=vb3:92.6><span>Sattadhātuyo siyā upādinnā, siyā anupādinnā. </span></div><p><div class=verse-container id=vb3:93.0><span>3.2.11. Upādānagocchaka </span></div><p><div class=verse-container id=vb3:93.1><span>Sattarasa dhātuyo no upādānā. </span></div><p><div class=verse-container id=vb3:93.2><span>Dhammadhātu siyā upādānaṁ, siyā no upādānaṁ. </span></div><p><div class=verse-container id=vb3:93.3><span>Soḷasa dhātuyo upādāniyā. </span></div><p><div class=verse-container id=vb3:93.4><span>Dve dhātuyo siyā upādāniyā, siyā anupādāniyā. </span></div><p><div class=verse-container id=vb3:93.5><span>Soḷasa dhātuyo upādānavippayuttā. </span></div><p><div class=verse-container id=vb3:93.6><span>Dve dhātuyo siyā upādānasampayuttā, siyā upādānavippayuttā. </span></div><p><div class=verse-container id=vb3:93.7><span>Soḷasa dhātuyo na vattabbā—</span></div><p><div class=verse-container id=vb3:93.8><span>“upādānā ceva upādāniyā cā”ti, upādāniyā ceva no ca upādānā. </span></div><p><div class=verse-container id=vb3:93.9><span>Manoviññāṇadhātu na vattabbā—</span></div><p><div class=verse-container id=vb3:93.10><span>“upādānañceva upādāniyā cā”ti, siyā upādāniyā ceva no ca upādānaṁ, siyā na vattabbā—“upādāniyā ceva no ca upādānan”ti. </span></div><p><div class=verse-container id=vb3:93.11><span>Dhammadhātu siyā upādānañceva upādāniyā ca, siyā upādāniyā ceva no ca upādānaṁ, siyā na vattabbā—“upādānañceva upādāniyā cā”tipi, “upādāniyā ceva no ca upādānan”tipi. </span></div><p><div class=verse-container id=vb3:94.1><span>Soḷasa dhātuyo na vattabbā—</span></div><p><div class=verse-container id=vb3:94.2><span>“upādānā ceva upādānasampayuttā cā”tipi, “upādānasampayuttā ceva no ca upādānā”tipi. </span></div><p><div class=verse-container id=vb3:94.3><span>Manoviññāṇadhātu na vattabbā—</span></div><p><div class=verse-container id=vb3:94.4><span>“upādānañceva upādānasampayuttā cā”ti, siyā upādānasampayuttā ceva no ca upādānaṁ, siyā na vattabbā—“upādānasampayuttā ceva no ca upādānan”ti. </span></div><p><div class=verse-container id=vb3:94.5><span>Dhammadhātu siyā upādānañceva upādānasampayuttā ca, siyā upādānasampayuttā ceva no ca upādānaṁ, siyā na vattabbā—“upādānañceva upādānasampayuttā cā”tipi, “upādānasampayuttā ceva no ca upādānan”tipi. </span></div><p><div class=verse-container id=vb3:94.6><span>Soḷasa dhātuyo upādānavippayuttaupādāniyā. </span></div><p><div class=verse-container id=vb3:94.7><span>Dve dhātuyo siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi. </span></div><p><div class=verse-container id=vb3:95.0><span>3.2.12. Kilesagocchaka </span></div><p><div class=verse-container id=vb3:95.1><span>Sattarasa dhātuyo no kilesā. </span></div><p><div class=verse-container id=vb3:95.2><span>Dhammadhātu siyā kilesā, siyā no kilesā. </span></div><p><div class=verse-container id=vb3:95.3><span>Soḷasa dhātuyo saṅkilesikā. </span></div><p><div class=verse-container id=vb3:95.4><span>Dve dhātuyo siyā saṅkilesikā, siyā asaṅkilesikā. </span></div><p><div class=verse-container id=vb3:95.5><span>Soḷasa dhātuyo asaṅkiliṭṭhā. </span></div><p><div class=verse-container id=vb3:95.6><span>Dve dhātuyo siyā saṅkiliṭṭhā, siyā asaṅkiliṭṭhā. </span></div><p><div class=verse-container id=vb3:95.7><span>Soḷasa dhātuyo kilesavippayuttā. </span></div><p><div class=verse-container id=vb3:95.8><span>Dve dhātuyo siyā kilesasampayuttā, siyā kilesavippayuttā. </span></div><p><div class=verse-container id=vb3:95.9><span>Soḷasa dhātuyo na vattabbā—</span></div><p><div class=verse-container id=vb3:95.10><span>“kilesā ceva saṅkilesikā cā”ti, saṅkilesikā ceva no ca kilesā. </span></div><p><div class=verse-container id=vb3:95.11><span>Manoviññāṇadhātu na vattabbā—</span></div><p><div class=verse-container id=vb3:95.12><span>“kileso ceva saṅkilesikā cā”ti, siyā saṅkilesikā ceva no ca kileso, siyā na vattabbā—“saṅkilesikā ceva no ca kileso”ti. </span></div><p><div class=verse-container id=vb3:95.13><span>Dhammadhātu siyā kileso ceva saṅkilesikā ca, siyā saṅkilesikā ceva no ca kileso, siyā na vattabbā—“kileso ceva saṅkilesikā cā”tipi, “saṅkilesikā ceva no ca kileso”tipi. </span></div><p><div class=verse-container id=vb3:96.1><span>Soḷasa dhātuyo na vattabbā—</span></div><p><div class=verse-container id=vb3:96.2><span>“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi. </span></div><p><div class=verse-container id=vb3:96.3><span>Manoviññāṇadhātu na vattabbā—</span></div><p><div class=verse-container id=vb3:96.4><span>“kileso ceva saṅkiliṭṭhā cā”ti, siyā saṅkiliṭṭhā ceva no ca kileso, siyā na vattabbā—“saṅkiliṭṭhā ceva no ca kileso”ti. </span></div><p><div class=verse-container id=vb3:96.5><span>Dhammadhātu siyā kileso ceva saṅkiliṭṭhā ca, siyā saṅkiliṭṭhā ceva no ca kileso, siyā na vattabbā—“kileso ceva saṅkiliṭṭhā cā”tipi, “saṅkiliṭṭhā ceva no ca kileso”tipi. </span></div><p><div class=verse-container id=vb3:96.6><span>Soḷasa dhātuyo na vattabbā—</span></div><p><div class=verse-container id=vb3:96.7><span>“kilesā ceva kilesasampayuttā cā”tipi, “kilesasampayuttā ceva no ca kilesā”tipi. </span></div><p><div class=verse-container id=vb3:96.8><span>Manoviññāṇadhātu na vattabbā—</span></div><p><div class=verse-container id=vb3:96.9><span>“kileso ceva kilesasampayuttā cā”ti, siyā kilesasampayuttā ceva no ca kileso, siyā na vattabbā—“kilesasampayuttā ceva no ca kileso”ti. </span></div><p><div class=verse-container id=vb3:96.10><span>Dhammadhātu siyā kileso ceva kilesasampayuttā ca, siyā kilesasampayuttā ceva no ca kileso, siyā na vattabbā—“kileso ceva kilesasampayuttā cā”tipi, “kilesasampayuttā ceva no ca kileso”tipi. </span></div><p><div class=verse-container id=vb3:96.11><span>Soḷasa dhātuyo kilesavippayuttasaṅkilesikā. </span></div><p><div class=verse-container id=vb3:96.12><span>Dve dhātuyo siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi. </span></div><p><div class=verse-container id=vb3:97.0><span>3.2.13. Piṭṭhiduka </span></div><p><div class=verse-container id=vb3:97.1><span>Soḷasa dhātuyo na dassanena pahātabbā. </span></div><p><div class=verse-container id=vb3:97.2><span>Dve dhātuyo siyā dassanena pahātabbā, siyā na dassanena pahātabbā. </span></div><p><div class=verse-container id=vb3:97.3><span>Soḷasa dhātuyo na bhāvanāya pahātabbā. </span></div><p><div class=verse-container id=vb3:97.4><span>Dve dhātuyo siyā bhāvanāya pahātabbā, siyā na bhāvanāya pahātabbā. </span></div><p><div class=verse-container id=vb3:97.5><span>Soḷasa dhātuyo na dassanena pahātabbahetukā. </span></div><p><div class=verse-container id=vb3:97.6><span>Dve dhātuyo siyā dassanena pahātabbahetukā, siyā na dassanena pahātabbahetukā. </span></div><p><div class=verse-container id=vb3:97.7><span>Soḷasa dhātuyo na bhāvanāya pahātabbahetukā. </span></div><p><div class=verse-container id=vb3:97.8><span>Dve dhātuyo siyā bhāvanāya pahātabbahetukā, siyā na bhāvanāya pahātabbahetukā. </span></div><p><div class=verse-container id=vb3:98.1><span>Pannarasa dhātuyo avitakkā. </span></div><p><div class=verse-container id=vb3:98.2><span>Manodhātu savitakkā. </span></div><p><div class=verse-container id=vb3:98.3><span>Dve dhātuyo siyā savitakkā, siyā avitakkā. </span></div><p><div class=verse-container id=vb3:98.4><span>Pannarasa dhātuyo avicārā. </span></div><p><div class=verse-container id=vb3:98.5><span>Manodhātu savicārā. </span></div><p><div class=verse-container id=vb3:98.6><span>Dve dhātuyo siyā savicārā, siyā avicārā. </span></div><p><div class=verse-container id=vb3:98.7><span>Soḷasa dhātuyo appītikā. </span></div><p><div class=verse-container id=vb3:98.8><span>Dve dhātuyo siyā sappītikā, siyā appītikā. </span></div><p><div class=verse-container id=vb3:98.9><span>Soḷasa dhātuyo na pītisahagatā. </span></div><p><div class=verse-container id=vb3:98.10><span>Dve dhātuyo siyā pītisahagatā, siyā na pītisahagatā. </span></div><p><div class=verse-container id=vb3:98.11><span>Pannarasa dhātuyo na sukhasahagatā. </span></div><p><div class=verse-container id=vb3:98.12><span>Tisso dhātuyo siyā sukhasahagatā, siyā na sukhasahagatā. </span></div><p><div class=verse-container id=vb3:98.13><span>Ekādasa dhātuyo na upekkhāsahagatā. </span></div><p><div class=verse-container id=vb3:98.14><span>Pañca dhātuyo upekkhāsahagatā. </span></div><p><div class=verse-container id=vb3:98.15><span>Dve dhātuyo siyā upekkhāsahagatā, siyā na upekkhāsahagatā. </span></div><p><div class=verse-container id=vb3:99.1><span>Soḷasa dhātuyo kāmāvacarā. </span></div><p><div class=verse-container id=vb3:99.2><span>Dve dhātuyo siyā kāmāvacarā, siyā na kāmāvacarā. </span></div><p><div class=verse-container id=vb3:99.3><span>Soḷasa dhātuyo na rūpāvacarā. </span></div><p><div class=verse-container id=vb3:99.4><span>Dve dhātuyo siyā rūpāvacarā, siyā na rūpāvacarā. </span></div><p><div class=verse-container id=vb3:99.5><span>Soḷasa dhātuyo na arūpāvacarā. </span></div><p><div class=verse-container id=vb3:99.6><span>Dve dhātuyo siyā arūpāvacarā, siyā na arūpāvacarā. </span></div><p><div class=verse-container id=vb3:99.7><span>Soḷasa dhātuyo pariyāpannā. </span></div><p><div class=verse-container id=vb3:99.8><span>Dve dhātuyo siyā pariyāpannā, siyā apariyāpannā. </span></div><p><div class=verse-container id=vb3:99.9><span>Soḷasa dhātuyo aniyyānikā. </span></div><p><div class=verse-container id=vb3:99.10><span>Dve dhātuyo siyā niyyānikā, siyā aniyyānikā. </span></div><p><div class=verse-container id=vb3:99.11><span>Soḷasa dhātuyo aniyatā. </span></div><p><div class=verse-container id=vb3:99.12><span>Dve dhātuyo siyā niyatā, siyā aniyatā. </span></div><p><div class=verse-container id=vb3:99.13><span>Soḷasa dhātuyo sauttarā. </span></div><p><div class=verse-container id=vb3:99.14><span>Dve dhātuyo siyā sauttarā, siyā anuttarā. </span></div><p><div class=verse-container id=vb3:99.15><span>Soḷasa dhātuyo araṇā. </span></div><p><div class=verse-container id=vb3:99.16><span>Dve dhātuyo siyā saraṇā, siyā araṇāti. </span></div><p><div class=verse-container id=vb3:100.1><span>Pañhāpucchakaṁ. </span></div><p><div class=verse-container id=vb3:101.1><span>Dhātuvibhaṅgo niṭṭhito. </span></div><div class=flex-between><a href=/canon/en/pli/ms/abhidhamma/vb/vb0002.html>Previous</a><a href=/canon/en/pli/ms/abhidhamma/vb/vb0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>