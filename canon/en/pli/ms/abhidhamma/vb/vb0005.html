<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0004.html>Previous</a><a href=/canon/en/pli/ms/abhidhamma/vb/vb0006.html>Next</a></div><p id=vb5:0.1><span class=root>Vibhaṅga </span><br><p id=vb5:0.2><span class="root big-bold">Indriyavibhaṅga </span><br><p id=vb5:1.0><span class=root>1. Abhidhammabhājanīya </span><br><p id=vb5:1.1><span class=root>Bāvīsatindriyāni—</span><br><p id=vb5:1.2><span class=root>cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ. </span><br><p id=vb5:2.1><span class=root>Tattha katamaṁ cakkhundriyaṁ? </span><br><p id=vb5:2.2><span class=root>Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—</span><br><p id=vb5:2.3><span class=root>idaṁ vuccati “cakkhundriyaṁ”. </span><br><p id=vb5:3.1><span class=root>Tattha katamaṁ sotindriyaṁ …pe… </span><br><p id=vb5:3.2><span class=root>ghānindriyaṁ …pe… </span><br><p id=vb5:3.3><span class=root>jivhindriyaṁ …pe… </span><br><p id=vb5:3.4><span class=root>kāyindriyaṁ? </span><br><p id=vb5:3.5><span class=root>Yo kāyo catunnaṁ mahābhūtānaṁ upādāya pasādo …pe… suñño gāmopeso—</span><br><p id=vb5:3.6><span class=root>idaṁ vuccati “kāyindriyaṁ”. </span><br><p id=vb5:4.1><span class=root>Tattha katamaṁ manindriyaṁ? </span><br><p id=vb5:4.2><span class=root>Ekavidhena manindriyaṁ—</span><br><p id=vb5:4.3><span class=root>phassasampayuttaṁ. </span><br><p id=vb5:4.4><span class=root>Duvidhena manindriyaṁ—</span><br><p id=vb5:4.5><span class=root>atthi sahetukaṁ, atthi ahetukaṁ. </span><br><p id=vb5:4.6><span class=root>Tividhena manindriyaṁ—</span><br><p id=vb5:4.7><span class=root>atthi kusalaṁ, atthi akusalaṁ, atthi abyākataṁ. </span><br><p id=vb5:4.8><span class=root>Catubbidhena manindriyaṁ—</span><br><p id=vb5:4.9><span class=root>atthi kāmāvacaraṁ, atthi rūpāvacaraṁ, atthi arūpāvacaraṁ, atthi apariyāpannaṁ. </span><br><p id=vb5:4.10><span class=root>Pañcavidhena manindriyaṁ—</span><br><p id=vb5:4.11><span class=root>atthi sukhindriyasampayuttaṁ, atthi dukkhindriyasampayuttaṁ, atthi somanassindriyasampayuttaṁ, atthi domanassindriyasampayuttaṁ, atthi upekkhindriyasampayuttaṁ. </span><br><p id=vb5:4.12><span class=root>Chabbidhena manindriyaṁ—</span><br><p id=vb5:4.13><span class=root>cakkhuviññāṇaṁ …pe… manoviññāṇaṁ. </span><br><p id=vb5:4.14><span class=root>Evaṁ chabbidhena manindriyaṁ. </span><br><p id=vb5:5.1><span class=root>Sattavidhena manindriyaṁ—</span><br><p id=vb5:5.2><span class=root>cakkhuviññāṇaṁ …pe… kāyaviññāṇaṁ, manodhātu, manoviññāṇadhātu. </span><br><p id=vb5:5.3><span class=root>Evaṁ sattavidhena manindriyaṁ. </span><br><p id=vb5:6.1><span class=root>Aṭṭhavidhena manindriyaṁ—</span><br><p id=vb5:6.2><span class=root>cakkhuviññāṇaṁ …pe… kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu. </span><br><p id=vb5:6.3><span class=root>Evaṁ aṭṭhavidhena manindriyaṁ. </span><br><p id=vb5:7.1><span class=root>Navavidhena manindriyaṁ—</span><br><p id=vb5:7.2><span class=root>cakkhuviññāṇaṁ …pe… kāyaviññāṇaṁ, manodhātu, manoviññāṇadhātu atthi kusalā, atthi akusalā, atthi abyākatā. </span><br><p id=vb5:7.3><span class=root>Evaṁ navavidhena manindriyaṁ. </span><br><p id=vb5:8.1><span class=root>Dasavidhena manindriyaṁ—</span><br><p id=vb5:8.2><span class=root>cakkhuviññāṇaṁ …pe… kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu atthi kusalā, atthi akusalā, atthi abyākatā. </span><br><p id=vb5:8.3><span class=root>Evaṁ dasavidhena manindriyaṁ …pe… </span><br><p id=vb5:8.4><span class=root>evaṁ bahuvidhena manindriyaṁ. </span><br><p id=vb5:8.5><span class=root>Idaṁ vuccati “manindriyaṁ”. </span><br><p id=vb5:9.1><span class=root>Tattha katamaṁ itthindriyaṁ? </span><br><p id=vb5:9.2><span class=root>Yaṁ itthiyā itthiliṅgaṁ itthinimittaṁ itthikuttaṁ itthākappo itthattaṁ itthibhāvo—</span><br><p id=vb5:9.3><span class=root>idaṁ vuccati “itthindriyaṁ”. </span><br><p id=vb5:10.1><span class=root>Tattha katamaṁ purisindriyaṁ? </span><br><p id=vb5:10.2><span class=root>Yaṁ purisassa purisaliṅgaṁ purisanimittaṁ purisakuttaṁ purisākappo purisattaṁ purisabhāvo—</span><br><p id=vb5:10.3><span class=root>idaṁ vuccati “purisindriyaṁ”. </span><br><p id=vb5:11.1><span class=root>Tattha katamaṁ jīvitindriyaṁ? </span><br><p id=vb5:11.2><span class=root>Jīvitindriyaṁ duvidhena—</span><br><p id=vb5:11.3><span class=root>atthi rūpajīvitindriyaṁ, atthi arūpajīvitindriyaṁ. </span><br><p id=vb5:12.1><span class=root>Tattha katamaṁ rūpajīvitindriyaṁ? </span><br><p id=vb5:12.2><span class=root>Yo tesaṁ rūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br><p id=vb5:12.3><span class=root>idaṁ vuccati “rūpajīvitindriyaṁ”. </span><br><p id=vb5:13.1><span class=root>Tattha katamaṁ arūpajīvitindriyaṁ? </span><br><p id=vb5:13.2><span class=root>Yo tesaṁ arūpīnaṁ dhammānaṁ āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ—</span><br><p id=vb5:13.3><span class=root>idaṁ vuccati “arūpajīvitindriyaṁ”. </span><br><p id=vb5:13.4><span class=root>Idaṁ vuccati “jīvitindriyaṁ”. </span><br><p id=vb5:14.1><span class=root>Tattha katamaṁ sukhindriyaṁ? </span><br><p id=vb5:14.2><span class=root>Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—</span><br><p id=vb5:14.3><span class=root>idaṁ vuccati “sukhindriyaṁ”. </span><br><p id=vb5:15.1><span class=root>Tattha katamaṁ dukkhindriyaṁ? </span><br><p id=vb5:15.2><span class=root>Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—</span><br><p id=vb5:15.3><span class=root>idaṁ vuccati “dukkhindriyaṁ”. </span><br><p id=vb5:16.1><span class=root>Tattha katamaṁ somanassindriyaṁ? </span><br><p id=vb5:16.2><span class=root>Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—</span><br><p id=vb5:16.3><span class=root>idaṁ vuccati “somanassindriyaṁ”. </span><br><p id=vb5:17.1><span class=root>Tattha katamaṁ domanassindriyaṁ? </span><br><p id=vb5:17.2><span class=root>Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—</span><br><p id=vb5:17.3><span class=root>idaṁ vuccati “domanassindriyaṁ”. </span><br><p id=vb5:18.1><span class=root>Tattha katamaṁ upekkhindriyaṁ? </span><br><p id=vb5:18.2><span class=root>Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—</span><br><p id=vb5:18.3><span class=root>idaṁ vuccati “upekkhindriyaṁ”. </span><br><p id=vb5:19.1><span class=root>Tattha katamaṁ saddhindriyaṁ? </span><br><p id=vb5:19.2><span class=root>Yā saddhā saddahanā okappanā abhippasādo saddhā saddhindriyaṁ saddhābalaṁ—</span><br><p id=vb5:19.3><span class=root>idaṁ vuccati “saddhindriyaṁ”. </span><br><p id=vb5:20.1><span class=root>Tattha katamaṁ vīriyindriyaṁ? </span><br><p id=vb5:20.2><span class=root>Yo cetasiko vīriyārambho nikkamo parakkamo uyyāmo vāyāmo ussāho ussoḷhī thāmo ṭhiti asithilaparakkamatā anikkhittachandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ—</span><br><p id=vb5:20.3><span class=root>idaṁ vuccati “vīriyindriyaṁ”. </span><br><p id=vb5:21.1><span class=root>Tattha katamaṁ satindriyaṁ? </span><br><p id=vb5:21.2><span class=root>Yā sati anussati paṭissati sati saraṇatā dhāraṇatā apilāpanatā asammussanatā sati satindriyaṁ satibalaṁ sammāsati—</span><br><p id=vb5:21.3><span class=root>idaṁ vuccati “satindriyaṁ”. </span><br><p id=vb5:22.1><span class=root>Tattha katamaṁ samādhindriyaṁ? </span><br><p id=vb5:22.2><span class=root>Yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi—</span><br><p id=vb5:22.3><span class=root>idaṁ vuccati “samādhindriyaṁ”. </span><br><p id=vb5:23.1><span class=root>Tattha katamaṁ paññindriyaṁ? </span><br><p id=vb5:23.2><span class=root>Yā paññā pajānanā …pe… amoho dhammavicayo sammādiṭṭhi—</span><br><p id=vb5:23.3><span class=root>idaṁ vuccati “paññindriyaṁ”. </span><br><p id=vb5:24.1><span class=root>Tattha katamaṁ anaññātaññassāmītindriyaṁ? </span><br><p id=vb5:24.2><span class=root>Yā tesaṁ dhammānaṁ anaññātānaṁ adiṭṭhānaṁ appattānaṁ aviditānaṁ asacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br><p id=vb5:24.3><span class=root>idaṁ vuccati “anaññātaññassāmītindriyaṁ”. </span><br><p id=vb5:25.1><span class=root>Tattha katamaṁ aññindriyaṁ? </span><br><p id=vb5:25.2><span class=root>Yā tesaṁ dhammānaṁ ñātānaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br><p id=vb5:25.3><span class=root>idaṁ vuccati “aññindriyaṁ”. </span><br><p id=vb5:26.1><span class=root>Tattha katamaṁ aññātāvindriyaṁ? </span><br><p id=vb5:26.2><span class=root>Yā tesaṁ dhammānaṁ aññātāvīnaṁ diṭṭhānaṁ pattānaṁ viditānaṁ sacchikatānaṁ sacchikiriyāya paññā pajānanā …pe… amoho dhammavicayo sammādiṭṭhi dhammavicayasambojjhaṅgo maggaṅgaṁ maggapariyāpannaṁ—</span><br><p id=vb5:26.3><span class=root>idaṁ vuccati “aññātāvindriyaṁ”. </span><br><p id=vb5:27.1><span class=root>Abhidhammabhājanīyaṁ. </span><br><p id=vb5:28.0><span class=root>2. Pañhāpucchaka </span><br><p id=vb5:28.1><span class=root>Bāvīsatindriyāni—</span><br><p id=vb5:28.2><span class=root>cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ, manindriyaṁ, itthindriyaṁ, purisindriyaṁ, jīvitindriyaṁ, sukhindriyaṁ, dukkhindriyaṁ, somanassindriyaṁ, domanassindriyaṁ, upekkhindriyaṁ, saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ, anaññātaññassāmītindriyaṁ, aññindriyaṁ, aññātāvindriyaṁ. </span><br><p id=vb5:29.1><span class=root>Bāvīsatīnaṁ indriyānaṁ kati kusalā, kati akusalā, kati abyākatā …pe… kati saraṇā, kati araṇā? </span><br><p id=vb5:30.0><span class=root>2.1. Tika </span><br><p id=vb5:30.1><span class=root>Dasindriyā abyākatā. </span><br><p id=vb5:30.2><span class=root>Domanassindriyaṁ akusalaṁ. </span><br><p id=vb5:30.3><span class=root>Anaññātaññassāmītindriyaṁ kusalaṁ. </span><br><p id=vb5:30.4><span class=root>Cattārindriyā siyā kusalā, siyā abyākatā. </span><br><p id=vb5:30.5><span class=root>Cha indriyā siyā kusalā, siyā akusalā, siyā abyākatā. </span><br><p id=vb5:31.1><span class=root>Dvādasindriyā na vattabbā—“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi. </span><br><p id=vb5:31.2><span class=root>Cha indriyā siyā sukhāya vedanāya sampayuttā, siyā adukkhamasukhāya vedanāya sampayuttā. </span><br><p id=vb5:31.3><span class=root>Tīṇindriyā siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā. </span><br><p id=vb5:31.4><span class=root>Jīvitindriyaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. </span><br><p id=vb5:32.1><span class=root>Sattindriyā nevavipākanavipākadhammadhammā. </span><br><p id=vb5:32.2><span class=root>Tīṇindriyā vipākā. </span><br><p id=vb5:32.3><span class=root>Dvindriyā vipākadhammadhammā. </span><br><p id=vb5:32.4><span class=root>Aññindriyaṁ siyā vipākaṁ, siyā vipākadhammadhammaṁ. </span><br><p id=vb5:32.5><span class=root>Navindriyā siyā vipākā, siyā vipākadhammadhammā, siyā nevavipākanavipākadhammadhammā. </span><br><p id=vb5:33.1><span class=root>Navindriyā upādinnupādāniyā. </span><br><p id=vb5:33.2><span class=root>Domanassindriyaṁ anupādinnupādāniyaṁ. </span><br><p id=vb5:33.3><span class=root>Tīṇindriyā anupādinnaanupādāniyā. </span><br><p id=vb5:33.4><span class=root>Navindriyā siyā upādinnupādāniyā, siyā anupādinnupādāniyā, siyā anupādinnaanupādāniyā. </span><br><p id=vb5:34.1><span class=root>Navindriyā asaṅkiliṭṭhasaṅkilesikā. </span><br><p id=vb5:34.2><span class=root>Domanassindriyaṁ saṅkiliṭṭhasaṅkilesikaṁ. </span><br><p id=vb5:34.3><span class=root>Tīṇindriyā asaṅkiliṭṭhaasaṅkilesikā. </span><br><p id=vb5:34.4><span class=root>Tīṇindriyā siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā. </span><br><p id=vb5:34.5><span class=root>Cha indriyā siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā. </span><br><p id=vb5:35.1><span class=root>Navindriyā avitakkaavicārā. </span><br><p id=vb5:35.2><span class=root>Domanassindriyaṁ savitakkasavicāraṁ. </span><br><p id=vb5:35.3><span class=root>Upekkhindriyaṁ siyā savitakkasavicāraṁ, siyā avitakkaavicāraṁ. </span><br><p id=vb5:35.4><span class=root>Ekādasindriyā siyā savitakkasavicārā, siyā avitakkavicāramattā, siyā avitakkaavicārā. </span><br><p id=vb5:36.1><span class=root>Ekādasindriyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi. </span><br><p id=vb5:36.2><span class=root>Somanassindriyaṁ siyā pītisahagataṁ na sukhasahagataṁ na upekkhāsahagataṁ, siyā na vattabbaṁ—“pītisahagatan”ti. </span><br><p id=vb5:36.3><span class=root>Cha indriyā siyā pītisahagatā, siyā sukhasahagatā, siyā upekkhāsahagatā. </span><br><p id=vb5:36.4><span class=root>Cattārindriyā siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi. </span><br><p id=vb5:37.1><span class=root>Pannarasindriyā neva dassanena na bhāvanāya pahātabbā. </span><br><p id=vb5:37.2><span class=root>Domanassindriyaṁ siyā dassanena pahātabbaṁ, siyā bhāvanāya pahātabbaṁ. </span><br><p id=vb5:37.3><span class=root>Cha indriyā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā. </span><br><p id=vb5:38.1><span class=root>Pannarasindriyā neva dassanena na bhāvanāya pahātabbahetukā. </span><br><p id=vb5:38.2><span class=root>Domanassindriyaṁ siyā dassanena pahātabbahetukaṁ, siyā bhāvanāya pahātabbahetukaṁ. </span><br><p id=vb5:38.3><span class=root>Cha indriyā siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā. </span><br><p id=vb5:39.1><span class=root>Dasindriyā nevācayagāmināpacayagāmino. </span><br><p id=vb5:39.2><span class=root>Domanassindriyaṁ ācayagāmi. </span><br><p id=vb5:39.3><span class=root>Anaññātaññassāmītindriyaṁ apacayagāmi. </span><br><p id=vb5:39.4><span class=root>Aññindriyaṁ siyā apacayagāmi, siyā nevācayagāmināpacayagāmi. </span><br><p id=vb5:39.5><span class=root>Navindriyā siyā ācayagāmino, siyā apacayagāmino, siyā nevācayagāmināpacayagāmino. </span><br><p id=vb5:40.1><span class=root>Dasindriyā nevasekkhanāsekkhā. </span><br><p id=vb5:40.2><span class=root>Dvindriyā sekkhā. </span><br><p id=vb5:40.3><span class=root>Aññātāvindriyaṁ asekkhaṁ. </span><br><p id=vb5:40.4><span class=root>Navindriyā siyā sekkhā, siyā asekkhā, siyā nevasekkhanāsekkhā. </span><br><p id=vb5:41.1><span class=root>Dasindriyā parittā. </span><br><p id=vb5:41.2><span class=root>Tīṇindriyā appamāṇā. </span><br><p id=vb5:41.3><span class=root>Navindriyā siyā parittā, siyā mahaggatā, siyā appamāṇā. </span><br><p id=vb5:42.1><span class=root>Sattindriyā anārammaṇā. </span><br><p id=vb5:42.2><span class=root>Dvindriyā parittārammaṇā. </span><br><p id=vb5:42.3><span class=root>Tīṇindriyā appamāṇārammaṇā. </span><br><p id=vb5:42.4><span class=root>Domanassindriyaṁ siyā parittārammaṇaṁ siyā mahaggatārammaṇaṁ, na appamāṇārammaṇaṁ, siyā na vattabbaṁ—“parittārammaṇan”tipi, “mahaggatārammaṇan”tipi. </span><br><p id=vb5:42.5><span class=root>Navindriyā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi. </span><br><p id=vb5:43.1><span class=root>Navindriyā majjhimā. </span><br><p id=vb5:43.2><span class=root>Domanassindriyaṁ hīnaṁ. </span><br><p id=vb5:43.3><span class=root>Tīṇindriyā paṇītā. </span><br><p id=vb5:43.4><span class=root>Tīṇindriyā siyā majjhimā, siyā paṇītā. </span><br><p id=vb5:43.5><span class=root>Cha indriyā siyā hīnā, siyā majjhimā, siyā paṇītā. </span><br><p id=vb5:44.1><span class=root>Dasindriyā aniyatā. </span><br><p id=vb5:44.2><span class=root>Anaññātaññassāmītindriyaṁ sammattaniyataṁ. </span><br><p id=vb5:44.3><span class=root>Cattārindriyā siyā sammattaniyatā, siyā aniyatā. </span><br><p id=vb5:44.4><span class=root>Domanassindriyaṁ siyā micchattaniyataṁ, siyā aniyataṁ. </span><br><p id=vb5:44.5><span class=root>Cha indriyā siyā micchattaniyatā, siyā sammattaniyatā, siyā aniyatā. </span><br><p id=vb5:45.1><span class=root>Sattindriyā anārammaṇā. </span><br><p id=vb5:45.2><span class=root>Cattārindriyā na vattabbā—“maggārammaṇā”tipi, “maggahetukā”tipi, “maggādhipatino”tipi. </span><br><p id=vb5:45.3><span class=root>Anaññātaññassāmītindriyaṁ na maggārammaṇaṁ, siyā maggahetukaṁ, siyā maggādhipati, siyā na vattabbaṁ—“maggahetukan”tipi, “maggādhipatī”tipi. </span><br><p id=vb5:45.4><span class=root>Aññindriyaṁ na maggārammaṇaṁ, siyā maggahetukaṁ, siyā maggādhipati, siyā na vattabbaṁ—“maggahetukan”tipi, “maggādhipatī”tipi. </span><br><p id=vb5:45.5><span class=root>Navindriyā siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi. </span><br><p id=vb5:46.1><span class=root>Dasindriyā siyā uppannā, siyā uppādino, na vattabbā—“anuppannā”ti. </span><br><p id=vb5:46.2><span class=root>Dvindriyā siyā uppannā, siyā anuppannā, na vattabbā—“uppādino”ti. </span><br><p id=vb5:46.3><span class=root>Dasindriyā siyā uppannā, siyā anuppannā, siyā uppādino. </span><br><p id=vb5:47.1><span class=root>Siyā atītā, siyā anāgatā, siyā paccuppannā. </span><br><p id=vb5:48.1><span class=root>Sattindriyā anārammaṇā. </span><br><p id=vb5:48.2><span class=root>Dvindriyā paccuppannārammaṇā. </span><br><p id=vb5:48.3><span class=root>Tīṇindriyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi. </span><br><p id=vb5:48.4><span class=root>Dasindriyā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi. </span><br><p id=vb5:49.1><span class=root>Siyā ajjhattā, siyā bahiddhā, siyā ajjhattabahiddhā. </span><br><p id=vb5:50.1><span class=root>Sattindriyā anārammaṇā. </span><br><p id=vb5:50.2><span class=root>Tīṇindriyā bahiddhārammaṇā. </span><br><p id=vb5:50.3><span class=root>Cattārindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, aṭṭhindriyā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi. </span><br><p id=vb5:51.1><span class=root>Pañcindriyā anidassanasappaṭighā. </span><br><p id=vb5:51.2><span class=root>Sattarasindriyā anidassanaappaṭighā. </span><br><p id=vb5:52.0.1><span class=root>2.2. 2.2 Duka </span><br><p id=vb5:52.0.2><span class=root>2.2.1. Hetugocchaka </span><br><p id=vb5:52.1><span class=root>Cattārindriyā hetū. </span><br><p id=vb5:52.2><span class=root>Aṭṭhārasindriyā na hetū. </span><br><p id=vb5:52.3><span class=root>Sattindriyā sahetukā. </span><br><p id=vb5:52.4><span class=root>Navindriyā ahetukā. </span><br><p id=vb5:52.5><span class=root>Cha indriyā siyā sahetukā, siyā ahetukā. </span><br><p id=vb5:52.6><span class=root>Sattindriyā hetusampayuttā. </span><br><p id=vb5:52.7><span class=root>Navindriyā hetuvippayuttā. </span><br><p id=vb5:52.8><span class=root>Cha indriyā siyā hetusampayuttā, siyā hetuvippayuttā. </span><br><p id=vb5:52.9><span class=root>Cattārindriyā hetū ceva sahetukā ca. </span><br><p id=vb5:52.10><span class=root>Navindriyā na vattabbā—“hetū ceva sahetukā cā”tipi, “sahetukā ceva na ca hetū”tipi. </span><br><p id=vb5:52.11><span class=root>Tīṇindriyā na vattabbā—“hetū ceva sahetukā cā”ti. </span><br><p id=vb5:52.12><span class=root>Sahetukā ceva na ca hetū. </span><br><p id=vb5:52.13><span class=root>Cha indriyā na vattabbā—“hetū ceva sahetukā cā”ti, siyā sahetukā ceva na ca hetū, siyā na vattabbā—“sahetukā ceva na ca hetū”ti. </span><br><p id=vb5:53.1><span class=root>Cattārindriyā hetū ceva hetusampayuttā ca. </span><br><p id=vb5:53.2><span class=root>Navindriyā na vattabbā—“hetū ceva hetusampayuttā cā”tipi, “hetusampayuttā ceva na ca hetū”tipi. </span><br><p id=vb5:53.3><span class=root>Tīṇindriyā na vattabbā—“hetū ceva hetusampayuttā cā”ti, hetusampayuttā ceva na ca hetū. </span><br><p id=vb5:53.4><span class=root>Cha indriyā na vattabbā—“hetū ceva hetusampayuttā cā”ti, siyā hetusampayuttā ceva na ca hetū, siyā na vattabbā—“hetusampayuttā ceva na ca hetū”ti. </span><br><p id=vb5:54.1><span class=root>Navindriyā na hetū ahetukā. </span><br><p id=vb5:54.2><span class=root>Tīṇindriyā na hetū sahetukā. </span><br><p id=vb5:54.3><span class=root>Cattārindriyā na vattabbā—“na hetū sahetukā”tipi, “na hetū ahetukā”tipi. </span><br><p id=vb5:54.4><span class=root>Cha indriyā siyā na hetū sahetukā, siyā na hetū ahetukā. </span><br><p id=vb5:55.0><span class=root>2.2.2. Cūḷantaraduka </span><br><p id=vb5:55.1><span class=root>Sappaccayā. </span><br><p id=vb5:55.2><span class=root>Saṅkhatā. </span><br><p id=vb5:55.3><span class=root>Anidassanā. </span><br><p id=vb5:55.4><span class=root>Pañcindriyā sappaṭighā. </span><br><p id=vb5:55.5><span class=root>Sattarasindriyā appaṭighā. </span><br><p id=vb5:55.6><span class=root>Sattindriyā rūpā. </span><br><p id=vb5:55.7><span class=root>Cuddasindriyā arūpā. </span><br><p id=vb5:55.8><span class=root>Jīvitindriyaṁ siyā rūpaṁ, siyā arūpaṁ. </span><br><p id=vb5:55.9><span class=root>Dasindriyā lokiyā. </span><br><p id=vb5:55.10><span class=root>Tīṇindriyā lokuttarā. </span><br><p id=vb5:55.11><span class=root>Navindriyā siyā lokiyā, siyā lokuttarā; </span><br><p id=vb5:55.12><span class=root>kenaci viññeyyā, kenaci na viññeyyā. </span><br><p id=vb5:56.0><span class=root>2.2.3. Āsavagocchaka </span><br><p id=vb5:56.1><span class=root>No āsavā. </span><br><p id=vb5:56.2><span class=root>Dasindriyā sāsavā. </span><br><p id=vb5:56.3><span class=root>Tīṇindriyā anāsavā. </span><br><p id=vb5:56.4><span class=root>Navindriyā siyā sāsavā, siyā anāsavā. </span><br><p id=vb5:56.5><span class=root>Pannarasindriyā āsavavippayuttā. </span><br><p id=vb5:56.6><span class=root>Domanassindriyaṁ āsavasampayuttaṁ. </span><br><p id=vb5:56.7><span class=root>Cha indriyā siyā āsavasampayuttā, siyā āsavavippayuttā. </span><br><p id=vb5:56.8><span class=root>Dasindriyā na vattabbā—“āsavā ceva sāsavā cā”ti, sāsavā ceva no ca āsavā. </span><br><p id=vb5:56.9><span class=root>Tīṇindriyā na vattabbā—“āsavā ceva sāsavā cā”tipi, “sāsavā ceva no ca āsavā”tipi. </span><br><p id=vb5:56.10><span class=root>Navindriyā na vattabbā—“āsavā ceva sāsavā cā”ti, siyā sāsavā ceva no ca āsavā, siyā na vattabbā—“sāsavā ceva no ca āsavā”ti. </span><br><p id=vb5:57.1><span class=root>Pannarasindriyā na vattabbā—“āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span><br><p id=vb5:57.2><span class=root>Domanassindriyaṁ na vattabbaṁ—“āsavo ceva āsavasampayuttañcā”ti, āsavasampayuttañceva no ca āsavo. </span><br><p id=vb5:57.3><span class=root>Cha indriyā na vattabbā—“āsavā ceva āsavasampayuttā cā”ti, siyā āsavasampayuttā ceva no ca āsavā, siyā na vattabbā—“āsavasampayuttā ceva no ca āsavā”ti. </span><br><p id=vb5:57.4><span class=root>Navindriyā āsavavippayuttasāsavā. </span><br><p id=vb5:57.5><span class=root>Tīṇindriyā āsavavippayuttaanāsavā. </span><br><p id=vb5:57.6><span class=root>Domanassindriyaṁ na vattabbaṁ—“āsavavippayuttasāsavan”tipi, “āsavavippayuttaanāsavan”tipi. </span><br><p id=vb5:57.7><span class=root>Tīṇindriyā siyā āsavavippayuttasāsavā, siyā āsavavippayuttaanāsavā. </span><br><p id=vb5:57.8><span class=root>Cha indriyā siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi. </span><br><p id=vb5:58.0><span class=root>2.2.4. Saṁyojanagocchaka </span><br><p id=vb5:58.1><span class=root>No saṁyojanā. </span><br><p id=vb5:58.2><span class=root>Dasindriyā saṁyojaniyā. </span><br><p id=vb5:58.3><span class=root>Tīṇindriyā asaṁyojaniyā. </span><br><p id=vb5:58.4><span class=root>Navindriyā siyā saṁyojaniyā, siyā asaṁyojaniyā. </span><br><p id=vb5:58.5><span class=root>Pannarasindriyā saṁyojanavippayuttā. </span><br><p id=vb5:58.6><span class=root>Domanassindriyaṁ saṁyojanasampayuttaṁ. </span><br><p id=vb5:58.7><span class=root>Cha indriyā siyā saṁyojanasampayuttā, siyā saṁyojanavippayuttā. </span><br><p id=vb5:58.8><span class=root>Dasindriyā na vattabbā—“saṁyojanā ceva saṁyojaniyā cā”ti, saṁyojaniyā ceva no ca saṁyojanā. </span><br><p id=vb5:58.9><span class=root>Tīṇindriyā na vattabbā—“saṁyojanā ceva saṁyojaniyā cā”tipi, “saṁyojaniyā ceva no ca saṁyojanā”tipi. </span><br><p id=vb5:58.10><span class=root>Navindriyā na vattabbā—“saṁyojanā ceva saṁyojaniyā cā”ti, siyā saṁyojaniyā ceva no ca saṁyojanā, siyā na vattabbā—“saṁyojaniyā ceva no ca saṁyojanā”ti. </span><br><p id=vb5:59.1><span class=root>Pannarasindriyā na vattabbā—“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi. </span><br><p id=vb5:59.2><span class=root>Domanassindriyaṁ na vattabbaṁ—“saṁyojanañceva saṁyojanasampayuttañcā”ti, saṁyojanasampayuttañceva no ca saṁyojanaṁ. </span><br><p id=vb5:59.3><span class=root>Cha indriyā na vattabbā—“saṁyojanā ceva saṁyojanasampayuttā cā”ti, siyā saṁyojanasampayuttā ceva no ca saṁyojanā, siyā na vattabbā—“saṁyojanasampayuttā ceva no ca saṁyojanā”ti. </span><br><p id=vb5:60.1><span class=root>Navindriyā saṁyojanavippayuttasaṁyojaniyā. </span><br><p id=vb5:60.2><span class=root>Tīṇindriyā saṁyojanavippayuttaasaṁyojaniyā. </span><br><p id=vb5:60.3><span class=root>Domanassindriyaṁ na vattabbaṁ—“saṁyojanavippayuttasaṁyojaniyan”tipi, “saṁyojanavippayuttaasaṁyojaniyan”tipi. </span><br><p id=vb5:60.4><span class=root>Tīṇindriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā. </span><br><p id=vb5:60.5><span class=root>Cha indriyā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi. </span><br><p id=vb5:61.0><span class=root>2.2.5. Ganthagocchaka </span><br><p id=vb5:61.1><span class=root>No ganthā. </span><br><p id=vb5:61.2><span class=root>Dasindriyā ganthaniyā. </span><br><p id=vb5:61.3><span class=root>Tīṇindriyā aganthaniyā. </span><br><p id=vb5:61.4><span class=root>Navindriyā siyā ganthaniyā, siyā aganthaniyā. </span><br><p id=vb5:61.5><span class=root>Pannarasindriyā ganthavippayuttā. </span><br><p id=vb5:61.6><span class=root>Domanassindriyaṁ ganthasampayuttaṁ. </span><br><p id=vb5:61.7><span class=root>Cha indriyā siyā ganthasampayuttā, siyā ganthavippayuttā. </span><br><p id=vb5:61.8><span class=root>Dasindriyā na vattabbā—“ganthā ceva ganthaniyā cā”ti, ganthaniyā ceva no ca ganthā. </span><br><p id=vb5:61.9><span class=root>Tīṇindriyā na vattabbā—“ganthā ceva ganthaniyā cā”tipi, “ganthaniyā ceva no ca ganthā”tipi. </span><br><p id=vb5:61.10><span class=root>Navindriyā na vattabbā—“ganthā ceva ganthaniyā cā”ti, siyā ganthaniyā ceva no ca ganthā, siyā na vattabbā—“ganthaniyā ceva no ca ganthā”ti. </span><br><p id=vb5:62.1><span class=root>Pannarasindriyā na vattabbā—“ganthā ceva ganthasampayuttā cā”tipi, “ganthasampayuttā ceva no ca ganthā”tipi. </span><br><p id=vb5:62.2><span class=root>Domanassindriyaṁ na vattabbaṁ—“gantho ceva ganthasampayuttañcā”ti, ganthasampayuttañceva no ca gantho. </span><br><p id=vb5:62.3><span class=root>Cha indriyā na vattabbā—“ganthā ceva ganthasampayuttā cā”ti, siyā ganthasampayuttā ceva no ca ganthā, siyā na vattabbā—“ganthasampayuttā ceva no ca ganthā”ti. </span><br><p id=vb5:63.1><span class=root>Navindriyā ganthavippayuttaganthaniyā. </span><br><p id=vb5:63.2><span class=root>Tīṇindriyā ganthavippayuttaaganthaniyā. </span><br><p id=vb5:63.3><span class=root>Domanassindriyaṁ na vattabbaṁ—“ganthavippayuttaganthaniyan”tipi, “ganthavippayuttaaganthaniyan”tipi. </span><br><p id=vb5:63.4><span class=root>Tīṇindriyā siyā ganthavippayuttaganthaniyā, siyā ganthavippayuttaaganthaniyā. </span><br><p id=vb5:63.5><span class=root>Cha indriyā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi. </span><br><p id=vb5:64.0><span class=root>5.2.2.6. Oghayoganīvaraṇagocchaka </span><br><p id=vb5:64.1><span class=root>No oghā …pe… </span><br><p id=vb5:64.2><span class=root>no yogā …pe… </span><br><p id=vb5:64.3><span class=root>no nīvaraṇā. </span><br><p id=vb5:64.4><span class=root>Dasindriyā nīvaraṇiyā. </span><br><p id=vb5:64.5><span class=root>Tīṇindriyā anīvaraṇiyā. </span><br><p id=vb5:64.6><span class=root>Navindriyā siyā nīvaraṇiyā, siyā anīvaraṇiyā. </span><br><p id=vb5:64.7><span class=root>Pannarasindriyā nīvaraṇavippayuttā. </span><br><p id=vb5:64.8><span class=root>Domanassindriyaṁ nīvaraṇasampayuttaṁ. </span><br><p id=vb5:64.9><span class=root>Cha indriyā siyā nīvaraṇasampayuttā, siyā nīvaraṇavippayuttā. </span><br><p id=vb5:64.10><span class=root>Dasindriyā na vattabbā—“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā. </span><br><p id=vb5:64.11><span class=root>Tīṇindriyā na vattabbā—“nīvaraṇā ceva nīvaraṇiyā cā”tipi, “nīvaraṇiyā ceva no ca nīvaraṇā”tipi. </span><br><p id=vb5:64.12><span class=root>Navindriyā na vattabbā—“nīvaraṇā ceva nīvaraṇiyā cā”ti, siyā nīvaraṇiyā ceva no ca nīvaraṇā, siyā na vattabbā—“nīvaraṇiyā ceva no ca nīvaraṇā”ti. </span><br><p id=vb5:65.1><span class=root>Pannarasindriyā na vattabbā—“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi. </span><br><p id=vb5:65.2><span class=root>Domanassindriyaṁ na vattabbaṁ—“nīvaraṇañceva nīvaraṇasampayuttañcā”ti, nīvaraṇasampayuttañceva no ca nīvaraṇaṁ. </span><br><p id=vb5:65.3><span class=root>Cha indriyā na vattabbā—“nīvaraṇā ceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇā, siyā na vattabbā—“nīvaraṇasampayuttā ceva no ca nīvaraṇā”ti. </span><br><p id=vb5:66.1><span class=root>Navindriyā nīvaraṇavippayuttanīvaraṇiyā. </span><br><p id=vb5:66.2><span class=root>Tīṇindriyā nīvaraṇavippayuttaanīvaraṇiyā. </span><br><p id=vb5:66.3><span class=root>Domanassindriyaṁ na vattabbaṁ—“nīvaraṇavippayuttanīvaraṇiyan”tipi, “nīvaraṇavippayuttaanīvaraṇiyan”tipi. </span><br><p id=vb5:66.4><span class=root>Tīṇindriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā. </span><br><p id=vb5:66.5><span class=root>Cha indriyā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi. </span><br><p id=vb5:67.0><span class=root>2.2.9. Parāmāsagocchaka </span><br><p id=vb5:67.1><span class=root>No parāmāsā. </span><br><p id=vb5:67.2><span class=root>Dasindriyā parāmaṭṭhā. </span><br><p id=vb5:67.3><span class=root>Tīṇindriyā aparāmaṭṭhā. </span><br><p id=vb5:67.4><span class=root>Navindriyā siyā parāmaṭṭhā, siyā aparāmaṭṭhā. </span><br><p id=vb5:67.5><span class=root>Soḷasindriyā parāmāsavippayuttā. </span><br><p id=vb5:67.6><span class=root>Cha indriyā siyā parāmāsasampayuttā, siyā parāmāsavippayuttā. </span><br><p id=vb5:67.7><span class=root>Dasindriyā na vattabbā—“parāmāsā ceva parāmaṭṭhā cā”ti, parāmaṭṭhā ceva no ca parāmāsā. </span><br><p id=vb5:67.8><span class=root>Tīṇindriyā na vattabbā—“parāmāsā ceva parāmaṭṭhā cā”tipi, “parāmaṭṭhā ceva no ca parāmāsā”tipi. </span><br><p id=vb5:67.9><span class=root>Navindriyā na vattabbā—“parāmāsā ceva parāmaṭṭhā cā”ti, siyā parāmaṭṭhā ceva no ca parāmāsā, siyā na vattabbā—“parāmaṭṭhā ceva no ca parāmāsā”ti. </span><br><p id=vb5:67.10><span class=root>Dasindriyā parāmāsavippayuttaparāmaṭṭhā. </span><br><p id=vb5:67.11><span class=root>Tīṇindriyā parāmāsavippayuttaaparāmaṭṭhā. </span><br><p id=vb5:67.12><span class=root>Tīṇindriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā. </span><br><p id=vb5:67.13><span class=root>Cha indriyā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi. </span><br><p id=vb5:68.0><span class=root>2.2.10. Mahantaraduka </span><br><p id=vb5:68.1><span class=root>Sattindriyā anārammaṇā. </span><br><p id=vb5:68.2><span class=root>Cuddasindriyā sārammaṇā. </span><br><p id=vb5:68.3><span class=root>Jīvitindriyā siyā sārammaṇaṁ, siyā anārammaṇaṁ. </span><br><p id=vb5:68.4><span class=root>Ekavīsatindriyā no cittā. </span><br><p id=vb5:68.5><span class=root>Manindriyaṁ cittaṁ. </span><br><p id=vb5:68.6><span class=root>Terasindriyā cetasikā. </span><br><p id=vb5:68.7><span class=root>Aṭṭhindriyā acetasikā. </span><br><p id=vb5:68.8><span class=root>Jīvitindriyaṁ siyā cetasikaṁ, siyā acetasikaṁ. </span><br><p id=vb5:68.9><span class=root>Terasindriyā cittasampayuttā. </span><br><p id=vb5:68.10><span class=root>Sattindriyā cittavippayuttā. </span><br><p id=vb5:68.11><span class=root>Jīvitindriyaṁ siyā cittasampayuttaṁ, siyā cittavippayuttaṁ. </span><br><p id=vb5:68.12><span class=root>Manindriyaṁ na vattabbaṁ—“cittena sampayuttan”tipi, “cittena vippayuttan”tipi. </span><br><p id=vb5:69.1><span class=root>Terasindriyā cittasaṁsaṭṭhā. </span><br><p id=vb5:69.2><span class=root>Sattindriyā cittavisaṁsaṭṭhā. </span><br><p id=vb5:69.3><span class=root>Jīvitindriyaṁ siyā cittasaṁsaṭṭhaṁ, siyā cittavisaṁsaṭṭhaṁ. </span><br><p id=vb5:69.4><span class=root>Manindriyaṁ na vattabbaṁ—“cittena saṁsaṭṭhan”tipi, “cittena visaṁsaṭṭhan”tipi. </span><br><p id=vb5:69.5><span class=root>Terasindriyā cittasamuṭṭhānā. </span><br><p id=vb5:69.6><span class=root>Aṭṭhindriyā no cittasamuṭṭhānā. </span><br><p id=vb5:69.7><span class=root>Jīvitindriyaṁ siyā cittasamuṭṭhānaṁ, siyā no cittasamuṭṭhānaṁ. </span><br><p id=vb5:70.1><span class=root>Terasindriyā cittasahabhuno. </span><br><p id=vb5:70.2><span class=root>Aṭṭhindriyā no cittasahabhuno. </span><br><p id=vb5:70.3><span class=root>Jīvitindriyaṁ siyā cittasahabhū, siyā no cittasahabhū. </span><br><p id=vb5:70.4><span class=root>Terasindriyā cittānuparivattino. </span><br><p id=vb5:70.5><span class=root>Aṭṭhindriyā no cittānuparivattino. </span><br><p id=vb5:70.6><span class=root>Jīvitindriyaṁ siyā cittānuparivatti, siyā no cittānuparivatti. </span><br><p id=vb5:71.1><span class=root>Terasindriyā cittasaṁsaṭṭhasamuṭṭhānā. </span><br><p id=vb5:71.2><span class=root>Aṭṭhindriyā no cittasaṁsaṭṭhasamuṭṭhānā. </span><br><p id=vb5:71.3><span class=root>Jīvitindriyaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ. </span><br><p id=vb5:71.4><span class=root>Terasindriyā cittasaṁsaṭṭhasamuṭṭhānasahabhuno. </span><br><p id=vb5:71.5><span class=root>Aṭṭhindriyā no cittasaṁsaṭṭhasamuṭṭhānasahabhuno. </span><br><p id=vb5:71.6><span class=root>Jīvitindriyaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū. </span><br><p id=vb5:71.7><span class=root>Terasindriyā cittasaṁsaṭṭhasamuṭṭhānānuparivattino. </span><br><p id=vb5:71.8><span class=root>Aṭṭhindriyā no cittasaṁsaṭṭhasamuṭṭhānānuparivattino. </span><br><p id=vb5:71.9><span class=root>Jīvitindriyaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti. </span><br><p id=vb5:72.0><span class=root>2.2.11. Upādānagocchaka </span><br><p id=vb5:72.1><span class=root>Cha indriyā ajjhattikā. </span><br><p id=vb5:72.2><span class=root>Soḷasindriyā bāhirā. </span><br><p id=vb5:72.3><span class=root>Sattindriyā upādā. </span><br><p id=vb5:72.4><span class=root>Cuddasindriyā no upādā. </span><br><p id=vb5:72.5><span class=root>Jīvitindriyaṁ siyā upādā, siyā no upādā. </span><br><p id=vb5:72.6><span class=root>Navindriyā upādinnā. </span><br><p id=vb5:72.7><span class=root>Cattārindriyā anupādinnā. </span><br><p id=vb5:72.8><span class=root>Navindriyā siyā upādinnā, siyā anupādinnā. </span><br><p id=vb5:73.0><span class=root>2.2.12. Kilesagocchaka </span><br><p id=vb5:73.1><span class=root>No upādānā. </span><br><p id=vb5:73.2><span class=root>Dasindriyā upādāniyā. </span><br><p id=vb5:73.3><span class=root>Tīṇindriyā anupādāniyā. </span><br><p id=vb5:73.4><span class=root>Navindriyā siyā upādāniyā, siyā anupādāniyā. </span><br><p id=vb5:73.5><span class=root>Soḷasindriyā upādānavippayuttā. </span><br><p id=vb5:73.6><span class=root>Cha indriyā siyā upādānasampayuttā, siyā upādānavippayuttā. </span><br><p id=vb5:73.7><span class=root>Dasindriyā na vattabbā—“upādānā ceva upādāniyā cā”ti, upādāniyā ceva no ca upādānā. </span><br><p id=vb5:73.8><span class=root>Tīṇindriyā na vattabbā—“upādānā ceva upādāniyā cā”tipi, “upādāniyā ceva no ca upādānā”tipi. </span><br><p id=vb5:73.9><span class=root>Navindriyā na vattabbā—“upādānā ceva upādāniyā cā”ti, siyā upādāniyā ceva no ca upādānā. </span><br><p id=vb5:73.10><span class=root>Dasindriyā siyā upādāniyā ceva no ca upādānā, siyā na vattabbā—“upādāniyā ceva no ca upādānā”ti. </span><br><p id=vb5:74.1><span class=root>Soḷasindriyā na vattabbā—“upādānā ceva upādānasampayuttā cā”tipi, “upādānasampayuttā ceva no ca upādānā”tipi. </span><br><p id=vb5:74.2><span class=root>Cha indriyā na vattabbā—“upādānā ceva upādānasampayuttā cā”ti, siyā upādānasampayuttā ceva no ca upādānā, siyā na vattabbā—“upādānasampayuttā ceva no ca upādānā”ti. </span><br><p id=vb5:74.3><span class=root>Dasindriyā upādānavippayuttaupādāniyā. </span><br><p id=vb5:74.4><span class=root>Tīṇindriyā upādānavippayuttaanupādāniyā. </span><br><p id=vb5:74.5><span class=root>Tīṇindriyā siyā upādānavippayuttaupādāniyā, siyā upādānavippayuttaanupādāniyā. </span><br><p id=vb5:74.6><span class=root>Cha indriyā siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi. </span><br><p id=vb5:75.0><span class=root>2.2.13. Piṭṭhiduka </span><br><p id=vb5:75.1><span class=root>No kilesā. </span><br><p id=vb5:75.2><span class=root>Dasindriyā saṅkilesikā. </span><br><p id=vb5:75.3><span class=root>Tīṇindriyā asaṅkilesikā. </span><br><p id=vb5:75.4><span class=root>Navindriyā siyā saṅkilesikā, siyā asaṅkilesikā. </span><br><p id=vb5:75.5><span class=root>Pannarasindriyā asaṅkiliṭṭhā. </span><br><p id=vb5:75.6><span class=root>Domanassindriyaṁ saṅkiliṭṭhaṁ. </span><br><p id=vb5:75.7><span class=root>Cha indriyā siyā saṅkiliṭṭhā, siyā asaṅkiliṭṭhā. </span><br><p id=vb5:75.8><span class=root>Pannarasindriyā kilesavippayuttā. </span><br><p id=vb5:75.9><span class=root>Domanassindriyaṁ kilesasampayuttaṁ. </span><br><p id=vb5:75.10><span class=root>Cha indriyā siyā kilesasampayuttā, siyā kilesavippayuttā. </span><br><p id=vb5:75.11><span class=root>Dasindriyā na vattabbā—“kilesā ceva saṅkilesikā cā”ti, saṅkilesikā ceva no ca kilesā. </span><br><p id=vb5:75.12><span class=root>Tīṇindriyā na vattabbā—“kilesā ceva saṅkilesikā cā”tipi, “saṅkilesikā ceva no ca kilesā”tipi. </span><br><p id=vb5:75.13><span class=root>Navindriyā na vattabbā—“kilesā ceva saṅkilesikā cā”ti, siyā saṅkilesikā ceva no ca kilesā, siyā na vattabbā—“saṅkilesikā ceva no ca kilesā”ti. </span><br><p id=vb5:76.1><span class=root>Pannarasindriyā na vattabbā—“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi. </span><br><p id=vb5:76.2><span class=root>Domanassindriyaṁ na vattabbaṁ—“kileso ceva saṅkiliṭṭhañcā”ti, saṅkiliṭṭhañceva no ca kileso. </span><br><p id=vb5:76.3><span class=root>Cha indriyā na vattabbā—“kilesā ceva saṅkiliṭṭhā cā”ti, siyā saṅkiliṭṭhā ceva no ca kilesā, siyā na vattabbā—“saṅkiliṭṭhā ceva no ca kilesā”ti. </span><br><p id=vb5:77.1><span class=root>Pannarasindriyā na vattabbā—“kilesā ceva kilesasampayuttā cā”tipi, “kilesasampayuttā ceva no ca kilesā”tipi. </span><br><p id=vb5:77.2><span class=root>Domanassindriyaṁ na vattabbaṁ—“kileso ceva kilesasampayuttañcā”ti, kilesasampayuttañceva no ca kileso. </span><br><p id=vb5:77.3><span class=root>Cha indriyā na vattabbā—“kilesā ceva kilesasampayuttā cā”ti, siyā kilesasampayuttā ceva no ca kilesā, siyā na vattabbā—“kilesasampayuttā ceva no ca kilesā”ti. </span><br><p id=vb5:77.4><span class=root>Navindriyā kilesavippayuttasaṅkilesikā. </span><br><p id=vb5:77.5><span class=root>Tīṇindriyā kilesavippayuttaasaṅkilesikā. </span><br><p id=vb5:77.6><span class=root>Domanassindriyaṁ na vattabbaṁ—“kilesavippayuttasaṅkilesikan”tipi, “kilesavippayuttaasaṅkilesikan”tipi. </span><br><p id=vb5:77.7><span class=root>Tīṇindriyā siyā kilesavippayuttasaṅkilesikā, siyā kilesavippayuttaasaṅkilesikā. </span><br><p id=vb5:77.8><span class=root>Cha indriyā siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi. </span><br><p id=vb5:78.1><span class=root>Pannarasindriyā na dassanena pahātabbā. </span><br><p id=vb5:78.2><span class=root>Sattindriyā siyā dassanena pahātabbā, siyā na dassanena pahātabbā. </span><br><p id=vb5:78.3><span class=root>Pannarasindriyā na bhāvanāya pahātabbā. </span><br><p id=vb5:78.4><span class=root>Sattindriyā siyā bhāvanāya pahātabbā, siyā na bhāvanāya pahātabbā. </span><br><p id=vb5:78.5><span class=root>Pannarasindriyā na dassanena pahātabbahetukā. </span><br><p id=vb5:78.6><span class=root>Sattindriyā siyā dassanena pahātabbahetukā, siyā na dassanena pahātabbahetukā. </span><br><p id=vb5:78.7><span class=root>Pannarasindriyā na bhāvanāya pahātabbahetukā. </span><br><p id=vb5:78.8><span class=root>Sattindriyā siyā bhāvanāya pahātabbahetukā, siyā na bhāvanāya pahātabbahetukā. </span><br><p id=vb5:79.1><span class=root>Navindriyā avitakkā. </span><br><p id=vb5:79.2><span class=root>Domanassindriyaṁ savitakkaṁ. </span><br><p id=vb5:79.3><span class=root>Dvādasindriyā siyā savitakkā, siyā avitakkā. </span><br><p id=vb5:79.4><span class=root>Navindriyā avicārā. </span><br><p id=vb5:79.5><span class=root>Domanassindriyaṁ savicāraṁ. </span><br><p id=vb5:79.6><span class=root>Dvādasindriyā siyā savicārā, siyā avicārā. </span><br><p id=vb5:79.7><span class=root>Ekādasindriyā appītikā. </span><br><p id=vb5:79.8><span class=root>Ekādasindriyā siyā sappītikā, siyā appītikā. </span><br><p id=vb5:79.9><span class=root>Ekādasindriyā na pītisahagatā. </span><br><p id=vb5:79.10><span class=root>Ekādasindriyā siyā pītisahagatā, siyā na pītisahagatā. </span><br><p id=vb5:79.11><span class=root>Dvādasindriyā na sukhasahagatā. </span><br><p id=vb5:79.12><span class=root>Dasindriyā siyā sukhasahagatā, siyā na sukhasahagatā. </span><br><p id=vb5:79.13><span class=root>Dvādasindriyā na upekkhāsahagatā. </span><br><p id=vb5:79.14><span class=root>Dasindriyā siyā upekkhāsahagatā, siyā na upekkhāsahagatā. </span><br><p id=vb5:80.1><span class=root>Dasindriyā kāmāvacarā. </span><br><p id=vb5:80.2><span class=root>Tīṇindriyā na kāmāvacarā. </span><br><p id=vb5:80.3><span class=root>Navindriyā siyā kāmāvacarā, siyā na kāmāvacarā. </span><br><p id=vb5:80.4><span class=root>Terasindriyā na rūpāvacarā. </span><br><p id=vb5:80.5><span class=root>Navindriyā siyā rūpāvacarā, siyā na rūpāvacarā. </span><br><p id=vb5:80.6><span class=root>Cuddasindriyā na arūpāvacarā. </span><br><p id=vb5:80.7><span class=root>Aṭṭhindriyā siyā arūpāvacarā, siyā na arūpāvacarā. </span><br><p id=vb5:80.8><span class=root>Dasindriyā pariyāpannā. </span><br><p id=vb5:80.9><span class=root>Tīṇindriyā apariyāpannā. </span><br><p id=vb5:80.10><span class=root>Navindriyā siyā pariyāpannā, siyā apariyāpannā. </span><br><p id=vb5:80.11><span class=root>Ekādasindriyā aniyyānikā. </span><br><p id=vb5:80.12><span class=root>Anaññātaññassāmītindriyaṁ niyyānikaṁ. </span><br><p id=vb5:80.13><span class=root>Dasindriyā siyā niyyānikā, siyā aniyyānikā. </span><br><p id=vb5:80.14><span class=root>Dasindriyā aniyatā. </span><br><p id=vb5:80.15><span class=root>Anaññātaññassāmītindriyaṁ niyataṁ. </span><br><p id=vb5:80.16><span class=root>Ekādasindriyā siyā niyatā, siyā aniyatā. </span><br><p id=vb5:80.17><span class=root>Dasindriyā sauttarā. </span><br><p id=vb5:80.18><span class=root>Tīṇindriyā anuttarā. </span><br><p id=vb5:80.19><span class=root>Navindriyā siyā sauttarā, siyā anuttarā. </span><br><p id=vb5:80.20><span class=root>Pannarasindriyā araṇā. </span><br><p id=vb5:80.21><span class=root>Domanassindriyaṁ saraṇaṁ. </span><br><p id=vb5:80.22><span class=root>Cha indriyā siyā saraṇā, siyā araṇāti. </span><br><p id=vb5:81.1><span class=root>Pañhāpucchakaṁ. </span><br><p id=vb5:82.1><span class=root>Indriyavibhaṅgo niṭṭhito. </span><br></main><footer class="container footer"><small><a href=/about/>Contact info</a></small></footer>