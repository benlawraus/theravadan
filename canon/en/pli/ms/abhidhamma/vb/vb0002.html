<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/vb.html> Vibhaṅga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/vb/vb0001.html>Previous</a><a href=/canon/en/pli/ms/abhidhamma/vb/vb0003.html>Next</a></div><p id=vb2:0.1><span class=root>Vibhaṅga </span><br><p id=vb2:0.2><span class="root big-bold">Āyatanavibhaṅga </span><br><p id=vb2:1.0><span class=root>1. Suttantabhājanīya </span><br><p id=vb2:1.1><span class=root>Dvādasāyatanāni—</span><br><p id=vb2:1.2><span class=root>cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ. </span><br><p id=vb2:2.1><span class=root>Cakkhuṁ aniccaṁ dukkhaṁ anattā vipariṇāmadhammaṁ. </span><br><p id=vb2:2.2><span class=root>Rūpā aniccā dukkhā anattā vipariṇāmadhammā. </span><br><p id=vb2:2.3><span class=root>Sotaṁ aniccaṁ dukkhaṁ anattā vipariṇāmadhammaṁ. </span><br><p id=vb2:2.4><span class=root>Saddā aniccā dukkhā anattā vipariṇāmadhammā. </span><br><p id=vb2:2.5><span class=root>Ghānaṁ aniccaṁ dukkhaṁ anattā vipariṇāmadhammaṁ. </span><br><p id=vb2:2.6><span class=root>Gandhā aniccā dukkhā anattā vipariṇāmadhammā. </span><br><p id=vb2:2.7><span class=root>Jivhā aniccā dukkhā anattā vipariṇāmadhammā. </span><br><p id=vb2:2.8><span class=root>Rasā aniccā dukkhā anattā vipariṇāmadhammā. </span><br><p id=vb2:2.9><span class=root>Kāyo anicco dukkho anattā vipariṇāmadhammo. </span><br><p id=vb2:2.10><span class=root>Phoṭṭhabbā aniccā dukkhā anattā vipariṇāmadhammā. </span><br><p id=vb2:2.11><span class=root>Mano anicco dukkho anattā vipariṇāmadhammo. </span><br><p id=vb2:2.12><span class=root>Dhammā aniccā dukkhā anattā vipariṇāmadhammā. </span><br><p id=vb2:3.1><span class=root>Suttantabhājanīyaṁ. </span><br><p id=vb2:4.0><span class=root>2. Abhidhammabhājanīya </span><br><p id=vb2:4.1><span class=root>Dvādasāyatanāni—</span><br><p id=vb2:4.2><span class=root>cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, manāyatanaṁ, rūpāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ, dhammāyatanaṁ. </span><br><p id=vb2:5.1><span class=root>Tattha katamaṁ cakkhāyatanaṁ? </span><br><p id=vb2:5.2><span class=root>Yaṁ cakkhu catunnaṁ mahābhūtānaṁ upādāya pasādo attabhāvapariyāpanno anidassano sappaṭigho, yena cakkhunā anidassanena sappaṭighena rūpaṁ sanidassanaṁ sappaṭighaṁ passi vā passati vā passissati vā passe vā, cakkhumpetaṁ cakkhāyatanampetaṁ cakkhudhātupesā cakkhundriyampetaṁ lokopeso dvārāpesā samuddopeso paṇḍarampetaṁ khettampetaṁ vatthumpetaṁ nettampetaṁ nayanampetaṁ orimaṁ tīrampetaṁ suñño gāmopeso. </span><br><p id=vb2:5.3><span class=root>Idaṁ vuccati “cakkhāyatanaṁ”. </span><br><p id=vb2:6.1><span class=root>Tattha katamaṁ sotāyatanaṁ? </span><br><p id=vb2:6.2><span class=root>Yaṁ sotaṁ catunnaṁ mahābhūtānaṁ upādāya pasādo attabhāvapariyāpanno anidassano sappaṭigho, yena sotena anidassanena sappaṭighena saddaṁ anidassanaṁ sappaṭighaṁ suṇi vā suṇāti vā suṇissati vā suṇe vā, sotampetaṁ sotāyatanampetaṁ sotadhātupesā sotindriyampetaṁ lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso. </span><br><p id=vb2:6.3><span class=root>Idaṁ vuccati “sotāyatanaṁ”. </span><br><p id=vb2:7.1><span class=root>Tattha katamaṁ ghānāyatanaṁ? </span><br><p id=vb2:7.2><span class=root>Yaṁ ghānaṁ catunnaṁ mahābhūtānaṁ upādāya pasādo attabhāvapariyāpanno anidassano sappaṭigho, yena ghānena anidassanena sappaṭighena gandhaṁ anidassanaṁ sappaṭighaṁ ghāyi vā ghāyati vā ghāyissati vā ghāye vā, ghānampetaṁ ghānāyatanampetaṁ ghānadhātupesā ghānindriyampetaṁ lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso. </span><br><p id=vb2:7.3><span class=root>Idaṁ vuccati “ghānāyatanaṁ”. </span><br><p id=vb2:8.1><span class=root>Tattha katamaṁ jivhāyatanaṁ? </span><br><p id=vb2:8.2><span class=root>Yā jivhā catunnaṁ mahābhūtānaṁ upādāya pasādo attabhāvapariyāpanno anidassano sappaṭigho, yāya jivhāya anidassanāya sappaṭighāya rasaṁ anidassanaṁ sappaṭighaṁ sāyi vā sāyati vā sāyissati vā sāye vā, jivhāpesā jivhāyatanampetaṁ jivhādhātupesā jivhindriyampetaṁ lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso. </span><br><p id=vb2:8.3><span class=root>Idaṁ vuccati “jivhāyatanaṁ”. </span><br><p id=vb2:9.1><span class=root>Tattha katamaṁ kāyāyatanaṁ? </span><br><p id=vb2:9.2><span class=root>Yo kāyo catunnaṁ mahābhūtānaṁ upādāya pasādo attabhāvapariyāpanno anidassano sappaṭigho, yena kāyena anidassanena sappaṭighena phoṭṭhabbaṁ anidassanaṁ sappaṭighaṁ phusi vā phusati vā phusissati vā phuse vā, kāyopeso kāyāyatanampetaṁ kāyadhātupesā kāyindriyampetaṁ lokopeso dvārāpesā samuddopeso paṇḍarampetaṁ khettampetaṁ vatthumpetaṁ orimaṁ tīrampetaṁ suñño gāmopeso. </span><br><p id=vb2:9.3><span class=root>Idaṁ vuccati “kāyāyatanaṁ”. </span><br><p id=vb2:10.1><span class=root>Tattha katamaṁ manāyatanaṁ? </span><br><p id=vb2:10.2><span class=root>Ekavidhena manāyatanaṁ—</span><br><p id=vb2:10.3><span class=root>phassasampayuttaṁ. </span><br><p id=vb2:11.1><span class=root>Duvidhena manāyatanaṁ—</span><br><p id=vb2:11.2><span class=root>atthi sahetukaṁ, atthi ahetukaṁ. </span><br><p id=vb2:12.1><span class=root>Tividhena manāyatanaṁ—</span><br><p id=vb2:12.2><span class=root>atthi kusalaṁ, atthi akusalaṁ, atthi abyākataṁ. </span><br><p id=vb2:13.1><span class=root>Catubbidhena manāyatanaṁ—</span><br><p id=vb2:13.2><span class=root>atthi kāmāvacaraṁ, atthi rūpāvacaraṁ, atthi arūpāvacaraṁ, atthi apariyāpannaṁ. </span><br><p id=vb2:14.1><span class=root>Pañcavidhena manāyatanaṁ—</span><br><p id=vb2:14.2><span class=root>atthi sukhindriyasampayuttaṁ, atthi dukkhindriyasampayuttaṁ, atthi somanassindriyasampayuttaṁ, atthi domanassindriyasampayuttaṁ, atthi upekkhindriyasampayuttaṁ. </span><br><p id=vb2:15.1><span class=root>Chabbidhena manāyatanaṁ—</span><br><p id=vb2:15.2><span class=root>cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manoviññāṇaṁ. </span><br><p id=vb2:15.3><span class=root>Evaṁ chabbidhena manāyatanaṁ. </span><br><p id=vb2:16.1><span class=root>Sattavidhena manāyatanaṁ—</span><br><p id=vb2:16.2><span class=root>cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu. </span><br><p id=vb2:16.3><span class=root>Evaṁ sattavidhena manāyatanaṁ. </span><br><p id=vb2:17.1><span class=root>Aṭṭhavidhena manāyatanaṁ—</span><br><p id=vb2:17.2><span class=root>cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu. </span><br><p id=vb2:17.3><span class=root>Evaṁ aṭṭhavidhena manāyatanaṁ. </span><br><p id=vb2:18.1><span class=root>Navavidhena manāyatanaṁ—</span><br><p id=vb2:18.2><span class=root>cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu atthi kusalaṁ, atthi akusalaṁ, atthi abyākataṁ. </span><br><p id=vb2:18.3><span class=root>Evaṁ navavidhena manāyatanaṁ. </span><br><p id=vb2:19.1><span class=root>Dasavidhena manāyatanaṁ—</span><br><p id=vb2:19.2><span class=root>cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ atthi sukhasahagataṁ, atthi dukkhasahagataṁ, manodhātu, manoviññāṇadhātu atthi kusalaṁ, atthi akusalaṁ, atthi abyākataṁ. </span><br><p id=vb2:19.3><span class=root>Evaṁ dasavidhena manāyatanaṁ. </span><br><p id=vb2:20.1><span class=root>Ekavidhena manāyatanaṁ—</span><br><p id=vb2:20.2><span class=root>phassasampayuttaṁ. </span><br><p id=vb2:21.1><span class=root>Duvidhena manāyatanaṁ—</span><br><p id=vb2:21.2><span class=root>atthi sahetukaṁ, atthi ahetukaṁ. </span><br><p id=vb2:22.1><span class=root>Tividhena manāyatanaṁ—</span><br><p id=vb2:22.2><span class=root>atthi sukhāya vedanāya sampayuttaṁ, atthi dukkhāya vedanāya sampayuttaṁ, atthi adukkhamasukhāya vedanāya sampayuttaṁ …pe…. </span><br><p id=vb2:22.3><span class=root>Evaṁ bahuvidhena manāyatanaṁ. </span><br><p id=vb2:22.4><span class=root>Idaṁ vuccati “manāyatanaṁ”. </span><br><p id=vb2:23.1><span class=root>Tattha katamaṁ rūpāyatanaṁ? </span><br><p id=vb2:23.2><span class=root>Yaṁ rūpaṁ catunnaṁ mahābhūtānaṁ upādāya vaṇṇanibhā sanidassanaṁ sappaṭighaṁ nīlaṁ pītakaṁ lohitakaṁ odātaṁ kāḷakaṁ mañjiṭṭhakaṁ hari harivaṇṇaṁ ambaṅkuravaṇṇaṁ dīghaṁ rassaṁ aṇuṁ thūlaṁ vaṭṭaṁ parimaṇḍalaṁ caturassaṁ chaḷaṁsaṁ aṭṭhaṁsaṁ soḷasaṁsaṁ ninnaṁ thalaṁ chāyā ātapo āloko andhakāro abbhā mahikā dhūmo rajo candamaṇḍalassa vaṇṇanibhā sūriyamaṇḍalassa vaṇṇanibhā tārakarūpānaṁ vaṇṇanibhā ādāsamaṇḍalassa vaṇṇanibhā maṇisaṅkhamuttaveḷuriyassa vaṇṇanibhā jātarūparajatassa vaṇṇanibhā, yaṁ vā panaññampi atthi rūpaṁ catunnaṁ mahābhūtānaṁ upādāya vaṇṇanibhā sanidassanaṁ sappaṭighaṁ, yaṁ rūpaṁ sanidassanaṁ sappaṭighaṁ cakkhunā anidassanena sappaṭighena passi vā passati vā passissati vā passe vā, rūpampetaṁ rūpāyatanampetaṁ rūpadhātupesā. </span><br><p id=vb2:23.3><span class=root>Idaṁ vuccati “rūpāyatanaṁ”. </span><br><p id=vb2:24.1><span class=root>Tattha katamaṁ saddāyatanaṁ? </span><br><p id=vb2:24.2><span class=root>Yo saddo catunnaṁ mahābhūtānaṁ upādāya anidassano sappaṭigho bherisaddo mudiṅgasaddo saṅkhasaddo paṇavasaddo gītasaddo vāditasaddo sammasaddo pāṇisaddo sattānaṁ nigghosasaddo dhātūnaṁ sannighātasaddo vātasaddo udakasaddo manussasaddo amanussasaddo, yo vā panaññopi atthi saddo catunnaṁ mahābhūtānaṁ upādāya anidassano sappaṭigho, yaṁ saddaṁ anidassanaṁ sappaṭighaṁ sotena anidassanena sappaṭighena suṇi vā suṇāti vā suṇissati vā suṇe vā, saddopeso saddāyatanampetaṁ saddadhātupesā. </span><br><p id=vb2:24.3><span class=root>Idaṁ vuccati “saddāyatanaṁ”. </span><br><p id=vb2:25.1><span class=root>Tattha katamaṁ gandhāyatanaṁ? </span><br><p id=vb2:25.2><span class=root>Yo gandho catunnaṁ mahābhūtānaṁ upādāya anidassano sappaṭigho mūlagandho sāragandho tacagandho pattagandho pupphagandho phalagandho āmagandho vissagandho sugandho duggandho, yo vā panaññopi atthi gandho catunnaṁ mahābhūtānaṁ upādāya anidassano sappaṭigho, yaṁ gandhaṁ anidassanaṁ sappaṭighaṁ ghānena anidassanena sappaṭighena ghāyi vā ghāyati vā ghāyissati vā ghāye vā, gandhopeso gandhāyatanampetaṁ gandhadhātupesā. </span><br><p id=vb2:25.3><span class=root>Idaṁ vuccati “gandhāyatanaṁ”. </span><br><p id=vb2:26.1><span class=root>Tattha katamaṁ rasāyatanaṁ? </span><br><p id=vb2:26.2><span class=root>Yo raso catunnaṁ mahābhūtānaṁ upādāya anidassano sappaṭigho mūlaraso khandharaso tacaraso pattaraso puppharaso phalaraso ambilaṁ madhuraṁ tittakaṁ kaṭukaṁ loṇikaṁ khārikaṁ lambikaṁ kasāvo sādu asādu, yo vā panaññopi atthi raso catunnaṁ mahābhūtānaṁ upādāya anidassano sappaṭigho, yaṁ rasaṁ anidassanaṁ sappaṭighaṁ jivhāya anidassanāya sappaṭighāya sāyi vā sāyati vā sāyissati vā sāye vā, rasopeso rasāyatanampetaṁ rasadhātupesā. </span><br><p id=vb2:26.3><span class=root>Idaṁ vuccati “rasāyatanaṁ”. </span><br><p id=vb2:27.1><span class=root>Tattha katamaṁ phoṭṭhabbāyatanaṁ? </span><br><p id=vb2:27.2><span class=root>Pathavīdhātu tejodhātu vāyodhātu kakkhaḷaṁ mudukaṁ saṇhaṁ pharusaṁ sukhasamphassaṁ dukkhasamphassaṁ garukaṁ lahukaṁ, yaṁ phoṭṭhabbaṁ anidassanaṁ sappaṭighaṁ kāyena anidassanena sappaṭighena phusi vā phusati vā phusissati vā phuse vā, phoṭṭhabbopeso phoṭṭhabbāyatanampetaṁ phoṭṭhabbadhātupesā. </span><br><p id=vb2:27.3><span class=root>Idaṁ vuccati “phoṭṭhabbāyatanaṁ”. </span><br><p id=vb2:28.1><span class=root>Tattha katamaṁ dhammāyatanaṁ? </span><br><p id=vb2:28.2><span class=root>Vedanākkhandho, saññākkhandho, saṅkhārakkhandho, yañca rūpaṁ anidassanaappaṭighaṁ dhammāyatanapariyāpannaṁ, asaṅkhatā ca dhātu. </span><br><p id=vb2:29.1><span class=root>Tattha katamo vedanākkhandho? </span><br><p id=vb2:29.2><span class=root>Ekavidhena vedanākkhandho—</span><br><p id=vb2:29.3><span class=root>phassasampayutto. </span><br><p id=vb2:29.4><span class=root>Duvidhena vedanākkhandho—</span><br><p id=vb2:29.5><span class=root>atthi sahetuko, atthi ahetuko. </span><br><p id=vb2:29.6><span class=root>Tividhena vedanākkhandho—</span><br><p id=vb2:29.7><span class=root>atthi kusalo, atthi akusalo, atthi abyākato …pe… </span><br><p id=vb2:29.8><span class=root>evaṁ dasavidhena vedanākkhandho …pe… </span><br><p id=vb2:29.9><span class=root>evaṁ bahuvidhena vedanākkhandho. </span><br><p id=vb2:29.10><span class=root>Ayaṁ vuccati “vedanākkhandho”. </span><br><p id=vb2:30.1><span class=root>Tattha katamo saññākkhandho? </span><br><p id=vb2:30.2><span class=root>Ekavidhena saññākkhandho—</span><br><p id=vb2:30.3><span class=root>phassasampayutto. </span><br><p id=vb2:30.4><span class=root>Duvidhena saññākkhandho—</span><br><p id=vb2:30.5><span class=root>atthi sahetuko, atthi ahetuko. </span><br><p id=vb2:30.6><span class=root>Tividhena saññākkhandho—</span><br><p id=vb2:30.7><span class=root>atthi kusalo, atthi akusalo, atthi abyākato …pe… </span><br><p id=vb2:30.8><span class=root>evaṁ dasavidhena saññākkhandho …pe… </span><br><p id=vb2:30.9><span class=root>evaṁ bahuvidhena saññākkhandho. </span><br><p id=vb2:30.10><span class=root>Ayaṁ vuccati “saññākkhandho”. </span><br><p id=vb2:31.1><span class=root>Tattha katamo saṅkhārakkhandho? </span><br><p id=vb2:31.2><span class=root>Ekavidhena saṅkhārakkhandho—</span><br><p id=vb2:31.3><span class=root>cittasampayutto. </span><br><p id=vb2:31.4><span class=root>Duvidhena saṅkhārakkhandho—</span><br><p id=vb2:31.5><span class=root>atthi hetu, atthi na hetu. </span><br><p id=vb2:31.6><span class=root>Tividhena saṅkhārakkhandho—</span><br><p id=vb2:31.7><span class=root>atthi kusalo, atthi akusalo, atthi abyākato …pe… </span><br><p id=vb2:31.8><span class=root>evaṁ dasavidhena saṅkhārakkhandho …pe… </span><br><p id=vb2:31.9><span class=root>evaṁ bahuvidhena saṅkhārakkhandho. </span><br><p id=vb2:31.10><span class=root>Ayaṁ vuccati “saṅkhārakkhandho”. </span><br><p id=vb2:32.1><span class=root>Tattha katamaṁ rūpaṁ anidassanaappaṭighaṁ dhammāyatanapariyāpannaṁ? </span><br><p id=vb2:32.2><span class=root>Itthindriyaṁ purisindriyaṁ …pe… kabaḷīkāro āhāro. </span><br><p id=vb2:32.3><span class=root>Idaṁ vuccati rūpaṁ “anidassanaappaṭighaṁ dhammāyatanapariyāpannaṁ”. </span><br><p id=vb2:33.1><span class=root>Tattha katamā asaṅkhatā dhātu? </span><br><p id=vb2:33.2><span class=root>Rāgakkhayo, dosakkhayo, mohakkhayo—</span><br><p id=vb2:33.3><span class=root>ayaṁ vuccati “asaṅkhatā dhātu”. </span><br><p id=vb2:34.1><span class=root>Idaṁ vuccati dhammāyatanaṁ. </span><br><p id=vb2:34.2><span class=root>Abhidhammabhājanīyaṁ. </span><br><p id=vb2:35.0><span class=root>3. Pañhāpucchaka </span><br><p id=vb2:35.1><span class=root>Dvādasāyatanāni—</span><br><p id=vb2:35.2><span class=root>cakkhāyatanaṁ, rūpāyatanaṁ, sotāyatanaṁ, saddāyatanaṁ, ghānāyatanaṁ, gandhāyatanaṁ, jivhāyatanaṁ, rasāyatanaṁ, kāyāyatanaṁ, phoṭṭhabbāyatanaṁ, manāyatanaṁ, dhammāyatanaṁ. </span><br><p id=vb2:36.1><span class=root>Dvādasannaṁ āyatanānaṁ kati kusalā, kati akusalā, kati abyākatā …pe… kati saraṇā, kati araṇā? </span><br><p id=vb2:37.0><span class=root>3.1. Tika </span><br><p id=vb2:37.1><span class=root>Dasāyatanā abyākatā. </span><br><p id=vb2:37.2><span class=root>Dvāyatanā siyā kusalā, siyā akusalā, siyā abyākatā. </span><br><p id=vb2:38.1><span class=root>Dasāyatanā na vattabbā—</span><br><p id=vb2:38.2><span class=root>“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi. </span><br><p id=vb2:38.3><span class=root>Manāyatanaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ. </span><br><p id=vb2:38.4><span class=root>Dhammāyatanaṁ siyā sukhāya vedanāya sampayuttaṁ, siyā dukkhāya vedanāya sampayuttaṁ, siyā adukkhamasukhāya vedanāya sampayuttaṁ, siyā na vattabbaṁ—“sukhāya vedanāya sampayuttan”tipi, “dukkhāya vedanāya sampayuttan”tipi, “adukkhamasukhāya vedanāya sampayuttan”tipi. </span><br><p id=vb2:39.1><span class=root>Dasāyatanā nevavipākanavipākadhammadhammā. </span><br><p id=vb2:39.2><span class=root>Dvāyatanā siyā vipākā, siyā vipākadhammadhammā, siyā nevavipākanavipākadhammadhammā. </span><br><p id=vb2:40.1><span class=root>Pañcāyatanā upādinnupādāniyā. </span><br><p id=vb2:40.2><span class=root>Saddāyatanaṁ anupādinnupādāniyaṁ. </span><br><p id=vb2:40.3><span class=root>Cattāro āyatanā siyā upādinnupādāniyā, siyā anupādinnupādāniyā, siyā anupādāniyā. </span><br><p id=vb2:40.4><span class=root>Dvāyatanā siyā upādinnupādāniyā, siyā anupādinnupādāniyā, siyā anupādinnaanupādāniyā. </span><br><p id=vb2:41.1><span class=root>Dasāyatanā asaṅkiliṭṭhasaṅkilesikā. </span><br><p id=vb2:41.2><span class=root>Dvāyatanā siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā. </span><br><p id=vb2:42.1><span class=root>Dasāyatanā avitakkaavicārā. </span><br><p id=vb2:42.2><span class=root>Manāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ. </span><br><p id=vb2:42.3><span class=root>Dhammāyatanaṁ siyā savitakkasavicāraṁ, siyā avitakkavicāramattaṁ, siyā avitakkaavicāraṁ, siyā na vattabbaṁ—“savitakkasavicāran”tipi, “avitakkavicāramattan”tipi, “avitakkaavicāran”tipi. </span><br><p id=vb2:43.1><span class=root>Dasāyatanā na vattabbā—</span><br><p id=vb2:43.2><span class=root>“pītisahagatā”tipi, “sukhasahagatā”tipi, “upekkhāsahagatā”tipi. </span><br><p id=vb2:43.3><span class=root>Dvāyatanā siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi. </span><br><p id=vb2:44.1><span class=root>Dasāyatanā neva dassanena na bhāvanāya pahātabbā. </span><br><p id=vb2:44.2><span class=root>Dvāyatanā siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā. </span><br><p id=vb2:45.1><span class=root>Dasāyatanā neva dassanena na bhāvanāya pahātabbahetukā. </span><br><p id=vb2:45.2><span class=root>Dvāyatanā siyā dassanena na pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā. </span><br><p id=vb2:46.1><span class=root>Dasāyatanā nevācayagāmināpacayagāmino. </span><br><p id=vb2:46.2><span class=root>Dvāyatanā siyā ācayagāmino, siyā apacayagāmino, siyā nevācayagāmināpacayagāmino. </span><br><p id=vb2:47.1><span class=root>Dasāyatanā nevasekkhanāsekkhā. </span><br><p id=vb2:47.2><span class=root>Dvāyatanā siyā sekkhā, siyā asekkhā, siyā nevasekkhanāsekkhā. </span><br><p id=vb2:48.1><span class=root>Dasāyatanā parittā. </span><br><p id=vb2:48.2><span class=root>Dvāyatanā siyā parittā, siyā mahaggatā, siyā appamāṇā. </span><br><p id=vb2:49.1><span class=root>Dasāyatanā anārammaṇā. </span><br><p id=vb2:49.2><span class=root>Dvāyatanā siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi. </span><br><p id=vb2:50.1><span class=root>Dasāyatanā majjhimā. </span><br><p id=vb2:50.2><span class=root>Dvāyatanā siyā hīnā, siyā majjhimā, siyā paṇītā. </span><br><p id=vb2:51.1><span class=root>Dasāyatanā aniyatā. </span><br><p id=vb2:51.2><span class=root>Dvāyatanā siyā micchattaniyatā, siyā sammattaniyatā, siyā aniyatā. </span><br><p id=vb2:52.1><span class=root>Dasāyatanā anārammaṇā. </span><br><p id=vb2:52.2><span class=root>Dvāyatanā siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi. </span><br><p id=vb2:53.1><span class=root>Pañcāyatanā siyā uppannā, siyā uppādino, na vattabbā—</span><br><p id=vb2:53.2><span class=root>“anuppannā”ti. </span><br><p id=vb2:53.3><span class=root>Saddāyatanaṁ siyā uppannaṁ, siyā anuppannaṁ, na vattabbaṁ—</span><br><p id=vb2:53.4><span class=root>“uppādī”ti. </span><br><p id=vb2:53.5><span class=root>Pañcāyatanā siyā uppannā, siyā anuppannā, siyā uppādino. </span><br><p id=vb2:53.6><span class=root>Dhammāyatanaṁ siyā uppannaṁ, siyā anuppannaṁ, siyā uppādī, siyā na vattabbaṁ—“uppannan”tipi, “anuppannan”tipi, “uppādī”tipi. </span><br><p id=vb2:54.1><span class=root>Ekādasāyatanā siyā atītā, siyā anāgatā, siyā paccuppannā. </span><br><p id=vb2:54.2><span class=root>Dhammāyatanaṁ siyā atītaṁ, siyā anāgataṁ, siyā paccuppannaṁ, siyā na vattabbaṁ—“atītan”tipi, “anāgatan”tipi, “paccuppannan”tipi. </span><br><p id=vb2:54.3><span class=root>Dasāyatanā anārammaṇā. </span><br><p id=vb2:55.1><span class=root>Dvāyatanā siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi. </span><br><p id=vb2:56.1><span class=root>Siyā ajjhattā, siyā bahiddhā, siyā ajjhattabahiddhā. </span><br><p id=vb2:57.1><span class=root>Dasāyatanā anārammaṇā. </span><br><p id=vb2:57.2><span class=root>Dvāyatanā siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi. </span><br><p id=vb2:58.1><span class=root>Rūpāyatanaṁ sanidassanasappaṭighaṁ. </span><br><p id=vb2:58.2><span class=root>Navāyatanā anidassanasappaṭighā. </span><br><p id=vb2:58.3><span class=root>Dvāyatanā anidassanaappaṭighā. </span><br><p id=vb2:59.0.1><span class=root>3.2. 3.2 Duka </span><br><p id=vb2:59.0.2><span class=root>3.2.1. Hetugocchaka </span><br><p id=vb2:59.1><span class=root>Ekādasāyatanā na hetū. </span><br><p id=vb2:59.2><span class=root>Dhammāyatanaṁ siyā hetu, siyā na hetu. </span><br><p id=vb2:59.3><span class=root>Dasāyatanā ahetukā. </span><br><p id=vb2:59.4><span class=root>Dvāyatanā siyā sahetukā, siyā ahetukā. </span><br><p id=vb2:59.5><span class=root>Dasāyatanā hetuvippayuttā. </span><br><p id=vb2:59.6><span class=root>Dvāyatanā siyā hetusampayuttā, siyā hetuvippayuttā. </span><br><p id=vb2:59.7><span class=root>Dasāyatanā na vattabbā—</span><br><p id=vb2:59.8><span class=root>“hetū ceva sahetukā cā”tipi, “sahetukā ceva na ca hetū”tipi. </span><br><p id=vb2:59.9><span class=root>Manāyatanaṁ na vattabbaṁ—</span><br><p id=vb2:59.10><span class=root>“hetu ceva sahetukañcā”ti, siyā sahetukañceva na ca hetu, siyā na vattabbaṁ—“sahetukañceva na ca hetū”ti. </span><br><p id=vb2:59.11><span class=root>Dhammāyatanaṁ siyā hetu ceva sahetukañca, siyā sahetukañceva na ca hetu, siyā na vattabbaṁ—“hetu ceva sahetukañcā”tipi, “sahetukañceva na ca hetū”tipi. </span><br><p id=vb2:59.12><span class=root>Dasāyatanā na vattabbā—</span><br><p id=vb2:59.13><span class=root>“hetū ceva hetusampayuttā cā”tipi, “hetusampayuttā ceva na ca hetū”tipi. </span><br><p id=vb2:59.14><span class=root>Manāyatanaṁ na vattabbaṁ—</span><br><p id=vb2:59.15><span class=root>“hetu ceva hetusampayuttañcā”ti, siyā hetusampayuttañceva na ca hetu, siyā na vattabbaṁ—“hetusampayuttañceva na ca hetū”ti. </span><br><p id=vb2:59.16><span class=root>Dhammāyatanaṁ siyā hetu ceva hetusampayuttañca, siyā hetusampayuttañceva na ca hetu, siyā na vattabbaṁ—“hetu ceva hetusampayuttañcā”tipi, “hetusampayuttañceva na ca hetū”tipi. </span><br><p id=vb2:59.17><span class=root>Dasāyatanā na hetuahetukā. </span><br><p id=vb2:59.18><span class=root>Manāyatanaṁ siyā na hetusahetukaṁ, siyā na hetuahetukaṁ. </span><br><p id=vb2:59.19><span class=root>Dhammāyatanaṁ siyā na hetusahetukaṁ, siyā na hetuahetukaṁ, siyā na vattabbaṁ—“na hetusahetukan”tipi, “na hetuahetukan”tipi. </span><br><p id=vb2:60.0><span class=root>3.2.2. Cūḷantaraduka </span><br><p id=vb2:60.1><span class=root>Ekādasāyatanā sappaccayā. </span><br><p id=vb2:60.2><span class=root>Dhammāyatanaṁ siyā sappaccayaṁ, siyā appaccayaṁ. </span><br><p id=vb2:60.3><span class=root>Ekādasāyatanā saṅkhatā. </span><br><p id=vb2:60.4><span class=root>Dhammāyatanaṁ siyā saṅkhataṁ, siyā asaṅkhataṁ. </span><br><p id=vb2:60.5><span class=root>Rūpāyatanaṁ sanidassanaṁ. </span><br><p id=vb2:60.6><span class=root>Ekādasāyatanā anidassanā. </span><br><p id=vb2:60.7><span class=root>Dasāyatanā sappaṭighā. </span><br><p id=vb2:60.8><span class=root>Dvāyatanā appaṭighā. </span><br><p id=vb2:60.9><span class=root>Dasāyatanā rūpā. </span><br><p id=vb2:60.10><span class=root>Manāyatanaṁ arūpaṁ. </span><br><p id=vb2:60.11><span class=root>Dhammāyatanaṁ siyā rūpaṁ, siyā arūpaṁ. </span><br><p id=vb2:60.12><span class=root>Dasāyatanā lokiyā. </span><br><p id=vb2:60.13><span class=root>Dvāyatanā siyā lokiyā, siyā lokuttarā; </span><br><p id=vb2:60.14><span class=root>kenaci viññeyyā, kenaci na viññeyyā. </span><br><p id=vb2:61.0><span class=root>3.2.3. Āsavagocchaka </span><br><p id=vb2:61.1><span class=root>Ekādasāyatanā no āsavā. </span><br><p id=vb2:61.2><span class=root>Dhammāyatanaṁ siyā āsavo, siyā no āsavo. </span><br><p id=vb2:61.3><span class=root>Dasāyatanā sāsavā. </span><br><p id=vb2:61.4><span class=root>Dvāyatanā siyā sāsavā, siyā anāsavā. </span><br><p id=vb2:61.5><span class=root>Dasāyatanā āsavavippayuttā. </span><br><p id=vb2:61.6><span class=root>Dvāyatanā siyā āsavasampayuttā, siyā āsavavippayuttā. </span><br><p id=vb2:61.7><span class=root>Dasāyatanā na vattabbā—</span><br><p id=vb2:61.8><span class=root>“āsavā ceva sāsavā cā”ti, sāsavā ceva no ca āsavā. </span><br><p id=vb2:61.9><span class=root>Manāyatanaṁ na vattabbaṁ—</span><br><p id=vb2:61.10><span class=root>“āsavo ceva sāsavañcā”ti, siyā sāsavañceva no ca āsavo, siyā na vattabbaṁ—“sāsavañceva no ca āsavo”ti. </span><br><p id=vb2:61.11><span class=root>Dhammāyatanaṁ siyā āsavo ceva sāsavañca, siyā sāsavañceva no ca āsavo, siyā na vattabbaṁ—“āsavo ceva sāsavañcā”tipi, “sāsavañceva no ca āsavo”tipi. </span><br><p id=vb2:61.12><span class=root>Dasāyatanā na vattabbā—</span><br><p id=vb2:61.13><span class=root>“āsavā ceva āsavasampayuttā cā”tipi, “āsavasampayuttā ceva no ca āsavā”tipi. </span><br><p id=vb2:61.14><span class=root>Manāyatanaṁ na vattabbaṁ—</span><br><p id=vb2:61.15><span class=root>“āsavo ceva āsavasampayuttañcā”ti, siyā āsavasampayuttañceva no ca āsavo, siyā na vattabbaṁ—“āsavasampayuttañceva no ca āsavo”ti. </span><br><p id=vb2:61.16><span class=root>Dhammāyatanaṁ siyā āsavo ceva āsavasampayuttañca, siyā āsavasampayuttañceva no ca āsavo, siyā na vattabbaṁ—“āsavo ceva āsavasampayuttañcā”tipi, “āsavasampayuttañceva no ca āsavo”tipi. </span><br><p id=vb2:61.17><span class=root>Dasāyatanā āsavavippayuttasāsavā. </span><br><p id=vb2:61.18><span class=root>Dvāyatanā siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi. </span><br><p id=vb2:62.0><span class=root>3.2.4. Saṁyojanagocchaka </span><br><p id=vb2:62.1><span class=root>Ekādasāyatanā no saṁyojanā. </span><br><p id=vb2:62.2><span class=root>Dhammāyatanaṁ siyā saṁyojanaṁ, siyā no saṁyojanaṁ. </span><br><p id=vb2:62.3><span class=root>Dasāyatanā saṁyojaniyā. </span><br><p id=vb2:62.4><span class=root>Dvāyatanā siyā saṁyojaniyā, siyā asaṁyojaniyā. </span><br><p id=vb2:62.5><span class=root>Dasāyatanā saṁyojanavippayuttā. </span><br><p id=vb2:62.6><span class=root>Dvāyatanā siyā saṁyojanasampayuttā, siyā saṁyojanavippayuttā. </span><br><p id=vb2:62.7><span class=root>Dasāyatanā na vattabbā—</span><br><p id=vb2:62.8><span class=root>“saṁyojanā ceva saṁyojaniyā cā”ti, saṁyojaniyā ceva no ca saṁyojanā. </span><br><p id=vb2:62.9><span class=root>Manāyatanaṁ na vattabbaṁ—</span><br><p id=vb2:62.10><span class=root>“saṁyojanañceva saṁyojaniyañcā”ti, siyā saṁyojaniyañceva no ca saṁyojanaṁ, siyā na vattabbaṁ—“saṁyojaniyañceva no ca saṁyojanan”ti. </span><br><p id=vb2:62.11><span class=root>Dhammāyatanaṁ siyā saṁyojanañceva saṁyojaniyañca, siyā saṁyojaniyañceva no ca saṁyojanaṁ, siyā na vattabbaṁ—“saṁyojanañceva saṁyojaniyan”tipi, “saṁyojaniyañceva no ca saṁyojanan”tipi. </span><br><p id=vb2:62.12><span class=root>Dasāyatanā na vattabbā—</span><br><p id=vb2:62.13><span class=root>“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi. </span><br><p id=vb2:62.14><span class=root>Manāyatanaṁ na vattabbaṁ—</span><br><p id=vb2:62.15><span class=root>“saṁyojanañceva saṁyojanasampayuttañcā”ti, siyā saṁyojanasampayuttañceva no ca saṁyojanaṁ, siyā na vattabbaṁ—“saṁyojanasampayuttañceva no ca saṁyojanan”ti. </span><br><p id=vb2:62.16><span class=root>Dhammāyatanaṁ siyā saṁyojanañceva saṁyojanasampayuttañca, siyā saṁyojanasampayuttañceva no ca saṁyojanaṁ, siyā na vattabbaṁ—“saṁyojanañceva saṁyojanasampayuttañcā”tipi, “saṁyojanasampayuttañceva no ca saṁyojanan”tipi. </span><br><p id=vb2:62.17><span class=root>Dasāyatanā saṁyojanavippayuttasaṁyojaniyā. </span><br><p id=vb2:62.18><span class=root>Dvāyatanā siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi. </span><br><p id=vb2:63.0><span class=root>3.2.5. Ganthagocchaka </span><br><p id=vb2:63.1><span class=root>Ekādasāyatanā no ganthā. </span><br><p id=vb2:63.2><span class=root>Dhammāyatanaṁ siyā gantho, siyā no gantho. </span><br><p id=vb2:63.3><span class=root>Dasāyatanā ganthaniyā. </span><br><p id=vb2:63.4><span class=root>Dvāyatanā siyā ganthaniyā, siyā aganthaniyā. </span><br><p id=vb2:63.5><span class=root>Dasāyatanā ganthavippayuttā. </span><br><p id=vb2:63.6><span class=root>Dvāyatanā siyā ganthasampayuttā, siyā ganthavippayuttā. </span><br><p id=vb2:63.7><span class=root>Dasāyatanā na vattabbā—</span><br><p id=vb2:63.8><span class=root>“ganthā ceva ganthaniyā cā”ti, ganthaniyā ceva no ca ganthā. </span><br><p id=vb2:63.9><span class=root>Manāyatanaṁ na vattabbaṁ—</span><br><p id=vb2:63.10><span class=root>“gantho ceva ganthaniyañcā”ti, siyā ganthaniyañceva no ca gantho, siyā na vattabbaṁ—“ganthaniyañceva no ca gantho”ti. </span><br><p id=vb2:63.11><span class=root>Dhammāyatanaṁ siyā gantho ceva ganthaniyañca, siyā ganthaniyañceva no ca gantho, siyā na vattabbaṁ—“gantho ceva ganthaniyañcā”tipi, “ganthaniyañceva no ca gantho”tipi. </span><br><p id=vb2:63.12><span class=root>Dasāyatanā na vattabbā—</span><br><p id=vb2:63.13><span class=root>“ganthā ceva ganthasampayuttā cā”tipi, “ganthasampayuttā ceva no ca ganthā”tipi. </span><br><p id=vb2:63.14><span class=root>Manāyatanaṁ na vattabbaṁ—</span><br><p id=vb2:63.15><span class=root>“gantho ceva ganthasampayuttañcā”ti, siyā ganthasampayuttañceva no ca gantho, siyā na vattabbaṁ—“ganthasampayuttañceva no ca gantho”ti. </span><br><p id=vb2:63.16><span class=root>Dhammāyatanaṁ siyā gantho ceva ganthasampayuttañca, siyā ganthasampayuttañceva no ca gantho, siyā na vattabbaṁ—“gantho ceva ganthasampayuttañcā”tipi, “ganthasampayuttañceva no ca gantho”tipi. </span><br><p id=vb2:63.17><span class=root>Dasāyatanā ganthavippayuttaganthaniyā. </span><br><p id=vb2:63.18><span class=root>Dvāyatanā siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi. </span><br><p id=vb2:64.0><span class=root>2.3.2.6. Oghayoganīvaraṇagocchaka </span><br><p id=vb2:64.1><span class=root>Ekādasāyatanā no oghā …pe… </span><br><p id=vb2:64.2><span class=root>no yogā …pe… </span><br><p id=vb2:64.3><span class=root>no nīvaraṇā. </span><br><p id=vb2:64.4><span class=root>Dhammāyatanaṁ siyā nīvaraṇaṁ, siyā no nīvaraṇaṁ. </span><br><p id=vb2:64.5><span class=root>Dasāyatanā nīvaraṇiyā. </span><br><p id=vb2:64.6><span class=root>Dvāyatanā siyā nīvaraṇiyā, siyā anīvaraṇiyā. </span><br><p id=vb2:64.7><span class=root>Dasāyatanā nīvaraṇavippayuttā. </span><br><p id=vb2:64.8><span class=root>Dvāyatanā siyā nīvaraṇasampayuttā, siyā nīvaraṇavippayuttā. </span><br><p id=vb2:64.9><span class=root>Dasāyatanā na vattabbā—</span><br><p id=vb2:64.10><span class=root>“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā. </span><br><p id=vb2:64.11><span class=root>Manāyatanaṁ na vattabbaṁ—</span><br><p id=vb2:64.12><span class=root>“nīvaraṇañceva nīvaraṇiyañcā”ti, siyā nīvaraṇiyañceva no ca nīvaraṇaṁ, siyā na vattabbaṁ—“nīvaraṇiyañceva no ca nīvaraṇan”ti. </span><br><p id=vb2:64.13><span class=root>Dhammāyatanaṁ siyā nīvaraṇañceva nīvaraṇiyañca, siyā nīvaraṇiyañceva no ca nīvaraṇaṁ, siyā na vattabbaṁ—“nīvaraṇañceva nīvaraṇiyañcā”tipi, “nīvaraṇiyañceva no ca nīvaraṇan”tipi. </span><br><p id=vb2:64.14><span class=root>Dasāyatanā na vattabbā—</span><br><p id=vb2:64.15><span class=root>“nīvaraṇā ceva nīvaraṇasampayuttā cā”tipi, nīvaraṇasampayuttā ceva no ca nīvaraṇātipi. </span><br><p id=vb2:64.16><span class=root>Manāyatanaṁ na vattabbaṁ—</span><br><p id=vb2:64.17><span class=root>“nīvaraṇañceva nīvaraṇasampayuttañcā”ti, siyā nīvaraṇasampayuttañceva no ca nīvaraṇaṁ, siyā na vattabbaṁ—“nīvaraṇasampayuttañceva no ca nīvaraṇan”ti. </span><br><p id=vb2:64.18><span class=root>Dhammāyatanaṁ siyā nīvaraṇañceva nīvaraṇasampayuttañca, siyā nīvaraṇasampayuttañceva no ca nīvaraṇaṁ, siyā na vattabbaṁ—“nīvaraṇañceva nīvaraṇasampayuttañcā”tipi, “nīvaraṇasampayuttañceva no ca nīvaraṇan”tipi. </span><br><p id=vb2:64.19><span class=root>Dasāyatanā nīvaraṇavippayuttanīvaraṇiyā. </span><br><p id=vb2:64.20><span class=root>Dvāyatanā siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi. </span><br><p id=vb2:65.0><span class=root>3.2.9. Parāmāsagocchaka </span><br><p id=vb2:65.1><span class=root>Ekādasāyatanā no parāmāsā. </span><br><p id=vb2:65.2><span class=root>Dhammāyatanaṁ siyā parāmāso, siyā no parāmāso. </span><br><p id=vb2:65.3><span class=root>Dasāyatanā parāmaṭṭhā. </span><br><p id=vb2:65.4><span class=root>Dvāyatanā siyā parāmaṭṭhā, siyā aparāmaṭṭhā. </span><br><p id=vb2:65.5><span class=root>Dasāyatanā parāmāsavippayuttā. </span><br><p id=vb2:65.6><span class=root>Manāyatanaṁ siyā parāmāsasampayuttaṁ, siyā parāmāsavippayuttaṁ. </span><br><p id=vb2:65.7><span class=root>Dhammāyatanaṁ siyā parāmāsasampayuttaṁ, siyā parāmāsavippayuttaṁ, siyā na vattabbaṁ—“parāmāsasampayuttan”tipi, “parāmāsavippayuttan”tipi. </span><br><p id=vb2:65.8><span class=root>Dasāyatanā na vattabbā—</span><br><p id=vb2:65.9><span class=root>“parāmāsā ceva parāmaṭṭhā cā”ti, “parāmaṭṭhā ceva no ca parāmāsā”. </span><br><p id=vb2:65.10><span class=root>Manāyatanaṁ na vattabbaṁ—</span><br><p id=vb2:65.11><span class=root>“parāmāso ceva parāmaṭṭhañcā”ti, siyā parāmaṭṭhañceva no ca parāmāso, siyā na vattabbaṁ—“parāmaṭṭhañceva no ca parāmāso”ti. </span><br><p id=vb2:65.12><span class=root>Dhammāyatanaṁ siyā parāmāso ceva parāmaṭṭhañca, siyā parāmaṭṭhañceva no ca parāmāso, siyā na vattabbaṁ—“parāmāso ceva parāmaṭṭhañcā”tipi, “parāmaṭṭhañceva no ca parāmāso”tipi. </span><br><p id=vb2:65.13><span class=root>Dasāyatanā parāmāsavippayuttaparāmaṭṭhā. </span><br><p id=vb2:65.14><span class=root>Dvāyatanā siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi. </span><br><p id=vb2:66.0><span class=root>3.2.10. Mahantaraduka </span><br><p id=vb2:66.1><span class=root>Dasāyatanā anārammaṇā. </span><br><p id=vb2:66.2><span class=root>Manāyatanaṁ sārammaṇaṁ. </span><br><p id=vb2:66.3><span class=root>Dhammāyatanaṁ siyā sārammaṇaṁ, siyā anārammaṇaṁ. </span><br><p id=vb2:66.4><span class=root>Manāyatanaṁ cittaṁ. </span><br><p id=vb2:66.5><span class=root>Ekādasāyatanā no cittā. </span><br><p id=vb2:66.6><span class=root>Ekādasāyatanā acetasikā. </span><br><p id=vb2:66.7><span class=root>Dhammāyatanaṁ siyā cetasikaṁ, siyā acetasikaṁ. </span><br><p id=vb2:66.8><span class=root>Dasāyatanā cittavippayuttā. </span><br><p id=vb2:66.9><span class=root>Dhammāyatanaṁ siyā cittasampayuttaṁ, siyā cittavippayuttaṁ. </span><br><p id=vb2:66.10><span class=root>Manāyatanaṁ na vattabbaṁ—</span><br><p id=vb2:66.11><span class=root>“cittena sampayuttan”tipi, “cittena vippayuttan”tipi. </span><br><p id=vb2:66.12><span class=root>Dasāyatanā cittavisaṁsaṭṭhā. </span><br><p id=vb2:66.13><span class=root>Dhammāyatanaṁ siyā cittasaṁsaṭṭhaṁ, siyā cittavisaṁsaṭṭhaṁ. </span><br><p id=vb2:66.14><span class=root>Manāyatanaṁ na vattabbaṁ—</span><br><p id=vb2:66.15><span class=root>“cittena saṁsaṭṭhan”tipi, “cittena visaṁsaṭṭhan”tipi. </span><br><p id=vb2:66.16><span class=root>Chāyatanā no cittasamuṭṭhānā. </span><br><p id=vb2:66.17><span class=root>Chāyatanā siyā cittasamuṭṭhānā, siyā no cittasamuṭṭhānā. </span><br><p id=vb2:66.18><span class=root>Ekādasāyatanā no cittasahabhuno. </span><br><p id=vb2:66.19><span class=root>Dhammāyatanaṁ siyā cittasahabhū, siyā no cittasahabhū. </span><br><p id=vb2:66.20><span class=root>Ekādasāyatanā no cittānuparivattino. </span><br><p id=vb2:66.21><span class=root>Dhammāyatanaṁ siyā cittānuparivatti, siyā no cittānuparivatti. </span><br><p id=vb2:66.22><span class=root>Ekādasāyatanā no cittasaṁsaṭṭhasamuṭṭhānā. </span><br><p id=vb2:66.23><span class=root>Dhammāyatanaṁ siyā cittasaṁsaṭṭhasamuṭṭhānaṁ, siyā no cittasaṁsaṭṭhasamuṭṭhānaṁ. </span><br><p id=vb2:66.24><span class=root>Ekādasāyatanā no cittasaṁsaṭṭhasamuṭṭhānasahabhuno. </span><br><p id=vb2:66.25><span class=root>Dhammāyatanaṁ siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū. </span><br><p id=vb2:66.26><span class=root>Ekādasāyatanā no cittasaṁsaṭṭhasamuṭṭhānānuparivattino. </span><br><p id=vb2:66.27><span class=root>Dhammāyatanaṁ siyā cittasaṁsaṭṭhasamuṭṭhānānuparivatti, siyā no cittasaṁsaṭṭhasamuṭṭhānānuparivatti. </span><br><p id=vb2:67.1><span class=root>Chāyatanā ajjhattikā. </span><br><p id=vb2:67.2><span class=root>Chāyatanā bāhirā. </span><br><p id=vb2:67.3><span class=root>Navāyatanā upādā. </span><br><p id=vb2:67.4><span class=root>Dvāyatanā no upādā. </span><br><p id=vb2:67.5><span class=root>Dhammāyatanaṁ siyā upādā, siyā no upādā. </span><br><p id=vb2:67.6><span class=root>Pañcāyatanā upādinnā. </span><br><p id=vb2:67.7><span class=root>Saddāyatanaṁ anupādinnaṁ. </span><br><p id=vb2:67.8><span class=root>Chāyatanā siyā upādinnā, siyā anupādinnā. </span><br><p id=vb2:68.0><span class=root>3.2.11. Upādānagocchaka </span><br><p id=vb2:68.1><span class=root>Ekādasāyatanā no upādānā. </span><br><p id=vb2:68.2><span class=root>Dhammāyatanaṁ siyā upādānaṁ, siyā no upādānaṁ. </span><br><p id=vb2:68.3><span class=root>Dasāyatanā upādāniyā. </span><br><p id=vb2:68.4><span class=root>Dvāyatanā siyā upādāniyā, siyā anupādāniyā. </span><br><p id=vb2:68.5><span class=root>Dasāyatanā upādānavippayuttā. </span><br><p id=vb2:68.6><span class=root>Dvāyatanā siyā upādānasampayuttā, siyā upādānavippayuttā. </span><br><p id=vb2:68.7><span class=root>Dasāyatanā na vattabbā—</span><br><p id=vb2:68.8><span class=root>“upādānā ceva upādāniyā cā”ti, upādāniyā ceva no ca upādānā. </span><br><p id=vb2:68.9><span class=root>Manāyatanaṁ na vattabbaṁ—</span><br><p id=vb2:68.10><span class=root>“upādānañceva upādāniyañcā”ti, siyā upādāniyañceva no ca upādānaṁ, siyā na vattabbaṁ—“upādāniyañceva no ca upādānan”ti. </span><br><p id=vb2:68.11><span class=root>Dhammāyatanaṁ siyā upādānañceva upādāniyañca, siyā upādāniyañceva no ca upādānaṁ, siyā na vattabbaṁ—“upādānañceva upādāniyañcā”tipi, “upādāniyañceva no ca upādānan”tipi. </span><br><p id=vb2:68.12><span class=root>Dasāyatanā na vattabbā—</span><br><p id=vb2:68.13><span class=root>“upādānā ceva upādānasampayuttā cā”tipi, “upādānasampayuttā ceva no ca upādānā”tipi. </span><br><p id=vb2:68.14><span class=root>Manāyatanaṁ na vattabbaṁ—</span><br><p id=vb2:68.15><span class=root>“upādāniyañceva upādānasampayuttañcā”ti, siyā upādānasampayuttañceva no ca upādānaṁ, siyā na vattabbaṁ—“upādānasampayuttañceva no ca upādānan”ti. </span><br><p id=vb2:68.16><span class=root>Dhammāyatanaṁ siyā upādānañceva upādānasampayuttañca, siyā upādānasampayuttañceva no ca upādānaṁ, siyā na vattabbaṁ—“upādānañceva upādānasampayuttañcā”tipi, “upādānasampayuttañceva no ca upādānan”tipi. </span><br><p id=vb2:68.17><span class=root>Dasāyatanā upādānavippayuttaupādāniyā. </span><br><p id=vb2:68.18><span class=root>Dvāyatanā siyā upādānasampayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi. </span><br><p id=vb2:69.0><span class=root>3.2.12. Kilesagocchaka </span><br><p id=vb2:69.1><span class=root>Ekādasāyatanā no kilesā. </span><br><p id=vb2:69.2><span class=root>Dhammāyatanaṁ siyā kileso, siyā no kileso. </span><br><p id=vb2:69.3><span class=root>Dasāyatanā saṅkilesikā. </span><br><p id=vb2:69.4><span class=root>Dvāyatanā siyā saṅkilesikā, siyā asaṅkilesikā. </span><br><p id=vb2:69.5><span class=root>Dasāyatanā asaṅkiliṭṭhā. </span><br><p id=vb2:69.6><span class=root>Dvāyatanā siyā saṅkiliṭṭhā, siyā asaṅkiliṭṭhā. </span><br><p id=vb2:69.7><span class=root>Dasāyatanā kilesavippayuttā. </span><br><p id=vb2:69.8><span class=root>Dvāyatanā siyā kilesasampayuttā, siyā kilesavippayuttā. </span><br><p id=vb2:69.9><span class=root>Dasāyatanā na vattabbā—</span><br><p id=vb2:69.10><span class=root>“kilesā ceva saṅkilesikā cā”ti, saṅkilesikā ceva no ca kilesā. </span><br><p id=vb2:69.11><span class=root>Manāyatanaṁ na vattabbaṁ—</span><br><p id=vb2:69.12><span class=root>“kileso ceva saṅkilesikañcā”ti, siyā saṅkilesikañceva no ca kileso, siyā na vattabbaṁ—“saṅkilesikañceva no ca kileso”ti. </span><br><p id=vb2:69.13><span class=root>Dhammāyatanaṁ siyā kileso ceva saṅkilesikañca, siyā saṅkilesikañceva no ca kileso, siyā na vattabbaṁ—“kileso ceva saṅkilesikañcā”tipi, “saṅkilesikañceva no ca kileso”tipi. </span><br><p id=vb2:69.14><span class=root>Dasāyatanā na vattabbā—</span><br><p id=vb2:69.15><span class=root>“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi. </span><br><p id=vb2:69.16><span class=root>Manāyatanaṁ na vattabbaṁ—</span><br><p id=vb2:69.17><span class=root>“kileso ceva saṅkiliṭṭhañcā”ti, siyā saṅkiliṭṭhañceva no ca kileso, siyā na vattabbaṁ—“saṅkiliṭṭhañceva no ca kileso”ti. </span><br><p id=vb2:69.18><span class=root>Dhammāyatanaṁ siyā kileso ceva saṅkiliṭṭhañca, siyā saṅkiliṭṭhañceva no ca kileso, siyā na vattabbaṁ—“kileso ceva saṅkiliṭṭhañcā”tipi, “saṅkiliṭṭhañceva no ca kileso”tipi. </span><br><p id=vb2:70.1><span class=root>Dasāyatanā na vattabbā—</span><br><p id=vb2:70.2><span class=root>“kilesā ceva kilesasampayuttā cā”tipi, “kilesasampayuttā ceva no ca kilesā”tipi. </span><br><p id=vb2:70.3><span class=root>Manāyatanaṁ na vattabbaṁ—</span><br><p id=vb2:70.4><span class=root>“kileso ceva kilesasampayuttañcā”ti, siyā kilesasampayuttañceva no ca kileso, siyā na vattabbaṁ—“kilesasampayuttañceva no ca kileso”ti. </span><br><p id=vb2:70.5><span class=root>Dhammāyatanaṁ siyā kileso ceva kilesasampayuttañca, siyā kilesasampayuttañceva no ca kileso, siyā na vattabbaṁ—“kileso ceva kilesasampayuttañcā”tipi, “kilesasampayuttañceva no ca kileso”tipi. </span><br><p id=vb2:70.6><span class=root>Dasāyatanā kilesavippayuttasaṅkilesikā. </span><br><p id=vb2:70.7><span class=root>Dvāyatanā siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi. </span><br><p id=vb2:71.0><span class=root>3.2.13. Piṭṭhiduka </span><br><p id=vb2:71.1><span class=root>Dasāyatanā na dassanena pahātabbā. </span><br><p id=vb2:71.2><span class=root>Dvāyatanā siyā dassanena pahātabbā, siyā na dassanena pahātabbā. </span><br><p id=vb2:71.3><span class=root>Dasāyatanā na bhāvanāya pahātabbā. </span><br><p id=vb2:71.4><span class=root>Dvāyatanā siyā bhāvanāya pahātabbā, siyā na bhāvanāya pahātabbā. </span><br><p id=vb2:71.5><span class=root>Dasāyatanā na dassanena pahātabbahetukā. </span><br><p id=vb2:71.6><span class=root>Dvāyatanā siyā dassanena pahātabbahetukā, siyā na dassanena pahātabbahetukā. </span><br><p id=vb2:71.7><span class=root>Dasāyatanā na bhāvanāya pahātabbahetukā. </span><br><p id=vb2:71.8><span class=root>Dvāyatanā siyā bhāvanāya pahātabbahetukā, siyā na bhāvanāya pahātabbahetukā. </span><br><p id=vb2:71.9><span class=root>Dasāyatanā avitakkā. </span><br><p id=vb2:71.10><span class=root>Dvāyatanā siyā savitakkā, siyā avitakkā. </span><br><p id=vb2:71.11><span class=root>Dasāyatanā avicārā. </span><br><p id=vb2:71.12><span class=root>Dvāyatanā siyā savicārā, siyā avicārā. </span><br><p id=vb2:71.13><span class=root>Dasāyatanā appītikā. </span><br><p id=vb2:71.14><span class=root>Dvāyatanā siyā sappītikā, siyā appītikā. </span><br><p id=vb2:71.15><span class=root>Dasāyatanā na pītisahagatā. </span><br><p id=vb2:71.16><span class=root>Dvāyatanā siyā pītisahagatā, siyā na pītisahagatā. </span><br><p id=vb2:71.17><span class=root>Dasāyatanā na sukhasahagatā. </span><br><p id=vb2:71.18><span class=root>Dvāyatanā siyā sukhasahagatā, siyā na sukhasahagatā. </span><br><p id=vb2:71.19><span class=root>Dasāyatanā na upekkhāsahagatā. </span><br><p id=vb2:71.20><span class=root>Dvāyatanā siyā upekkhāsahagatā, siyā na upekkhāsahagatā. </span><br><p id=vb2:72.1><span class=root>Dasāyatanā kāmāvacarā. </span><br><p id=vb2:72.2><span class=root>Dvāyatanā siyā kāmāvacarā, siyā na kāmāvacarā. </span><br><p id=vb2:72.3><span class=root>Dasāyatanā na rūpāvacarā. </span><br><p id=vb2:72.4><span class=root>Dvāyatanā siyā rūpāvacarā, siyā na rūpāvacarā. </span><br><p id=vb2:72.5><span class=root>Dasāyatanā na arūpāvacarā. </span><br><p id=vb2:72.6><span class=root>Dvāyatanā siyā arūpāvacarā, siyā na arūpāvacarā. </span><br><p id=vb2:72.7><span class=root>Dasāyatanā pariyāpannā. </span><br><p id=vb2:72.8><span class=root>Dvāyatanā siyā pariyāpannā, siyā apariyāpannā. </span><br><p id=vb2:72.9><span class=root>Dasāyatanā aniyyānikā. </span><br><p id=vb2:72.10><span class=root>Dvāyatanā siyā niyyānikā, siyā aniyyānikā. </span><br><p id=vb2:72.11><span class=root>Dasāyatanā aniyatā. </span><br><p id=vb2:72.12><span class=root>Dvāyatanā siyā niyatā, siyā aniyatā. </span><br><p id=vb2:72.13><span class=root>Dasāyatanā sauttarā. </span><br><p id=vb2:72.14><span class=root>Dvāyatanā siyā sauttarā, siyā anuttarā. </span><br><p id=vb2:72.15><span class=root>Dasāyatanā araṇā. </span><br><p id=vb2:72.16><span class=root>Dvāyatanā siyā saraṇā, siyā araṇāti. </span><br><p id=vb2:73.1><span class=root>Pañhāpucchakaṁ. </span><br><p id=vb2:74.1><span class=root>Āyatanavibhaṅgo niṭṭhito. </span><br></main><footer class="container footer"><small><a href=/about>Contact info</a></small></footer>