<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0008.html>Previous</a><a href=/canon/en/pli/ms/abhidhamma/kv/kv0009/kv0009P0010.html>Next</a></div><p id=kv9.9:0.1><span class=root>Kathāvatthu </span><br><p id=kv9.9:0.2><span class=root>Mahāpaṇṇāsaka </span><br><p id=kv9.9:0.3><span class=root>Navamavagga </span><br><p id=kv9.9:0.4><span class="root big-bold">Nayathācittassavācātikathā </span><br><p id=kv9.9:1.1><span class=root>Na yathācittassa vācāti? </span><br><p id=kv9.9:1.2><span class=root>Āmantā. </span><br><p id=kv9.9:1.3><span class=root>Aphassakassa vācā avedanakassa vācā asaññakassa vācā acetanakassa vācā acittakassa vācāti? </span><br><p id=kv9.9:1.4><span class=root>Na hevaṁ vattabbe …pe… </span><br><p id=kv9.9:1.5><span class=root>nanu saphassakassa vācā savedanakassa vācā sasaññakassa vācā sacetanakassa vācā sacittakassa vācāti? </span><br><p id=kv9.9:1.6><span class=root>Āmantā. </span><br><p id=kv9.9:1.7><span class=root>Hañci saphassakassa vācā …pe… </span><br><p id=kv9.9:1.8><span class=root>sacittakassa vācā, no ca vata re vattabbe—</span><br><p id=kv9.9:1.9><span class=root>“na yathācittassa vācā”ti. </span><br><p id=kv9.9:2.1><span class=root>Na yathācittassa vācāti? </span><br><p id=kv9.9:2.2><span class=root>Āmantā. </span><br><p id=kv9.9:2.3><span class=root>Anāvaṭṭentassa vācā …pe… </span><br><p id=kv9.9:2.4><span class=root>anābhogassa vācā …pe… appaṇidahantassa vācāti? </span><br><p id=kv9.9:2.5><span class=root>Na hevaṁ vattabbe …pe… </span><br><p id=kv9.9:2.6><span class=root>nanu āvaṭṭentassa vācā ābhogassa vācā …pe… paṇidahantassa vācāti? </span><br><p id=kv9.9:2.7><span class=root>Āmantā. </span><br><p id=kv9.9:2.8><span class=root>Hañci āvaṭṭentassa vācā ābhogassa vācā paṇidahantassa vācā, no ca vata re vattabbe—</span><br><p id=kv9.9:2.9><span class=root>“na yathācittassa vācā”ti. </span><br><p id=kv9.9:3.1><span class=root>Na yathācittassa vācāti? </span><br><p id=kv9.9:3.2><span class=root>Āmantā. </span><br><p id=kv9.9:3.3><span class=root>Nanu vācā cittasamuṭṭhānā cittena sahajātā cittena saha ekuppādāti? </span><br><p id=kv9.9:3.4><span class=root>Āmantā. </span><br><p id=kv9.9:3.5><span class=root>Hañci vācā cittasamuṭṭhānā cittena sahajātā cittena saha ekuppādā, no ca vata re vattabbe—</span><br><p id=kv9.9:3.6><span class=root>“na yathācittassa vācā”ti. </span><br><p id=kv9.9:4.1><span class=root>Na yathācittassa vācāti? </span><br><p id=kv9.9:4.2><span class=root>Āmantā. </span><br><p id=kv9.9:4.3><span class=root>Na bhaṇitukāmo bhaṇati, na kathetukāmo katheti, na ālapitukāmo ālapati, na voharitukāmo voharatīti? </span><br><p id=kv9.9:4.4><span class=root>Na hevaṁ vattabbe …pe… </span><br><p id=kv9.9:4.5><span class=root>nanu bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharatīti? </span><br><p id=kv9.9:4.6><span class=root>Āmantā. </span><br><p id=kv9.9:4.7><span class=root>Hañci bhaṇitukāmo bhaṇati, kathetukāmo katheti, ālapitukāmo ālapati, voharitukāmo voharati, no ca vata re vattabbe—</span><br><p id=kv9.9:4.8><span class=root>“na yathācittassa vācā”ti. </span><br><p id=kv9.9:5.1><span class=root>Na vattabbaṁ—</span><br><p id=kv9.9:5.2><span class=root>“na yathācittassa vācā”ti? </span><br><p id=kv9.9:5.3><span class=root>Āmantā. </span><br><p id=kv9.9:5.4><span class=root>Nanu atthi koci “aññaṁ bhaṇissāmī”ti aññaṁ bhaṇati, “aññaṁ kathessāmī”ti aññaṁ katheti, “aññaṁ ālapissāmī”ti aññaṁ ālapati, “aññaṁ voharissāmī”ti aññaṁ voharatīti? </span><br><p id=kv9.9:5.5><span class=root>Āmantā. </span><br><p id=kv9.9:5.6><span class=root>Hañci atthi koci “aññaṁ bhaṇissāmī”ti aññaṁ bhaṇati …pe… </span><br><p id=kv9.9:5.7><span class=root>“aññaṁ voharissāmī”ti aññaṁ voharati, tena vata re vattabbe—</span><br><p id=kv9.9:5.8><span class=root>“na yathācittassa vācā”ti. </span><br><p id=kv9.9:5.9><span class=root>Na yathācittassa vācātikathā niṭṭhitā. </span><br></main><footer class="container footer"><small><a href=/about>Contact info</a></small></footer>