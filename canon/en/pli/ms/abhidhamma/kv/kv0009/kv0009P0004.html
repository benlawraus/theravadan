<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0003.html>Previous</a><a href=/canon/en/pli/ms/abhidhamma/kv/kv0009/kv0009P0005.html>Next</a></div><p id=kv9.4:0.1><span class=root>Kathāvatthu </span><br><p id=kv9.4:0.2><span class=root>Mahāpaṇṇāsaka </span><br><p id=kv9.4:0.3><span class=root>Navamavagga </span><br><p id=kv9.4:0.4><span class="root big-bold">Anusayāanārammaṇātikathā </span><br><p id=kv9.4:1.1><span class=root>Anusayā anārammaṇāti? </span><br><p id=kv9.4:1.2><span class=root>Āmantā. </span><br><p id=kv9.4:1.3><span class=root>Rūpaṁ nibbānaṁ cakkhāyatanaṁ …pe… </span><br><p id=kv9.4:1.4><span class=root>phoṭṭhabbāyatananti? </span><br><p id=kv9.4:1.5><span class=root>Na hevaṁ vattabbe …pe…. </span><br><p id=kv9.4:2.1><span class=root>Kāmarāgānusayo anārammaṇoti? </span><br><p id=kv9.4:2.2><span class=root>Āmantā. </span><br><p id=kv9.4:2.3><span class=root>Kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ anārammaṇanti? </span><br><p id=kv9.4:2.4><span class=root>Na hevaṁ vattabbe …pe… </span><br><p id=kv9.4:2.5><span class=root>kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ sārammaṇanti? </span><br><p id=kv9.4:2.6><span class=root>Āmantā. </span><br><p id=kv9.4:2.7><span class=root>Kāmarāgānusayo sārammaṇoti? </span><br><p id=kv9.4:2.8><span class=root>Na hevaṁ vattabbe …pe…. </span><br><p id=kv9.4:3.1><span class=root>Kāmarāgānusayo anārammaṇoti? </span><br><p id=kv9.4:3.2><span class=root>Āmantā. </span><br><p id=kv9.4:3.3><span class=root>Katamakkhandhapariyāpannoti? </span><br><p id=kv9.4:3.4><span class=root>Saṅkhārakkhandhapariyāpannoti. </span><br><p id=kv9.4:3.5><span class=root>Saṅkhārakkhandho anārammaṇoti? </span><br><p id=kv9.4:3.6><span class=root>Na hevaṁ vattabbe …pe… </span><br><p id=kv9.4:3.7><span class=root>saṅkhārakkhandho anārammaṇoti? </span><br><p id=kv9.4:3.8><span class=root>Āmantā. </span><br><p id=kv9.4:3.9><span class=root>Vedanākkhandho saññākkhandho viññāṇakkhandho anārammaṇoti? </span><br><p id=kv9.4:3.10><span class=root>Na hevaṁ vattabbe …pe…. </span><br><p id=kv9.4:4.1><span class=root>Kāmarāgānusayo saṅkhārakkhandhapariyāpanno anārammaṇoti? </span><br><p id=kv9.4:4.2><span class=root>Āmantā. </span><br><p id=kv9.4:4.3><span class=root>Kāmarāgo saṅkhārakkhandhapariyāpanno anārammaṇoti? </span><br><p id=kv9.4:4.4><span class=root>Na hevaṁ vattabbe …pe… </span><br><p id=kv9.4:4.5><span class=root>kāmarāgo saṅkhārakkhandhapariyāpanno sārammaṇoti? </span><br><p id=kv9.4:4.6><span class=root>Āmantā. </span><br><p id=kv9.4:4.7><span class=root>Kāmarāgānusayo saṅkhārakkhandhapariyāpanno sārammaṇoti? </span><br><p id=kv9.4:4.8><span class=root>Na hevaṁ vattabbe …pe…. </span><br><p id=kv9.4:5.1><span class=root>Kāmarāgānusayo saṅkhārakkhandhapariyāpanno anārammaṇo, kāmarāgo saṅkhārakkhandhapariyāpanno sārammaṇoti? </span><br><p id=kv9.4:5.2><span class=root>Āmantā. </span><br><p id=kv9.4:5.3><span class=root>Saṅkhārakkhandho ekadeso sārammaṇo ekadeso anārammaṇoti? </span><br><p id=kv9.4:5.4><span class=root>Na hevaṁ vattabbe …pe… </span><br><p id=kv9.4:5.5><span class=root>saṅkhārakkhandho ekadeso sārammaṇo ekadeso anārammaṇoti? </span><br><p id=kv9.4:5.6><span class=root>Āmantā. </span><br><p id=kv9.4:5.7><span class=root>Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti? </span><br><p id=kv9.4:5.8><span class=root>Na hevaṁ vattabbe …pe…. </span><br><p id=kv9.4:6.1><span class=root>Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo anārammaṇoti? </span><br><p id=kv9.4:6.2><span class=root>Āmantā. </span><br><p id=kv9.4:6.3><span class=root>Avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇaṁ anārammaṇanti? </span><br><p id=kv9.4:6.4><span class=root>Na hevaṁ vattabbe …pe… </span><br><p id=kv9.4:6.5><span class=root>avijjā avijjogho …pe… </span><br><p id=kv9.4:6.6><span class=root>avijjānīvaraṇaṁ sārammaṇanti? </span><br><p id=kv9.4:6.7><span class=root>Āmantā. </span><br><p id=kv9.4:6.8><span class=root>Avijjānusayo sārammaṇoti? </span><br><p id=kv9.4:6.9><span class=root>Na hevaṁ vattabbe …pe…. </span><br><p id=kv9.4:7.1><span class=root>Avijjānusayo anārammaṇoti? </span><br><p id=kv9.4:7.2><span class=root>Āmantā. </span><br><p id=kv9.4:7.3><span class=root>Katamakkhandhapariyāpannoti? </span><br><p id=kv9.4:7.4><span class=root>Saṅkhārakkhandhapariyāpannoti. </span><br><p id=kv9.4:7.5><span class=root>Saṅkhārakkhandho anārammaṇoti? </span><br><p id=kv9.4:7.6><span class=root>Na hevaṁ vattabbe …pe… </span><br><p id=kv9.4:7.7><span class=root>saṅkhārakkhandho anārammaṇoti? </span><br><p id=kv9.4:7.8><span class=root>Āmantā. </span><br><p id=kv9.4:7.9><span class=root>Vedanākkhandho saññākkhandho viññāṇakkhandho anārammaṇoti? </span><br><p id=kv9.4:7.10><span class=root>Na hevaṁ vattabbe …pe…. </span><br><p id=kv9.4:8.1><span class=root>Avijjānusayo saṅkhārakkhandhapariyāpanno anārammaṇoti? </span><br><p id=kv9.4:8.2><span class=root>Āmantā. </span><br><p id=kv9.4:8.3><span class=root>Avijjā saṅkhārakkhandhapariyāpannā anārammaṇāti? </span><br><p id=kv9.4:8.4><span class=root>Na hevaṁ vattabbe …pe… </span><br><p id=kv9.4:8.5><span class=root>avijjā saṅkhārakkhandhapariyāpannā sārammaṇāti? </span><br><p id=kv9.4:8.6><span class=root>Āmantā. </span><br><p id=kv9.4:8.7><span class=root>Avijjānusayo saṅkhārakkhandhapariyāpanno sārammaṇoti? </span><br><p id=kv9.4:8.8><span class=root>Na hevaṁ vattabbe …pe…. </span><br><p id=kv9.4:9.1><span class=root>Avijjānusayo saṅkhārakkhandhapariyāpanno anārammaṇo, avijjā saṅkhārakkhandhapariyāpannā sārammaṇāti? </span><br><p id=kv9.4:9.2><span class=root>Āmantā. </span><br><p id=kv9.4:9.3><span class=root>Saṅkhārakkhandho ekadeso sārammaṇo ekadeso anārammaṇoti? </span><br><p id=kv9.4:9.4><span class=root>Na hevaṁ vattabbe …pe… </span><br><p id=kv9.4:9.5><span class=root>saṅkhārakkhandho ekadeso sārammaṇo ekadeso anārammaṇoti? </span><br><p id=kv9.4:9.6><span class=root>Āmantā. </span><br><p id=kv9.4:9.7><span class=root>Vedanākkhandho saññākkhandho viññāṇakkhandho ekadeso sārammaṇo ekadeso anārammaṇoti? </span><br><p id=kv9.4:9.8><span class=root>Na hevaṁ vattabbe …pe…. </span><br><p id=kv9.4:10.1><span class=root>Na vattabbaṁ—</span><br><p id=kv9.4:10.2><span class=root>“anusayā anārammaṇā”ti? </span><br><p id=kv9.4:10.3><span class=root>Āmantā. </span><br><p id=kv9.4:10.4><span class=root>Puthujjano kusalābyākate citte vattamāne sānusayoti vattabboti? </span><br><p id=kv9.4:10.5><span class=root>Āmantā. </span><br><p id=kv9.4:10.6><span class=root>Atthi tesaṁ anusayānaṁ ārammaṇanti? </span><br><p id=kv9.4:10.7><span class=root>Na hevaṁ vattabbe …pe… </span><br><p id=kv9.4:10.8><span class=root>tena hi anusayā anārammaṇāti. </span><br><p id=kv9.4:10.9><span class=root>Puthujjano kusalābyākate citte vattamāne sarāgoti vattabboti? </span><br><p id=kv9.4:10.10><span class=root>Āmantā. </span><br><p id=kv9.4:10.11><span class=root>Atthi tassa rāgassa ārammaṇanti? </span><br><p id=kv9.4:10.12><span class=root>Na hevaṁ vattabbe …pe…. </span><br><p id=kv9.4:10.13><span class=root>Tena hi rāgo anārammaṇoti. </span><br><p id=kv9.4:10.14><span class=root>Anusayā anārammaṇātikathā niṭṭhitā. </span><br></main><footer class="container footer"><small><a href=/about/>Contact info</a></small></footer>