<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009.html>Previous</a><a href=/canon/en/pli/ms/abhidhamma/kv/kv0009/kv0009P0002.html>Next</a></div><p id=kv9.1:0.1><span class=root>Kathāvatthu </span><br><p id=kv9.1:0.2><span class=root>Niyāmapaṇṇāsaka </span><br><p id=kv9.1:0.3><span class=root>Navamavagga </span><br><p id=kv9.1:0.4><span class="root big-bold">Ānisaṁsadassāvīkathā </span><br><p id=kv9.1:1.1><span class=root>Ānisaṁsadassāvissa saṁyojanānaṁ pahānanti? </span><br><p id=kv9.1:1.2><span class=root>Āmantā. </span><br><p id=kv9.1:1.3><span class=root>Nanu saṅkhāre aniccato manasikaroto saṁyojanā pahīyantīti? </span><br><p id=kv9.1:1.4><span class=root>Āmantā. </span><br><p id=kv9.1:1.5><span class=root>Hañci saṅkhāre aniccato manasikaroto saṁyojanā pahīyanti, no ca vata re vattabbe—</span><br><p id=kv9.1:1.6><span class=root>“ānisaṁsadassāvissa saṁyojanānaṁ pahānan”ti. </span><br><p id=kv9.1:2.1><span class=root>Nanu saṅkhāre dukkhato …pe… </span><br><p id=kv9.1:2.2><span class=root>rogato … </span><br><p id=kv9.1:2.3><span class=root>gaṇḍato … </span><br><p id=kv9.1:2.4><span class=root>sallato … </span><br><p id=kv9.1:2.5><span class=root>aghato … </span><br><p id=kv9.1:2.6><span class=root>ābādhato … </span><br><p id=kv9.1:2.7><span class=root>parato … </span><br><p id=kv9.1:2.8><span class=root>palokato … </span><br><p id=kv9.1:2.9><span class=root>ītito … </span><br><p id=kv9.1:2.10><span class=root>upaddavato … </span><br><p id=kv9.1:2.11><span class=root>bhayato … </span><br><p id=kv9.1:2.12><span class=root>upasaggato … </span><br><p id=kv9.1:2.13><span class=root>calato … </span><br><p id=kv9.1:2.14><span class=root>pabhaṅguto … </span><br><p id=kv9.1:2.15><span class=root>addhuvato … </span><br><p id=kv9.1:2.16><span class=root>atāṇato … </span><br><p id=kv9.1:2.17><span class=root>aleṇato … </span><br><p id=kv9.1:2.18><span class=root>asaraṇato … </span><br><p id=kv9.1:2.19><span class=root>asaraṇībhūtato … </span><br><p id=kv9.1:2.20><span class=root>rittato … </span><br><p id=kv9.1:2.21><span class=root>tucchato … </span><br><p id=kv9.1:2.22><span class=root>suññato … </span><br><p id=kv9.1:2.23><span class=root>anattato … </span><br><p id=kv9.1:2.24><span class=root>ādīnavato …pe… </span><br><p id=kv9.1:2.25><span class=root>vipariṇāmadhammato manasikaroto saṁyojanā pahīyantīti? </span><br><p id=kv9.1:2.26><span class=root>Āmantā. </span><br><p id=kv9.1:2.27><span class=root>Hañci saṅkhāre vipariṇāmadhammato manasikaroto saṁyojanā pahīyanti, no ca vata re vattabbe—</span><br><p id=kv9.1:2.28><span class=root>“ānisaṁsadassāvissa saṁyojanānaṁ pahānan”ti. </span><br><p id=kv9.1:3.1><span class=root>Saṅkhāre ca aniccato manasi karoti nibbāne ca ānisaṁsadassāvī hotīti? </span><br><p id=kv9.1:3.2><span class=root>Na hevaṁ vattabbe …pe… </span><br><p id=kv9.1:3.3><span class=root>saṅkhāre ca aniccato manasi karoti nibbāne ca ānisaṁsadassāvī hotīti? </span><br><p id=kv9.1:3.4><span class=root>Āmantā. </span><br><p id=kv9.1:3.5><span class=root>Dvinnaṁ phassānaṁ …pe… </span><br><p id=kv9.1:3.6><span class=root>dvinnaṁ cittānaṁ samodhānaṁ hotīti? </span><br><p id=kv9.1:3.7><span class=root>Na hevaṁ vattabbe …pe… </span><br><p id=kv9.1:3.8><span class=root>saṅkhāre ca dukkhato …pe… </span><br><p id=kv9.1:3.9><span class=root>vipariṇāmadhammato manasi karoti nibbāne ca ānisaṁsadassāvī hotīti? </span><br><p id=kv9.1:3.10><span class=root>Na hevaṁ vattabbe …pe… </span><br><p id=kv9.1:3.11><span class=root>saṅkhāre ca vipariṇāmadhammato manasi karoti nibbāne ca ānisaṁsadassāvī hotīti? </span><br><p id=kv9.1:3.12><span class=root>Āmantā. </span><br><p id=kv9.1:3.13><span class=root>Dvinnaṁ phassānaṁ …pe… </span><br><p id=kv9.1:3.14><span class=root>dvinnaṁ cittānaṁ samodhānaṁ hotīti? </span><br><p id=kv9.1:3.15><span class=root>Na hevaṁ vattabbe …pe…. </span><br><p id=kv9.1:4.1><span class=root>Na vattabbaṁ—</span><br><p id=kv9.1:4.2><span class=root>“ānisaṁsadassāvissa saṁyojanānaṁ pahānan”ti? </span><br><p id=kv9.1:4.3><span class=root>Āmantā. </span><br><p id=kv9.1:4.4><span class=root>Nanu vuttaṁ bhagavatā—</span><br><p id=kv9.1:4.5><span class=root>“idha, bhikkhave, bhikkhu nibbāne sukhānupassī viharati sukhasaññī sukhapaṭisaṁvedī, satataṁ samitaṁ abbokiṇṇaṁ cetasā adhimuccamāno paññāya pariyogāhamāno”ti. </span><br><p id=kv9.1:4.6><span class=root>Attheva suttantoti? </span><br><p id=kv9.1:4.7><span class=root>Āmantā. </span><br><p id=kv9.1:4.8><span class=root>Tena hi ānisaṁsadassāvissa saṁyojanānaṁ pahānanti. </span><br><p id=kv9.1:4.9><span class=root>Ānisaṁsadassāvīkathā niṭṭhitā. </span><br></main><footer class="container footer"><small><a href=/about/>Contact info</a></small></footer>