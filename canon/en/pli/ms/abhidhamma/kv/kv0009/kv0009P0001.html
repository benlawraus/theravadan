<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009.html>Previous</a><a href=/canon/en/pli/ms/abhidhamma/kv/kv0009/kv0009P0002.html>Next</a></div><p><div class=verse-container id=kv9.1:0.1><span>Kathāvatthu </span></div><p><div class=verse-container id=kv9.1:0.2><span>Niyāmapaṇṇāsaka </span></div><p><div class=verse-container id=kv9.1:0.3><span>Navamavagga </span></div><p><div class=verse-container id=kv9.1:0.4><span class=big-bold>Ānisaṁsadassāvīkathā </span></div><p><div class=verse-container id=kv9.1:1.1><span>Ānisaṁsadassāvissa saṁyojanānaṁ pahānanti? </span></div><p><div class=verse-container id=kv9.1:1.2><span>Āmantā. </span></div><p><div class=verse-container id=kv9.1:1.3><span>Nanu saṅkhāre aniccato manasikaroto saṁyojanā pahīyantīti? </span></div><p><div class=verse-container id=kv9.1:1.4><span>Āmantā. </span></div><p><div class=verse-container id=kv9.1:1.5><span>Hañci saṅkhāre aniccato manasikaroto saṁyojanā pahīyanti, no ca vata re vattabbe—</span></div><p><div class=verse-container id=kv9.1:1.6><span>“ānisaṁsadassāvissa saṁyojanānaṁ pahānan”ti. </span></div><p><div class=verse-container id=kv9.1:2.1><span>Nanu saṅkhāre dukkhato …pe… </span></div><p><div class=verse-container id=kv9.1:2.2><span>rogato … </span></div><p><div class=verse-container id=kv9.1:2.3><span>gaṇḍato … </span></div><p><div class=verse-container id=kv9.1:2.4><span>sallato … </span></div><p><div class=verse-container id=kv9.1:2.5><span>aghato … </span></div><p><div class=verse-container id=kv9.1:2.6><span>ābādhato … </span></div><p><div class=verse-container id=kv9.1:2.7><span>parato … </span></div><p><div class=verse-container id=kv9.1:2.8><span>palokato … </span></div><p><div class=verse-container id=kv9.1:2.9><span>ītito … </span></div><p><div class=verse-container id=kv9.1:2.10><span>upaddavato … </span></div><p><div class=verse-container id=kv9.1:2.11><span>bhayato … </span></div><p><div class=verse-container id=kv9.1:2.12><span>upasaggato … </span></div><p><div class=verse-container id=kv9.1:2.13><span>calato … </span></div><p><div class=verse-container id=kv9.1:2.14><span>pabhaṅguto … </span></div><p><div class=verse-container id=kv9.1:2.15><span>addhuvato … </span></div><p><div class=verse-container id=kv9.1:2.16><span>atāṇato … </span></div><p><div class=verse-container id=kv9.1:2.17><span>aleṇato … </span></div><p><div class=verse-container id=kv9.1:2.18><span>asaraṇato … </span></div><p><div class=verse-container id=kv9.1:2.19><span>asaraṇībhūtato … </span></div><p><div class=verse-container id=kv9.1:2.20><span>rittato … </span></div><p><div class=verse-container id=kv9.1:2.21><span>tucchato … </span></div><p><div class=verse-container id=kv9.1:2.22><span>suññato … </span></div><p><div class=verse-container id=kv9.1:2.23><span>anattato … </span></div><p><div class=verse-container id=kv9.1:2.24><span>ādīnavato …pe… </span></div><p><div class=verse-container id=kv9.1:2.25><span>vipariṇāmadhammato manasikaroto saṁyojanā pahīyantīti? </span></div><p><div class=verse-container id=kv9.1:2.26><span>Āmantā. </span></div><p><div class=verse-container id=kv9.1:2.27><span>Hañci saṅkhāre vipariṇāmadhammato manasikaroto saṁyojanā pahīyanti, no ca vata re vattabbe—</span></div><p><div class=verse-container id=kv9.1:2.28><span>“ānisaṁsadassāvissa saṁyojanānaṁ pahānan”ti. </span></div><p><div class=verse-container id=kv9.1:3.1><span>Saṅkhāre ca aniccato manasi karoti nibbāne ca ānisaṁsadassāvī hotīti? </span></div><p><div class=verse-container id=kv9.1:3.2><span>Na hevaṁ vattabbe …pe… </span></div><p><div class=verse-container id=kv9.1:3.3><span>saṅkhāre ca aniccato manasi karoti nibbāne ca ānisaṁsadassāvī hotīti? </span></div><p><div class=verse-container id=kv9.1:3.4><span>Āmantā. </span></div><p><div class=verse-container id=kv9.1:3.5><span>Dvinnaṁ phassānaṁ …pe… </span></div><p><div class=verse-container id=kv9.1:3.6><span>dvinnaṁ cittānaṁ samodhānaṁ hotīti? </span></div><p><div class=verse-container id=kv9.1:3.7><span>Na hevaṁ vattabbe …pe… </span></div><p><div class=verse-container id=kv9.1:3.8><span>saṅkhāre ca dukkhato …pe… </span></div><p><div class=verse-container id=kv9.1:3.9><span>vipariṇāmadhammato manasi karoti nibbāne ca ānisaṁsadassāvī hotīti? </span></div><p><div class=verse-container id=kv9.1:3.10><span>Na hevaṁ vattabbe …pe… </span></div><p><div class=verse-container id=kv9.1:3.11><span>saṅkhāre ca vipariṇāmadhammato manasi karoti nibbāne ca ānisaṁsadassāvī hotīti? </span></div><p><div class=verse-container id=kv9.1:3.12><span>Āmantā. </span></div><p><div class=verse-container id=kv9.1:3.13><span>Dvinnaṁ phassānaṁ …pe… </span></div><p><div class=verse-container id=kv9.1:3.14><span>dvinnaṁ cittānaṁ samodhānaṁ hotīti? </span></div><p><div class=verse-container id=kv9.1:3.15><span>Na hevaṁ vattabbe …pe…. </span></div><p><div class=verse-container id=kv9.1:4.1><span>Na vattabbaṁ—</span></div><p><div class=verse-container id=kv9.1:4.2><span>“ānisaṁsadassāvissa saṁyojanānaṁ pahānan”ti? </span></div><p><div class=verse-container id=kv9.1:4.3><span>Āmantā. </span></div><p><div class=verse-container id=kv9.1:4.4><span>Nanu vuttaṁ bhagavatā—</span></div><p><div class=verse-container id=kv9.1:4.5><span>“idha, bhikkhave, bhikkhu nibbāne sukhānupassī viharati sukhasaññī sukhapaṭisaṁvedī, satataṁ samitaṁ abbokiṇṇaṁ cetasā adhimuccamāno paññāya pariyogāhamāno”ti. </span></div><p><div class=verse-container id=kv9.1:4.6><span>Attheva suttantoti? </span></div><p><div class=verse-container id=kv9.1:4.7><span>Āmantā. </span></div><p><div class=verse-container id=kv9.1:4.8><span>Tena hi ānisaṁsadassāvissa saṁyojanānaṁ pahānanti. </span></div><p><div class=verse-container id=kv9.1:4.9><span>Ānisaṁsadassāvīkathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0009.html>Previous</a><a href=/canon/en/pli/ms/abhidhamma/kv/kv0009/kv0009P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>