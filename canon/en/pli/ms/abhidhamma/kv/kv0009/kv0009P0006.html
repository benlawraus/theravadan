<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0005.html>Previous</a><a href=/canon/en/pli/ms/abhidhamma/kv/kv0009/kv0009P0007.html>Next</a></div><p><div class=verse-container id=kv9.6:0.1><span>Kathāvatthu </span></div><p><div class=verse-container id=kv9.6:0.2><span>Mahāpaṇṇāsaka </span></div><p><div class=verse-container id=kv9.6:0.3><span>Navamavagga </span></div><p><div class=verse-container id=kv9.6:0.4><span class=big-bold>Atītānāgatārammaṇakathā </span></div><p><div class=verse-container id=kv9.6:1.1><span>Atītārammaṇaṁ cittaṁ anārammaṇanti? </span></div><p><div class=verse-container id=kv9.6:1.2><span>Āmantā. </span></div><p><div class=verse-container id=kv9.6:1.3><span>Nanu atītārammaṇanti? </span></div><p><div class=verse-container id=kv9.6:1.4><span>Āmantā. </span></div><p><div class=verse-container id=kv9.6:1.5><span>Hañci atītārammaṇaṁ, no ca vata re vattabbe—</span></div><p><div class=verse-container id=kv9.6:1.6><span>“atītārammaṇaṁ cittaṁ anārammaṇan”ti. </span></div><p><div class=verse-container id=kv9.6:1.7><span>Atītārammaṇaṁ cittaṁ anārammaṇanti micchā. </span></div><p><div class=verse-container id=kv9.6:1.8><span>Hañci vā pana anārammaṇaṁ, no ca vata re vattabbe—</span></div><p><div class=verse-container id=kv9.6:1.9><span>“atītārammaṇan”ti. </span></div><p><div class=verse-container id=kv9.6:1.10><span>Anārammaṇaṁ atītārammaṇanti micchā. </span></div><p><div class=verse-container id=kv9.6:2.1><span>Atītārammaṇaṁ cittaṁ anārammaṇanti? </span></div><p><div class=verse-container id=kv9.6:2.2><span>Āmantā. </span></div><p><div class=verse-container id=kv9.6:2.3><span>Nanu atītaṁ ārabbha atthi āvaṭṭanā …pe… paṇidhīti? </span></div><p><div class=verse-container id=kv9.6:2.4><span>Āmantā. </span></div><p><div class=verse-container id=kv9.6:2.5><span>Hañci atītaṁ ārabbha atthi āvaṭṭanā …pe… paṇidhi, no ca vata re vattabbe—</span></div><p><div class=verse-container id=kv9.6:2.6><span>“atītārammaṇaṁ cittaṁ anārammaṇan”ti. </span></div><p><div class=verse-container id=kv9.6:3.1><span>Anāgatārammaṇaṁ cittaṁ anārammaṇanti? </span></div><p><div class=verse-container id=kv9.6:3.2><span>Āmantā. </span></div><p><div class=verse-container id=kv9.6:3.3><span>Nanu anāgatārammaṇanti? </span></div><p><div class=verse-container id=kv9.6:3.4><span>Āmantā. </span></div><p><div class=verse-container id=kv9.6:3.5><span>Hañci anāgatārammaṇaṁ, no ca vata re vattabbe—</span></div><p><div class=verse-container id=kv9.6:3.6><span>“anāgatārammaṇaṁ cittaṁ anārammaṇan”ti. </span></div><p><div class=verse-container id=kv9.6:3.7><span>Anāgatārammaṇaṁ cittaṁ anārammaṇanti micchā. </span></div><p><div class=verse-container id=kv9.6:3.8><span>Hañci vā pana anārammaṇaṁ, no ca vata re vattabbe—</span></div><p><div class=verse-container id=kv9.6:3.9><span>“anāgatārammaṇan”ti. </span></div><p><div class=verse-container id=kv9.6:3.10><span>Anārammaṇaṁ anāgatārammaṇanti micchā. </span></div><p><div class=verse-container id=kv9.6:4.1><span>Anāgatārammaṇaṁ cittaṁ anārammaṇanti? </span></div><p><div class=verse-container id=kv9.6:4.2><span>Āmantā. </span></div><p><div class=verse-container id=kv9.6:4.3><span>Nanu anāgataṁ ārabbha atthi āvaṭṭanā …pe… paṇidhīti? </span></div><p><div class=verse-container id=kv9.6:4.4><span>Āmantā. </span></div><p><div class=verse-container id=kv9.6:4.5><span>Hañci anāgataṁ ārabbha atthi āvaṭṭanā …pe… paṇidhi, no ca vata re vattabbe—</span></div><p><div class=verse-container id=kv9.6:4.6><span>“anāgatārammaṇaṁ cittaṁ anārammaṇan”ti. </span></div><p><div class=verse-container id=kv9.6:5.1><span>Paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ sārammaṇanti? </span></div><p><div class=verse-container id=kv9.6:5.2><span>Āmantā. </span></div><p><div class=verse-container id=kv9.6:5.3><span>Atītaṁ ārabbha atthi āvaṭṭanā …pe… paṇidhi, atītārammaṇaṁ cittaṁ sārammaṇanti? </span></div><p><div class=verse-container id=kv9.6:5.4><span>Na hevaṁ vattabbe …pe… </span></div><p><div class=verse-container id=kv9.6:5.5><span>paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ sārammaṇanti? </span></div><p><div class=verse-container id=kv9.6:5.6><span>Āmantā. </span></div><p><div class=verse-container id=kv9.6:5.7><span>Anāgataṁ ārabbha atthi āvaṭṭanā …pe… paṇidhi, anāgatārammaṇaṁ cittaṁ sārammaṇanti? </span></div><p><div class=verse-container id=kv9.6:5.8><span>Na hevaṁ vattabbe …pe…. </span></div><p><div class=verse-container id=kv9.6:6.1><span>Atītaṁ ārabbha atthi āvaṭṭanā …pe… paṇidhi, atītārammaṇaṁ cittaṁ anārammaṇanti? </span></div><p><div class=verse-container id=kv9.6:6.2><span>Āmantā. </span></div><p><div class=verse-container id=kv9.6:6.3><span>Paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ anārammaṇanti? </span></div><p><div class=verse-container id=kv9.6:6.4><span>Na hevaṁ vattabbe …pe…. </span></div><p><div class=verse-container id=kv9.6:7.1><span>Anāgataṁ ārabbha atthi āvaṭṭanā …pe… paṇidhi, anāgatārammaṇaṁ cittaṁ anārammaṇanti? </span></div><p><div class=verse-container id=kv9.6:7.2><span>Āmantā. </span></div><p><div class=verse-container id=kv9.6:7.3><span>Paccuppannaṁ ārabbha atthi āvaṭṭanā …pe… paṇidhi, paccuppannārammaṇaṁ cittaṁ anārammaṇanti? </span></div><p><div class=verse-container id=kv9.6:7.4><span>Na hevaṁ vattabbe …pe…. </span></div><p><div class=verse-container id=kv9.6:8.1><span>Na vattabbaṁ—</span></div><p><div class=verse-container id=kv9.6:8.2><span>“atītānāgatārammaṇaṁ cittaṁ anārammaṇan”ti? </span></div><p><div class=verse-container id=kv9.6:8.3><span>Āmantā. </span></div><p><div class=verse-container id=kv9.6:8.4><span>Nanu atītānāgataṁ natthīti? </span></div><p><div class=verse-container id=kv9.6:8.5><span>Āmantā. </span></div><p><div class=verse-container id=kv9.6:8.6><span>Hañci atītānāgataṁ natthi, tena vata re vattabbe—</span></div><p><div class=verse-container id=kv9.6:8.7><span>“atītānāgatārammaṇaṁ cittaṁ anārammaṇan”ti …pe…. </span></div><p><div class=verse-container id=kv9.6:8.8><span>Atītānāgatārammaṇakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0009/kv0009P0005.html>Previous</a><a href=/canon/en/pli/ms/abhidhamma/kv/kv0009/kv0009P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>