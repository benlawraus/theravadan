<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0009.html>Previous</a><a href=/canon/en/pli/ms/abhidhamma/kv/kv0009/kv0009P0011.html>Next</a></div><p id=kv9.10:0.1><span class=root>Kathāvatthu </span><br><p id=kv9.10:0.2><span class=root>Mahāpaṇṇāsaka </span><br><p id=kv9.10:0.3><span class=root>Navamavagga </span><br><p id=kv9.10:0.4><span class="root big-bold">Nayathācittassakāyakammantikathā </span><br><p id=kv9.10:1.1><span class=root>Na yathācittassa kāyakammanti? </span><br><p id=kv9.10:1.2><span class=root>Āmantā. </span><br><p id=kv9.10:1.3><span class=root>Aphassakassa kāyakammaṁ …pe… </span><br><p id=kv9.10:1.4><span class=root>acittakassa kāyakammanti? </span><br><p id=kv9.10:1.5><span class=root>Na hevaṁ vattabbe …pe… </span><br><p id=kv9.10:1.6><span class=root>nanu saphassakassa kāyakammaṁ …pe… </span><br><p id=kv9.10:1.7><span class=root>sacittakassa kāyakammanti? </span><br><p id=kv9.10:1.8><span class=root>Āmantā. </span><br><p id=kv9.10:1.9><span class=root>Hañci saphassakassa kāyakammaṁ …pe… </span><br><p id=kv9.10:1.10><span class=root>sacittakassa kāyakammaṁ, no ca vata re vattabbe—</span><br><p id=kv9.10:1.11><span class=root>“na yathācittassa kāyakamman”ti. </span><br><p id=kv9.10:2.1><span class=root>Na yathācittassa kāyakammanti? </span><br><p id=kv9.10:2.2><span class=root>Āmantā. </span><br><p id=kv9.10:2.3><span class=root>Anāvaṭṭentassa kāyakammaṁ …pe… appaṇidahantassa kāyakammanti? </span><br><p id=kv9.10:2.4><span class=root>Na hevaṁ vattabbe …pe… </span><br><p id=kv9.10:2.5><span class=root>nanu āvaṭṭentassa kāyakammaṁ …pe… paṇidahantassa kāyakammanti? </span><br><p id=kv9.10:2.6><span class=root>Āmantā. </span><br><p id=kv9.10:2.7><span class=root>Hañci āvaṭṭentassa kāyakammaṁ …pe… paṇidahantassa kāyakammaṁ, no ca vata re vattabbe—</span><br><p id=kv9.10:2.8><span class=root>“na yathācittassa kāyakamman”ti. </span><br><p id=kv9.10:3.1><span class=root>Na yathācittassa kāyakammanti? </span><br><p id=kv9.10:3.2><span class=root>Āmantā. </span><br><p id=kv9.10:3.3><span class=root>Nanu kāyakammaṁ cittasamuṭṭhānaṁ cittena sahajātaṁ cittena saha ekuppādanti? </span><br><p id=kv9.10:3.4><span class=root>Āmantā. </span><br><p id=kv9.10:3.5><span class=root>Hañci kāyakammaṁ cittasamuṭṭhānaṁ cittena sahajātaṁ cittena saha ekuppādaṁ, no ca vata re vattabbe—</span><br><p id=kv9.10:3.6><span class=root>“na yathācittassa kāyakamman”ti. </span><br><p id=kv9.10:4.1><span class=root>Na yathācittassa kāyakammanti? </span><br><p id=kv9.10:4.2><span class=root>Āmantā. </span><br><p id=kv9.10:4.3><span class=root>Na abhikkamitukāmo abhikkamati, na paṭikkamitukāmo paṭikkamati, na āloketukāmo āloketi, na viloketukāmo viloketi, na samiñjitukāmo samiñjeti, na pasāretukāmo pasāretīti? </span><br><p id=kv9.10:4.4><span class=root>Na hevaṁ vattabbe …pe…. </span><br><p id=kv9.10:4.5><span class=root>Nanu abhikkamitukāmo abhikkamati, paṭikkamitukāmo paṭikkamati, āloketukāmo āloketi, viloketukāmo viloketi, samiñjitukāmo samiñjeti, pasāretukāmo pasāretīti? </span><br><p id=kv9.10:4.6><span class=root>Āmantā. </span><br><p id=kv9.10:4.7><span class=root>Hañci abhikkamitukāmo abhikkamati …pe… </span><br><p id=kv9.10:4.8><span class=root>pasāretukāmo pasāreti, no ca vata re vattabbe—</span><br><p id=kv9.10:4.9><span class=root>“na yathācittassa kāyakamman”ti. </span><br><p id=kv9.10:5.1><span class=root>Na vattabbaṁ—</span><br><p id=kv9.10:5.2><span class=root>“na yathācittassa kāyakamman”ti? </span><br><p id=kv9.10:5.3><span class=root>Āmantā. </span><br><p id=kv9.10:5.4><span class=root>Nanu atthi koci “aññatra gacchissāmī”ti aññatra gacchati …pe… </span><br><p id=kv9.10:5.5><span class=root>“aññaṁ pasāressāmī”ti aññaṁ pasāretīti? </span><br><p id=kv9.10:5.6><span class=root>Āmantā. </span><br><p id=kv9.10:5.7><span class=root>Hañci atthi koci “aññatra gacchissāmī”ti aññatra gacchati …pe… </span><br><p id=kv9.10:5.8><span class=root>“aññaṁ pasāressāmī”ti aññaṁ pasāreti, tena vata re vattabbe—</span><br><p id=kv9.10:5.9><span class=root>“na yathācittassa kāyakamman”ti. </span><br><p id=kv9.10:5.10><span class=root>Na yathācittassa kāyakammantikathā niṭṭhitā. </span><br></main><footer class="container footer"><small><a href=/about>Contact info</a></small></footer>