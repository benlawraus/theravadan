<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0002.html>Previous</a><a href=/canon/en/pli/ms/abhidhamma/kv/kv0009/kv0009P0004.html>Next</a></div><p id=kv9.3:0.1><span class=root>Kathāvatthu </span><br><p id=kv9.3:0.2><span class=root>Mahāpaṇṇāsaka </span><br><p id=kv9.3:0.3><span class=root>Navamavagga </span><br><p id=kv9.3:0.4><span class="root big-bold">Rūpaṁsārammaṇantikathā </span><br><p id=kv9.3:1.1><span class=root>Rūpaṁ sārammaṇanti? </span><br><p id=kv9.3:1.2><span class=root>Āmantā. </span><br><p id=kv9.3:1.3><span class=root>Atthi tassa āvaṭṭanā ābhogo samannāhāro manasikāro cetanā patthanā paṇidhīti? </span><br><p id=kv9.3:1.4><span class=root>Na hevaṁ vattabbe …pe… </span><br><p id=kv9.3:1.5><span class=root>nanu natthi tassa āvaṭṭanā ābhogo …pe… paṇidhīti? </span><br><p id=kv9.3:1.6><span class=root>Āmantā. </span><br><p id=kv9.3:1.7><span class=root>Hañci natthi tassa āvaṭṭanā ābhogo …pe… paṇidhi, no ca vata re vattabbe—</span><br><p id=kv9.3:1.8><span class=root>“rūpaṁ sārammaṇan”ti. </span><br><p id=kv9.3:2.1><span class=root>Phasso sārammaṇo, atthi tassa āvaṭṭanā ābhogo …pe… paṇidhīti? </span><br><p id=kv9.3:2.2><span class=root>Āmantā. </span><br><p id=kv9.3:2.3><span class=root>Rūpaṁ sārammaṇaṁ, atthi tassa āvaṭṭanā ābhogo …pe… paṇidhīti? </span><br><p id=kv9.3:2.4><span class=root>Na hevaṁ vattabbe …pe…. </span><br><p id=kv9.3:3.1><span class=root>Vedanā …pe… </span><br><p id=kv9.3:3.2><span class=root>saññā cetanā cittaṁ saddhā vīriyaṁ sati samādhi paññā rāgo doso moho māno diṭṭhi vicikicchā thinaṁ uddhaccaṁ ahirikaṁ …pe… </span><br><p id=kv9.3:3.3><span class=root>anottappaṁ sārammaṇaṁ, atthi tassa āvaṭṭanā ābhogo …pe… paṇidhīti? </span><br><p id=kv9.3:3.4><span class=root>Āmantā. </span><br><p id=kv9.3:3.5><span class=root>Rūpaṁ sārammaṇaṁ, atthi tassa āvaṭṭanā ābhogo …pe… paṇidhīti? </span><br><p id=kv9.3:3.6><span class=root>Na hevaṁ vattabbe …pe…. </span><br><p id=kv9.3:4.1><span class=root>Rūpaṁ sārammaṇaṁ, natthi tassa āvaṭṭanā ābhogo …pe… paṇidhīti? </span><br><p id=kv9.3:4.2><span class=root>Āmantā. </span><br><p id=kv9.3:4.3><span class=root>Phasso sārammaṇo, natthi tassa āvaṭṭanā ābhogo …pe… paṇidhīti? </span><br><p id=kv9.3:4.4><span class=root>Na hevaṁ vattabbe …pe…. </span><br><p id=kv9.3:5.1><span class=root>Rūpaṁ sārammaṇaṁ, natthi tassa āvaṭṭanā ābhogo …pe… paṇidhīti? </span><br><p id=kv9.3:5.2><span class=root>Āmantā. </span><br><p id=kv9.3:5.3><span class=root>Vedanā …pe… </span><br><p id=kv9.3:5.4><span class=root>anottappaṁ sārammaṇaṁ, natthi tassa āvaṭṭanā ābhogo …pe… paṇidhīti? </span><br><p id=kv9.3:5.5><span class=root>Na hevaṁ vattabbe …pe…. </span><br><p id=kv9.3:6.1><span class=root>Na vattabbaṁ—</span><br><p id=kv9.3:6.2><span class=root>“rūpaṁ sārammaṇan”ti? </span><br><p id=kv9.3:6.3><span class=root>Āmantā. </span><br><p id=kv9.3:6.4><span class=root>Nanu rūpaṁ sappaccayanti? </span><br><p id=kv9.3:6.5><span class=root>Āmantā. </span><br><p id=kv9.3:6.6><span class=root>Hañci rūpaṁ sappaccayaṁ, tena vata re vattabbe—</span><br><p id=kv9.3:6.7><span class=root>“rūpaṁ sārammaṇan”ti. </span><br><p id=kv9.3:6.8><span class=root>Rūpaṁ sārammaṇantikathā niṭṭhitā. </span><br></main><footer class="container footer"><small><a href=/about/>Contact info</a></small></footer>