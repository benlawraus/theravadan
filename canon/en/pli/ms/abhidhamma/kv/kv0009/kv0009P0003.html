<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0002.html>Previous</a><a href=/canon/en/pli/ms/abhidhamma/kv/kv0009/kv0009P0004.html>Next</a></div><p><div class=verse-container id=kv9.3:0.1><span>Kathāvatthu </span></div><p><div class=verse-container id=kv9.3:0.2><span>Mahāpaṇṇāsaka </span></div><p><div class=verse-container id=kv9.3:0.3><span>Navamavagga </span></div><p><div class=verse-container id=kv9.3:0.4><span class=big-bold>Rūpaṁsārammaṇantikathā </span></div><p><div class=verse-container id=kv9.3:1.1><span>Rūpaṁ sārammaṇanti? </span></div><p><div class=verse-container id=kv9.3:1.2><span>Āmantā. </span></div><p><div class=verse-container id=kv9.3:1.3><span>Atthi tassa āvaṭṭanā ābhogo samannāhāro manasikāro cetanā patthanā paṇidhīti? </span></div><p><div class=verse-container id=kv9.3:1.4><span>Na hevaṁ vattabbe …pe… </span></div><p><div class=verse-container id=kv9.3:1.5><span>nanu natthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:1.6><span>Āmantā. </span></div><p><div class=verse-container id=kv9.3:1.7><span>Hañci natthi tassa āvaṭṭanā ābhogo …pe… paṇidhi, no ca vata re vattabbe—</span></div><p><div class=verse-container id=kv9.3:1.8><span>“rūpaṁ sārammaṇan”ti. </span></div><p><div class=verse-container id=kv9.3:2.1><span>Phasso sārammaṇo, atthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:2.2><span>Āmantā. </span></div><p><div class=verse-container id=kv9.3:2.3><span>Rūpaṁ sārammaṇaṁ, atthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:2.4><span>Na hevaṁ vattabbe …pe…. </span></div><p><div class=verse-container id=kv9.3:3.1><span>Vedanā …pe… </span></div><p><div class=verse-container id=kv9.3:3.2><span>saññā cetanā cittaṁ saddhā vīriyaṁ sati samādhi paññā rāgo doso moho māno diṭṭhi vicikicchā thinaṁ uddhaccaṁ ahirikaṁ …pe… </span></div><p><div class=verse-container id=kv9.3:3.3><span>anottappaṁ sārammaṇaṁ, atthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:3.4><span>Āmantā. </span></div><p><div class=verse-container id=kv9.3:3.5><span>Rūpaṁ sārammaṇaṁ, atthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:3.6><span>Na hevaṁ vattabbe …pe…. </span></div><p><div class=verse-container id=kv9.3:4.1><span>Rūpaṁ sārammaṇaṁ, natthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:4.2><span>Āmantā. </span></div><p><div class=verse-container id=kv9.3:4.3><span>Phasso sārammaṇo, natthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:4.4><span>Na hevaṁ vattabbe …pe…. </span></div><p><div class=verse-container id=kv9.3:5.1><span>Rūpaṁ sārammaṇaṁ, natthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:5.2><span>Āmantā. </span></div><p><div class=verse-container id=kv9.3:5.3><span>Vedanā …pe… </span></div><p><div class=verse-container id=kv9.3:5.4><span>anottappaṁ sārammaṇaṁ, natthi tassa āvaṭṭanā ābhogo …pe… paṇidhīti? </span></div><p><div class=verse-container id=kv9.3:5.5><span>Na hevaṁ vattabbe …pe…. </span></div><p><div class=verse-container id=kv9.3:6.1><span>Na vattabbaṁ—</span></div><p><div class=verse-container id=kv9.3:6.2><span>“rūpaṁ sārammaṇan”ti? </span></div><p><div class=verse-container id=kv9.3:6.3><span>Āmantā. </span></div><p><div class=verse-container id=kv9.3:6.4><span>Nanu rūpaṁ sappaccayanti? </span></div><p><div class=verse-container id=kv9.3:6.5><span>Āmantā. </span></div><p><div class=verse-container id=kv9.3:6.6><span>Hañci rūpaṁ sappaccayaṁ, tena vata re vattabbe—</span></div><p><div class=verse-container id=kv9.3:6.7><span>“rūpaṁ sārammaṇan”ti. </span></div><p><div class=verse-container id=kv9.3:6.8><span>Rūpaṁ sārammaṇantikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0009/kv0009P0002.html>Previous</a><a href=/canon/en/pli/ms/abhidhamma/kv/kv0009/kv0009P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>