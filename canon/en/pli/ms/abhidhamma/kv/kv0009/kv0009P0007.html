<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0009.html> Mahāpaṇṇāsaka Navamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0009/kv0009P0006.html>Previous</a><a href=/canon/en/pli/ms/abhidhamma/kv/kv0009/kv0009P0008.html>Next</a></div><p id=kv9.7:0.1><span class=root>Kathāvatthu </span><br><p id=kv9.7:0.2><span class=root>Mahāpaṇṇāsaka </span><br><p id=kv9.7:0.3><span class=root>Navamavagga </span><br><p id=kv9.7:0.4><span class="root big-bold">Vitakkānupatitakathā </span><br><p id=kv9.7:1.1><span class=root>Sabbaṁ cittaṁ vitakkānupatitanti? </span><br><p id=kv9.7:1.2><span class=root>Āmantā. </span><br><p id=kv9.7:1.3><span class=root>Sabbaṁ cittaṁ vicārānupatitaṁ pītānupatitaṁ sukhānupatitaṁ dukkhānupatitaṁ somanassānupatitaṁ domanassānupatitaṁ upekkhānupatitaṁ saddhānupatitaṁ vīriyānupatitaṁ satānupatitaṁ samādhānupatitaṁ paññānupatitaṁ rāgānupatitaṁ dosānupatitaṁ …pe… </span><br><p id=kv9.7:1.4><span class=root>anottappānupatitanti? </span><br><p id=kv9.7:1.5><span class=root>Na hevaṁ vattabbe …pe…. </span><br><p id=kv9.7:2.1><span class=root>Sabbaṁ cittaṁ vitakkānupatitanti? </span><br><p id=kv9.7:2.2><span class=root>Āmantā. </span><br><p id=kv9.7:2.3><span class=root>Nanu atthi avitakko vicāramatto samādhīti? </span><br><p id=kv9.7:2.4><span class=root>Āmantā. </span><br><p id=kv9.7:2.5><span class=root>Hañci atthi avitakko vicāramatto samādhi, no ca vata re vattabbe—</span><br><p id=kv9.7:2.6><span class=root>“sabbaṁ cittaṁ vitakkānupatitan”ti. </span><br><p id=kv9.7:3.1><span class=root>Sabbaṁ cittaṁ vitakkānupatitanti? </span><br><p id=kv9.7:3.2><span class=root>Āmantā. </span><br><p id=kv9.7:3.3><span class=root>Nanu atthi avitakko avicāro samādhīti? </span><br><p id=kv9.7:3.4><span class=root>Āmantā. </span><br><p id=kv9.7:3.5><span class=root>Hañci atthi avitakko avicāro samādhi, no ca vata re vattabbe—</span><br><p id=kv9.7:3.6><span class=root>“sabbaṁ cittaṁ vitakkānupatitan”ti. </span><br><p id=kv9.7:3.7><span class=root>Sabbaṁ cittaṁ vitakkānupatitanti? </span><br><p id=kv9.7:3.8><span class=root>Āmantā. </span><br><p id=kv9.7:3.9><span class=root>Nanu tayo samādhī vuttā bhagavatā—</span><br><p id=kv9.7:3.10><span class=root>“savitakko savicāro samādhi, avitakko vicāramatto samādhi, avitakko avicāro samādhī”ti? </span><br><p id=kv9.7:3.11><span class=root>Āmantā. </span><br><p id=kv9.7:3.12><span class=root>Hañci tayo samādhī vuttā bhagavatā—</span><br><p id=kv9.7:3.13><span class=root>savitakko savicāro samādhi, avitakko vicāramatto samādhi, avitakko avicāro samādhi, no ca vata re vattabbe—</span><br><p id=kv9.7:3.14><span class=root>“sabbaṁ cittaṁ vitakkānupatitan”ti. </span><br><p id=kv9.7:3.15><span class=root>Vitakkānupatitakathā niṭṭhitā. </span><br></main><footer class="container footer"><small><a href=/about/>Contact info</a></small></footer>