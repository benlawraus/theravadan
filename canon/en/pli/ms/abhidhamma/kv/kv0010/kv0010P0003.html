<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0010.html> Mahāpaṇṇāsaka Dasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0010/kv0010P0002.html>Previous</a><a href=/canon/en/pli/ms/abhidhamma/kv/kv0010/kv0010P0004.html>Next</a></div><p><div class=verse-container id=kv10.3:0.1><span>Kathāvatthu </span></div><p><div class=verse-container id=kv10.3:0.2><span>Mahāpaṇṇāsaka </span></div><p><div class=verse-container id=kv10.3:0.3><span>Dasamavagga </span></div><p><div class=verse-container id=kv10.3:0.4><span class=big-bold>Pañcaviññāṇasamaṅgissamaggakathā </span></div><p><div class=verse-container id=kv10.3:1.1><span>Pañcaviññāṇasamaṅgissa atthi maggabhāvanāti? </span></div><p><div class=verse-container id=kv10.3:1.2><span>Āmantā. </span></div><p><div class=verse-container id=kv10.3:1.3><span>Nanu pañcaviññāṇā uppannavatthukā uppannārammaṇāti? </span></div><p><div class=verse-container id=kv10.3:1.4><span>Āmantā. </span></div><p><div class=verse-container id=kv10.3:1.5><span>Hañci pañcaviññāṇā uppannavatthukā uppannārammaṇā, no ca vata re vattabbe—</span></div><p><div class=verse-container id=kv10.3:1.6><span>“pañcaviññāṇasamaṅgissa atthi maggabhāvanā”ti. </span></div><p><div class=verse-container id=kv10.3:2.1><span>Nanu pañcaviññāṇā purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā na aññamaññassa gocaravisayaṁ paccanubhonti, na asamannāhārā uppajjanti, na amanasikārā uppajjanti, na abbokiṇṇā uppajjanti, na apubbaṁ acarimaṁ uppajjanti, na aññamaññassa samanantarā uppajjanti, nanu pañcaviññāṇā anābhogāti? </span></div><p><div class=verse-container id=kv10.3:2.2><span>Āmantā. </span></div><p><div class=verse-container id=kv10.3:2.3><span>Hañci pañcaviññāṇā anābhogā, no ca vata re vattabbe—</span></div><p><div class=verse-container id=kv10.3:2.4><span>“pañcaviññāṇasamaṅgissa atthi maggabhāvanā”ti. </span></div><p><div class=verse-container id=kv10.3:3.1><span>Cakkhuviññāṇasamaṅgissa atthi maggabhāvanāti? </span></div><p><div class=verse-container id=kv10.3:3.2><span>Āmantā. </span></div><p><div class=verse-container id=kv10.3:3.3><span>Cakkhuviññāṇaṁ suññataṁ ārabbha uppajjatīti? </span></div><p><div class=verse-container id=kv10.3:3.4><span>Na hevaṁ vattabbe …pe… </span></div><p><div class=verse-container id=kv10.3:3.5><span>cakkhuviññāṇaṁ suññataṁ ārabbha uppajjatīti? </span></div><p><div class=verse-container id=kv10.3:3.6><span>Āmantā. </span></div><p><div class=verse-container id=kv10.3:3.7><span>Cakkhuñca paṭicca suññatañca uppajjati cakkhuviññāṇanti? </span></div><p><div class=verse-container id=kv10.3:3.8><span>Na hevaṁ vattabbe …pe… </span></div><p><div class=verse-container id=kv10.3:3.9><span>cakkhuñca paṭicca suññatañca uppajjati cakkhuviññāṇanti? </span></div><p><div class=verse-container id=kv10.3:3.10><span>Āmantā. </span></div><p><div class=verse-container id=kv10.3:3.11><span>“Cakkhuñca paṭicca suññatañca uppajjati cakkhuviññāṇan”ti—</span></div><p><div class=verse-container id=kv10.3:3.12><span>attheva suttantoti? </span></div><p><div class=verse-container id=kv10.3:3.13><span>Natthi. </span></div><p><div class=verse-container id=kv10.3:3.14><span>“Cakkhuñca paṭicca rūpe ca uppajjati cakkhuviññāṇan”ti—</span></div><p><div class=verse-container id=kv10.3:3.15><span>attheva suttantoti? </span></div><p><div class=verse-container id=kv10.3:3.16><span>Āmantā. </span></div><p><div class=verse-container id=kv10.3:3.17><span>Hañci “cakkhuñca paṭicca rūpe ca uppajjati cakkhuviññāṇan”ti—</span></div><p><div class=verse-container id=kv10.3:3.18><span>attheva suttanto, no ca vata re vattabbe—</span></div><p><div class=verse-container id=kv10.3:3.19><span>“cakkhuñca paṭicca suññatañca uppajjati cakkhuviññāṇan”ti. </span></div><p><div class=verse-container id=kv10.3:4.1><span>Cakkhuviññāṇasamaṅgissa atthi maggabhāvanāti? </span></div><p><div class=verse-container id=kv10.3:4.2><span>Āmantā. </span></div><p><div class=verse-container id=kv10.3:4.3><span>Cakkhuviññāṇaṁ atītānāgataṁ ārabbha uppajjatīti? </span></div><p><div class=verse-container id=kv10.3:4.4><span>Na hevaṁ vattabbe …pe… </span></div><p><div class=verse-container id=kv10.3:4.5><span>cakkhuviññāṇasamaṅgissa atthi maggabhāvanāti? </span></div><p><div class=verse-container id=kv10.3:4.6><span>Āmantā. </span></div><p><div class=verse-container id=kv10.3:4.7><span>Cakkhuviññāṇaṁ phassaṁ ārabbha … </span></div><p><div class=verse-container id=kv10.3:4.8><span>vedanaṁ ārabbha … </span></div><p><div class=verse-container id=kv10.3:4.9><span>saññaṁ ārabbha … </span></div><p><div class=verse-container id=kv10.3:4.10><span>cetanaṁ ārabbha … </span></div><p><div class=verse-container id=kv10.3:4.11><span>cittaṁ ārabbha … </span></div><p><div class=verse-container id=kv10.3:4.12><span>cakkhuṁ ārabbha …pe… </span></div><p><div class=verse-container id=kv10.3:4.13><span>kāyaṁ ārabbha …pe… </span></div><p><div class=verse-container id=kv10.3:4.14><span>saddaṁ ārabbha …pe… </span></div><p><div class=verse-container id=kv10.3:4.15><span>phoṭṭhabbaṁ ārabbha uppajjatīti? </span></div><p><div class=verse-container id=kv10.3:4.16><span>Na hevaṁ vattabbe …pe…. </span></div><p><div class=verse-container id=kv10.3:5.1><span>Manoviññāṇasamaṅgissa atthi maggabhāvanā, manoviññāṇaṁ suññataṁ ārabbha uppajjatīti? </span></div><p><div class=verse-container id=kv10.3:5.2><span>Āmantā. </span></div><p><div class=verse-container id=kv10.3:5.3><span>Cakkhuviññāṇasamaṅgissa atthi maggabhāvanā, cakkhuviññāṇaṁ suññataṁ ārabbha uppajjatīti? </span></div><p><div class=verse-container id=kv10.3:5.4><span>Na hevaṁ vattabbe …pe… </span></div><p><div class=verse-container id=kv10.3:5.5><span>manoviññāṇasamaṅgissa atthi maggabhāvanā, manoviññāṇaṁ atītānāgataṁ ārabbha uppajjatīti? </span></div><p><div class=verse-container id=kv10.3:5.6><span>Āmantā. </span></div><p><div class=verse-container id=kv10.3:5.7><span>Cakkhuviññāṇasamaṅgissa atthi maggabhāvanā, cakkhuviññāṇaṁ atītānāgataṁ ārabbha uppajjatīti? </span></div><p><div class=verse-container id=kv10.3:5.8><span>Na hevaṁ vattabbe …pe… </span></div><p><div class=verse-container id=kv10.3:5.9><span>manoviññāṇasamaṅgissa atthi maggabhāvanā, manoviññāṇaṁ phassaṁ ārabbha … </span></div><p><div class=verse-container id=kv10.3:5.10><span>vedanaṁ ārabbha …pe… </span></div><p><div class=verse-container id=kv10.3:5.11><span>phoṭṭhabbaṁ ārabbha uppajjatīti? </span></div><p><div class=verse-container id=kv10.3:5.12><span>Āmantā. </span></div><p><div class=verse-container id=kv10.3:5.13><span>Cakkhuviññāṇasamaṅgissa atthi maggabhāvanā, cakkhuviññāṇaṁ phassaṁ ārabbha … </span></div><p><div class=verse-container id=kv10.3:5.14><span>vedanaṁ ārabbha …pe… </span></div><p><div class=verse-container id=kv10.3:5.15><span>phoṭṭhabbaṁ ārabbha uppajjatīti? </span></div><p><div class=verse-container id=kv10.3:5.16><span>Na hevaṁ vattabbe …pe…. </span></div><p><div class=verse-container id=kv10.3:6.1><span>Na vattabbaṁ—</span></div><p><div class=verse-container id=kv10.3:6.2><span>“pañcaviññāṇasamaṅgissa atthi maggabhāvanā”ti? </span></div><p><div class=verse-container id=kv10.3:6.3><span>Āmantā. </span></div><p><div class=verse-container id=kv10.3:6.4><span>Nanu vuttaṁ bhagavatā—</span></div><p><div class=verse-container id=kv10.3:6.5><span>“idha, bhikkhave, bhikkhu cakkhunā rūpaṁ disvā na nimittaggāhī hoti nānubyañjanaggāhī …pe… </span></div><p><div class=verse-container id=kv10.3:6.6><span>sotena saddaṁ sutvā …pe… </span></div><p><div class=verse-container id=kv10.3:6.7><span>ghānena gandhaṁ ghāyitvā …pe… </span></div><p><div class=verse-container id=kv10.3:6.8><span>jivhāya rasaṁ sāyitvā …pe… </span></div><p><div class=verse-container id=kv10.3:6.9><span>kāyena phoṭṭhabbaṁ phusitvā na nimittaggāhī hoti nānubyañjanaggāhī”ti. </span></div><p><div class=verse-container id=kv10.3:6.10><span>Attheva suttantoti? </span></div><p><div class=verse-container id=kv10.3:6.11><span>Āmantā. </span></div><p><div class=verse-container id=kv10.3:6.12><span>Tena hi pañcaviññāṇasamaṅgissa atthi maggabhāvanāti. </span></div><p><div class=verse-container id=kv10.3:6.13><span>Pañcaviññāṇasamaṅgissa maggakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0010/kv0010P0002.html>Previous</a><a href=/canon/en/pli/ms/abhidhamma/kv/kv0010/kv0010P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>