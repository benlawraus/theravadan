<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0010.html> Mahāpaṇṇāsaka Dasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0010/kv0010P0003.html>Previous</a><a href=/canon/en/pli/ms/abhidhamma/kv/kv0010/kv0010P0005.html>Next</a></div><p id=kv10.4:0.1><span class=root>Kathāvatthu </span><br><p id=kv10.4:0.2><span class=root>Mahāpaṇṇāsaka </span><br><p id=kv10.4:0.3><span class=root>Dasamavagga </span><br><p id=kv10.4:0.4><span class="root big-bold">Pañcaviññāṇākusalāpiakusalāpītikathā </span><br><p id=kv10.4:1.1><span class=root>Pañcaviññāṇā kusalāpi akusalāpīti? </span><br><p id=kv10.4:1.2><span class=root>Āmantā. </span><br><p id=kv10.4:1.3><span class=root>Nanu pañcaviññāṇā uppannavatthukā uppannārammaṇāti? </span><br><p id=kv10.4:1.4><span class=root>Āmantā. </span><br><p id=kv10.4:1.5><span class=root>Hañci pañcaviññāṇā uppannavatthukā uppannārammaṇā, no ca vata re vattabbe—</span><br><p id=kv10.4:1.6><span class=root>“pañcaviññāṇā kusalāpi akusalāpī”ti. </span><br><p id=kv10.4:1.7><span class=root>Nanu pañcaviññāṇā purejātavatthukā purejātārammaṇā ajjhattikavatthukā bāhirārammaṇā asambhinnavatthukā asambhinnārammaṇā nānāvatthukā nānārammaṇā na aññamaññassa gocaravisayaṁ paccanubhonti, na asamannāhārā uppajjanti, na amanasikārā uppajjanti, na abbokiṇṇā uppajjanti, na apubbaṁ acarimaṁ uppajjanti, na aññamaññassa samanantarā uppajjanti, nanu pañcaviññāṇā anābhogāti? </span><br><p id=kv10.4:1.8><span class=root>Āmantā. </span><br><p id=kv10.4:1.9><span class=root>Hañci pañcaviññāṇā anābhogā, no ca vata re vattabbe—</span><br><p id=kv10.4:1.10><span class=root>“pañcaviññāṇā kusalāpi akusalāpī”ti. </span><br><p id=kv10.4:2.1><span class=root>Cakkhuviññāṇaṁ kusalanti? </span><br><p id=kv10.4:2.2><span class=root>Āmantā. </span><br><p id=kv10.4:2.3><span class=root>Cakkhuviññāṇaṁ suññataṁ ārabbha uppajjatīti? </span><br><p id=kv10.4:2.4><span class=root>Na hevaṁ vattabbe …pe… </span><br><p id=kv10.4:2.5><span class=root>cakkhuviññāṇaṁ suññataṁ ārabbha uppajjatīti? </span><br><p id=kv10.4:2.6><span class=root>Āmantā. </span><br><p id=kv10.4:2.7><span class=root>Cakkhuñca paṭicca suññatañca uppajjati cakkhuviññāṇanti? </span><br><p id=kv10.4:2.8><span class=root>Na hevaṁ vattabbe. </span><br><p id=kv10.4:2.9><span class=root>Cakkhuñca paṭicca suññatañca uppajjati cakkhuviññāṇanti? </span><br><p id=kv10.4:2.10><span class=root>Āmantā. </span><br><p id=kv10.4:2.11><span class=root>“Cakkhuñca paṭicca suññatañca uppajjati cakkhuviññāṇan”ti—</span><br><p id=kv10.4:2.12><span class=root>attheva suttantoti? </span><br><p id=kv10.4:2.13><span class=root>Natthi. </span><br><p id=kv10.4:2.14><span class=root>“Cakkhuñca paṭicca rūpe ca uppajjati cakkhuviññāṇan”ti—</span><br><p id=kv10.4:2.15><span class=root>attheva suttantoti? </span><br><p id=kv10.4:2.16><span class=root>Āmantā. </span><br><p id=kv10.4:2.17><span class=root>Hañci “cakkhuñca paṭicca rūpe ca uppajjati cakkhuviññāṇan”ti—</span><br><p id=kv10.4:2.18><span class=root>attheva suttanto, no ca vata re vattabbe—</span><br><p id=kv10.4:2.19><span class=root>“cakkhuñca paṭicca suññatañca uppajjati cakkhuviññāṇan”ti. </span><br><p id=kv10.4:3.1><span class=root>Cakkhuviññāṇaṁ kusalampi akusalampīti? </span><br><p id=kv10.4:3.2><span class=root>Āmantā. </span><br><p id=kv10.4:3.3><span class=root>Cakkhuviññāṇaṁ atītānāgataṁ ārabbha uppajjatīti? </span><br><p id=kv10.4:3.4><span class=root>Na hevaṁ vattabbe …pe…. </span><br><p id=kv10.4:3.5><span class=root>Cakkhuviññāṇaṁ kusalampi akusalampīti? </span><br><p id=kv10.4:3.6><span class=root>Āmantā. </span><br><p id=kv10.4:3.7><span class=root>Cakkhuviññāṇaṁ phassaṁ ārabbha …pe… </span><br><p id=kv10.4:3.8><span class=root>cittaṁ ārabbha … cakkhuṁ ārabbha …pe… </span><br><p id=kv10.4:3.9><span class=root>kāyaṁ ārabbha … saddaṁ ārabbha …pe… </span><br><p id=kv10.4:3.10><span class=root>phoṭṭhabbaṁ ārabbha uppajjatīti? </span><br><p id=kv10.4:3.11><span class=root>Na hevaṁ vattabbe …pe…. </span><br><p id=kv10.4:4.1><span class=root>Manoviññāṇaṁ kusalampi akusalampi, manoviññāṇaṁ suññataṁ ārabbha uppajjatīti? </span><br><p id=kv10.4:4.2><span class=root>Āmantā. </span><br><p id=kv10.4:4.3><span class=root>Cakkhuviññāṇaṁ kusalampi akusalampi, cakkhuviññāṇaṁ suññataṁ ārabbha uppajjatīti? </span><br><p id=kv10.4:4.4><span class=root>Na hevaṁ vattabbe …pe… </span><br><p id=kv10.4:4.5><span class=root>manoviññāṇaṁ kusalampi akusalampi, manoviññāṇaṁ atītānāgataṁ ārabbha uppajjatīti? </span><br><p id=kv10.4:4.6><span class=root>Āmantā. </span><br><p id=kv10.4:4.7><span class=root>Cakkhuviññāṇaṁ kusalampi akusalampi, cakkhuviññāṇaṁ atītānāgataṁ ārabbha uppajjatīti? </span><br><p id=kv10.4:4.8><span class=root>Na hevaṁ vattabbe …pe… </span><br><p id=kv10.4:4.9><span class=root>manoviññāṇaṁ kusalampi akusalampi, manoviññāṇaṁ phassaṁ ārabbha …pe… </span><br><p id=kv10.4:4.10><span class=root>cittaṁ ārabbha …pe… </span><br><p id=kv10.4:4.11><span class=root>kāyaṁ ārabbha … saddaṁ ārabbha …pe… </span><br><p id=kv10.4:4.12><span class=root>phoṭṭhabbaṁ ārabbha uppajjatīti? </span><br><p id=kv10.4:4.13><span class=root>Āmantā. </span><br><p id=kv10.4:4.14><span class=root>Cakkhuviññāṇaṁ kusalampi akusalampi, cakkhuviññāṇaṁ phassaṁ ārabbha …pe… </span><br><p id=kv10.4:4.15><span class=root>phoṭṭhabbaṁ ārabbha uppajjatīti? </span><br><p id=kv10.4:4.16><span class=root>Na hevaṁ vattabbe …pe…. </span><br><p id=kv10.4:5.1><span class=root>Na vattabbaṁ—</span><br><p id=kv10.4:5.2><span class=root>“pañcaviññāṇā kusalāpi akusalāpī”ti? </span><br><p id=kv10.4:5.3><span class=root>Āmantā. </span><br><p id=kv10.4:5.4><span class=root>Nanu vuttaṁ bhagavatā—</span><br><p id=kv10.4:5.5><span class=root>“idha, bhikkhave, bhikkhu cakkhunā rūpaṁ disvā nimittaggāhī hoti …pe… </span><br><p id=kv10.4:5.6><span class=root>na nimittaggāhī hoti …pe… </span><br><p id=kv10.4:5.7><span class=root>sotena saddaṁ sutvā …pe… </span><br><p id=kv10.4:5.8><span class=root>kāyena phoṭṭhabbaṁ phusitvā nimittaggāhī hoti …pe… </span><br><p id=kv10.4:5.9><span class=root>na nimittaggāhī hotī”ti. </span><br><p id=kv10.4:5.10><span class=root>Attheva suttantoti? </span><br><p id=kv10.4:5.11><span class=root>Āmantā. </span><br><p id=kv10.4:5.12><span class=root>Tena hi pañcaviññāṇā kusalāpi akusalāpīti. </span><br><p id=kv10.4:5.13><span class=root>Pañcaviññāṇā kusalāpi akusalāpītikathā niṭṭhitā. </span><br></main><footer class="container footer"><small><a href=/about/>Contact info</a></small></footer>