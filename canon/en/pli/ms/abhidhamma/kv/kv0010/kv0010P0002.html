<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0010.html> Mahāpaṇṇāsaka Dasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0010/kv0010P0001.html>Previous</a><a href=/canon/en/pli/ms/abhidhamma/kv/kv0010/kv0010P0003.html>Next</a></div><p><div class=verse-container id=kv10.2:0.1><span>Kathāvatthu </span></div><p><div class=verse-container id=kv10.2:0.2><span>Mahāpaṇṇāsaka </span></div><p><div class=verse-container id=kv10.2:0.3><span>Dasamavagga </span></div><p><div class=verse-container id=kv10.2:0.4><span class=big-bold>Rūpaṁmaggotikathā </span></div><p><div class=verse-container id=kv10.2:1.1><span>Maggasamaṅgissa rūpaṁ maggoti? </span></div><p><div class=verse-container id=kv10.2:1.2><span>Āmantā. </span></div><p><div class=verse-container id=kv10.2:1.3><span>Sārammaṇaṁ, atthi tassa āvaṭṭanā ābhogo samannāhāro manasikāro cetanā patthanā paṇidhīti? </span></div><p><div class=verse-container id=kv10.2:1.4><span>Na hevaṁ vattabbe …pe… </span></div><p><div class=verse-container id=kv10.2:1.5><span>nanu anārammaṇaṁ, natthi tassa āvaṭṭanā …pe… paṇidhīti? </span></div><p><div class=verse-container id=kv10.2:1.6><span>Āmantā. </span></div><p><div class=verse-container id=kv10.2:1.7><span>Hañci anārammaṇaṁ, natthi tassa āvaṭṭanā …pe… paṇidhi; </span></div><p><div class=verse-container id=kv10.2:1.8><span>no ca vata re vattabbe—</span></div><p><div class=verse-container id=kv10.2:1.9><span>“maggasamaṅgissa rūpaṁ maggo”ti. </span></div><p><div class=verse-container id=kv10.2:2.1><span>Sammāvācā maggoti? </span></div><p><div class=verse-container id=kv10.2:2.2><span>Āmantā. </span></div><p><div class=verse-container id=kv10.2:2.3><span>Sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv10.2:2.4><span>Na hevaṁ vattabbe …pe… </span></div><p><div class=verse-container id=kv10.2:2.5><span>nanu anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv10.2:2.6><span>Āmantā. </span></div><p><div class=verse-container id=kv10.2:2.7><span>Hañci anārammaṇā, natthi tāya āvaṭṭanā …pe… paṇidhi; </span></div><p><div class=verse-container id=kv10.2:2.8><span>no ca vata re vattabbe—</span></div><p><div class=verse-container id=kv10.2:2.9><span>“sammāvācā maggo”ti. </span></div><p><div class=verse-container id=kv10.2:3.1><span>Sammākammanto …pe… </span></div><p><div class=verse-container id=kv10.2:3.2><span>sammāājīvo maggoti? </span></div><p><div class=verse-container id=kv10.2:3.3><span>Āmantā. </span></div><p><div class=verse-container id=kv10.2:3.4><span>Sārammaṇo, atthi tassa āvaṭṭanā …pe… paṇidhīti? </span></div><p><div class=verse-container id=kv10.2:3.5><span>Na hevaṁ vattabbe …pe… </span></div><p><div class=verse-container id=kv10.2:3.6><span>nanu anārammaṇo, natthi tassa āvaṭṭanā …pe… paṇidhīti? </span></div><p><div class=verse-container id=kv10.2:3.7><span>Āmantā. </span></div><p><div class=verse-container id=kv10.2:3.8><span>Hañci anārammaṇo, natthi tassa āvaṭṭanā …pe… paṇidhi; </span></div><p><div class=verse-container id=kv10.2:3.9><span>no ca vata re vattabbe—</span></div><p><div class=verse-container id=kv10.2:3.10><span>“sammāājīvo maggo”ti. </span></div><p><div class=verse-container id=kv10.2:4.1><span>Sammādiṭṭhi maggo, sā ca sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv10.2:4.2><span>Āmantā. </span></div><p><div class=verse-container id=kv10.2:4.3><span>Sammāvācā maggo, sā ca sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv10.2:4.4><span>Na hevaṁ vattabbe …pe… </span></div><p><div class=verse-container id=kv10.2:4.5><span>sammādiṭṭhi maggo, sā ca sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv10.2:4.6><span>Āmantā. </span></div><p><div class=verse-container id=kv10.2:4.7><span>Sammākammanto …pe… </span></div><p><div class=verse-container id=kv10.2:4.8><span>sammāājīvo maggo, so ca sārammaṇo, atthi tassa āvaṭṭanā …pe… paṇidhīti? </span></div><p><div class=verse-container id=kv10.2:4.9><span>Na hevaṁ vattabbe …pe… </span></div><p><div class=verse-container id=kv10.2:4.10><span>sammāsaṅkappo …pe… </span></div><p><div class=verse-container id=kv10.2:4.11><span>sammāvāyāmo …pe… </span></div><p><div class=verse-container id=kv10.2:4.12><span>sammāsati …pe…. </span></div><p><div class=verse-container id=kv10.2:5.1><span>Sammāsamādhi maggo, so ca sārammaṇo, atthi tassa āvaṭṭanā …pe… paṇidhīti? </span></div><p><div class=verse-container id=kv10.2:5.2><span>Āmantā. </span></div><p><div class=verse-container id=kv10.2:5.3><span>Sammāvācā maggo, sā ca sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv10.2:5.4><span>Na hevaṁ vattabbe …pe… </span></div><p><div class=verse-container id=kv10.2:5.5><span>sammāsamādhi maggo, so ca sārammaṇo, atthi tassa āvaṭṭanā …pe… paṇidhīti? </span></div><p><div class=verse-container id=kv10.2:5.6><span>Āmantā. </span></div><p><div class=verse-container id=kv10.2:5.7><span>Sammākammanto …pe… </span></div><p><div class=verse-container id=kv10.2:5.8><span>sammāājīvo maggo, so ca sārammaṇo, atthi tassa āvaṭṭanā …pe… paṇidhīti? </span></div><p><div class=verse-container id=kv10.2:5.9><span>Na hevaṁ vattabbe …pe…. </span></div><p><div class=verse-container id=kv10.2:6.1><span>Sammāvācā maggo, sā ca anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv10.2:6.2><span>Āmantā. </span></div><p><div class=verse-container id=kv10.2:6.3><span>Sammādiṭṭhi maggo, sā ca anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv10.2:6.4><span>Na hevaṁ vattabbe …pe… </span></div><p><div class=verse-container id=kv10.2:6.5><span>sammāvācā maggo, sā ca anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv10.2:6.6><span>Āmantā. </span></div><p><div class=verse-container id=kv10.2:6.7><span>Sammāsaṅkappo …pe… </span></div><p><div class=verse-container id=kv10.2:6.8><span>sammāvāyāmo … sammāsati … sammāsamādhi maggo, so ca anārammaṇo, natthi tassa āvaṭṭanā …pe… paṇidhīti? </span></div><p><div class=verse-container id=kv10.2:6.9><span>Na hevaṁ vattabbe …pe…. </span></div><p><div class=verse-container id=kv10.2:7.1><span>Sammākammanto …pe… </span></div><p><div class=verse-container id=kv10.2:7.2><span>sammāājīvo maggo, so ca anārammaṇo, natthi tassa āvaṭṭanā …pe… paṇidhīti? </span></div><p><div class=verse-container id=kv10.2:7.3><span>Āmantā. </span></div><p><div class=verse-container id=kv10.2:7.4><span>Sammādiṭṭhi … sammāsaṅkappo … sammāvāyāmo … sammāsati …pe… </span></div><p><div class=verse-container id=kv10.2:7.5><span>sammāsamādhi maggo, so ca anārammaṇo, natthi tassa āvaṭṭanā …pe… paṇidhīti? </span></div><p><div class=verse-container id=kv10.2:7.6><span>Na hevaṁ vattabbe …pe…. </span></div><p><div class=verse-container id=kv10.2:8.1><span>Na vattabbaṁ—</span></div><p><div class=verse-container id=kv10.2:8.2><span>“maggasamaṅgissa rūpaṁ maggo”ti? </span></div><p><div class=verse-container id=kv10.2:8.3><span>Āmantā. </span></div><p><div class=verse-container id=kv10.2:8.4><span>Nanu sammāvācā sammākammanto sammāājīvo maggoti? </span></div><p><div class=verse-container id=kv10.2:8.5><span>Āmantā. </span></div><p><div class=verse-container id=kv10.2:8.6><span>Hañci sammāvācā sammākammanto sammāājīvo maggo, tena vata re vattabbe—</span></div><p><div class=verse-container id=kv10.2:8.7><span>“maggasamaṅgissa rūpaṁ maggo”ti. </span></div><p><div class=verse-container id=kv10.2:8.8><span>Rūpaṁ maggotikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0010/kv0010P0001.html>Previous</a><a href=/canon/en/pli/ms/abhidhamma/kv/kv0010/kv0010P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>