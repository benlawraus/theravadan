<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0019.html> Niggahapaṇṇāsaka Ekūnavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0019.html>Previous</a><a href=/canon/en/pli/ms/abhidhamma/kv/kv0019/kv0019P0002.html>Next</a></div><p id=kv19.1:0.1><span class=root>Kathāvatthu </span><br><p id=kv19.1:0.2><span class=root>Niggahapaṇṇāsaka </span><br><p id=kv19.1:0.3><span class=root>Ekūnavīsatimavagga </span><br><p id=kv19.1:0.4><span class="root big-bold">Kilesajahanakathā </span><br><p id=kv19.1:1.1><span class=root>Atīte kilese jahatīti? </span><br><p id=kv19.1:1.2><span class=root>Āmantā. </span><br><p id=kv19.1:1.3><span class=root>Niruddhaṁ nirodheti, vigataṁ vigameti, khīṇaṁ khepeti, atthaṅgataṁ atthaṅgameti, abbhatthaṅgataṁ abbhatthaṅgametīti? </span><br><p id=kv19.1:1.4><span class=root>Na hevaṁ vattabbe …pe… </span><br><p id=kv19.1:1.5><span class=root>atīte kilese jahatīti? </span><br><p id=kv19.1:1.6><span class=root>Āmantā. </span><br><p id=kv19.1:1.7><span class=root>Nanu atītaṁ niruddhanti? </span><br><p id=kv19.1:1.8><span class=root>Āmantā. </span><br><p id=kv19.1:1.9><span class=root>Hañci atītaṁ niruddhaṁ, no ca vata re vattabbe—</span><br><p id=kv19.1:1.10><span class=root>“atīte kilese jahatī”ti. </span><br><p id=kv19.1:1.11><span class=root>Atīte kilese jahatīti? </span><br><p id=kv19.1:1.12><span class=root>Āmantā. </span><br><p id=kv19.1:1.13><span class=root>Nanu atītaṁ natthīti? </span><br><p id=kv19.1:1.14><span class=root>Āmantā. </span><br><p id=kv19.1:1.15><span class=root>Hañci atītaṁ natthi, no ca vata re vattabbe—</span><br><p id=kv19.1:1.16><span class=root>“atīte kilese jahatī”ti. </span><br><p id=kv19.1:2.1><span class=root>Anāgate kilese jahatīti? </span><br><p id=kv19.1:2.2><span class=root>Āmantā. </span><br><p id=kv19.1:2.3><span class=root>Ajātaṁ ajaneti, asañjātaṁ asañjaneti, anibbattaṁ anibbatteti, apātubhūtaṁ apātubhāvetīti? </span><br><p id=kv19.1:2.4><span class=root>Na hevaṁ vattabbe …pe… </span><br><p id=kv19.1:2.5><span class=root>anāgate kilese jahatīti? </span><br><p id=kv19.1:2.6><span class=root>Āmantā. </span><br><p id=kv19.1:2.7><span class=root>Nanu anāgataṁ ajātanti? </span><br><p id=kv19.1:2.8><span class=root>Āmantā. </span><br><p id=kv19.1:2.9><span class=root>Hañci anāgataṁ ajātaṁ, no ca vata re vattabbe—</span><br><p id=kv19.1:2.10><span class=root>“anāgate kilese jahatī”ti. </span><br><p id=kv19.1:2.11><span class=root>Anāgate kilese jahatīti? </span><br><p id=kv19.1:2.12><span class=root>Āmantā. </span><br><p id=kv19.1:2.13><span class=root>Nanu anāgataṁ natthīti? </span><br><p id=kv19.1:2.14><span class=root>Āmantā. </span><br><p id=kv19.1:2.15><span class=root>Hañci anāgataṁ natthi, no ca vata re vattabbe—</span><br><p id=kv19.1:2.16><span class=root>“anāgate kilese jahatī”ti. </span><br><p id=kv19.1:3.1><span class=root>Paccuppanne kilese jahatīti? </span><br><p id=kv19.1:3.2><span class=root>Āmantā. </span><br><p id=kv19.1:3.3><span class=root>Ratto rāgaṁ jahati, duṭṭho dosaṁ jahati, mūḷho mohaṁ jahati, kiliṭṭho kilese jahatīti? </span><br><p id=kv19.1:3.4><span class=root>Na hevaṁ vattabbe …pe… </span><br><p id=kv19.1:3.5><span class=root>rāgena rāgaṁ jahati, dosena dosaṁ jahati, mohena mohaṁ jahati, kilesehi kilese jahatīti? </span><br><p id=kv19.1:3.6><span class=root>Na hevaṁ vattabbe …pe… </span><br><p id=kv19.1:4.1><span class=root>Rāgo cittasampayutto, maggo cittasampayuttoti? </span><br><p id=kv19.1:4.2><span class=root>Āmantā. </span><br><p id=kv19.1:4.3><span class=root>Dvinnaṁ cittānaṁ samodhānaṁ hotīti? </span><br><p id=kv19.1:4.4><span class=root>Na hevaṁ vattabbe …pe…. </span><br><p id=kv19.1:5.1><span class=root>Rāgo akusalo, maggo kusaloti? </span><br><p id=kv19.1:5.2><span class=root>Āmantā. </span><br><p id=kv19.1:5.3><span class=root>Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti? </span><br><p id=kv19.1:5.4><span class=root>Na hevaṁ vattabbe …pe…. </span><br><p id=kv19.1:6.1><span class=root>Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti? </span><br><p id=kv19.1:6.2><span class=root>Āmantā. </span><br><p id=kv19.1:6.3><span class=root>Nanu vuttaṁ bhagavatā—</span><br><p id=kv19.1:6.4><span class=root>“cattārimāni, bhikkhave, suvidūravidūrāni. </span><br><p id=kv19.1:6.5><span class=root>Katamāni cattāri? </span><br><p id=kv19.1:6.6><span class=root>Nabhañca, bhikkhave, pathavī ca—</span><br><p id=kv19.1:6.7><span class=root>idaṁ paṭhamaṁ suvidūravidūraṁ …pe… tasmā sataṁ dhammo asabbhi ārakā”ti. </span><br><p id=kv19.1:6.8><span class=root>Attheva suttantoti? </span><br><p id=kv19.1:6.9><span class=root>Āmantā. </span><br><p id=kv19.1:6.10><span class=root>Tena hi na vattabbaṁ—</span><br><p id=kv19.1:6.11><span class=root>“kusalākusalā …pe… </span><br><p id=kv19.1:6.12><span class=root>sammukhībhāvaṁ āgacchantī”ti. </span><br><p id=kv19.1:7.1><span class=root>Na vattabbaṁ—</span><br><p id=kv19.1:7.2><span class=root>“atīte kilese jahati, anāgate kilese jahati, paccuppanne kilese jahatī”ti? </span><br><p id=kv19.1:7.3><span class=root>Āmantā. </span><br><p id=kv19.1:7.4><span class=root>Natthi kilese jahatīti? </span><br><p id=kv19.1:7.5><span class=root>Na hevaṁ vattabbe …pe… </span><br><p id=kv19.1:7.6><span class=root>tena hi atīte kilese jahati, anāgate kilese jahati, paccuppanne kilese jahatīti. </span><br><p id=kv19.1:7.7><span class=root>Kilesajahanakathā niṭṭhitā. </span><br></main><footer class="container footer"><small><a href=/about/>Contact info</a></small></footer>