<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0019.html> Niggahapaṇṇāsaka Ekūnavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0019.html>Previous</a><a href=/canon/en/pli/ms/abhidhamma/kv/kv0019/kv0019P0002.html>Next</a></div><p><div class=verse-container id=kv19.1:0.1><span>Kathāvatthu </span></div><p><div class=verse-container id=kv19.1:0.2><span>Niggahapaṇṇāsaka </span></div><p><div class=verse-container id=kv19.1:0.3><span>Ekūnavīsatimavagga </span></div><p><div class=verse-container id=kv19.1:0.4><span class=big-bold>Kilesajahanakathā </span></div><p><div class=verse-container id=kv19.1:1.1><span>Atīte kilese jahatīti? </span></div><p><div class=verse-container id=kv19.1:1.2><span>Āmantā. </span></div><p><div class=verse-container id=kv19.1:1.3><span>Niruddhaṁ nirodheti, vigataṁ vigameti, khīṇaṁ khepeti, atthaṅgataṁ atthaṅgameti, abbhatthaṅgataṁ abbhatthaṅgametīti? </span></div><p><div class=verse-container id=kv19.1:1.4><span>Na hevaṁ vattabbe …pe… </span></div><p><div class=verse-container id=kv19.1:1.5><span>atīte kilese jahatīti? </span></div><p><div class=verse-container id=kv19.1:1.6><span>Āmantā. </span></div><p><div class=verse-container id=kv19.1:1.7><span>Nanu atītaṁ niruddhanti? </span></div><p><div class=verse-container id=kv19.1:1.8><span>Āmantā. </span></div><p><div class=verse-container id=kv19.1:1.9><span>Hañci atītaṁ niruddhaṁ, no ca vata re vattabbe—</span></div><p><div class=verse-container id=kv19.1:1.10><span>“atīte kilese jahatī”ti. </span></div><p><div class=verse-container id=kv19.1:1.11><span>Atīte kilese jahatīti? </span></div><p><div class=verse-container id=kv19.1:1.12><span>Āmantā. </span></div><p><div class=verse-container id=kv19.1:1.13><span>Nanu atītaṁ natthīti? </span></div><p><div class=verse-container id=kv19.1:1.14><span>Āmantā. </span></div><p><div class=verse-container id=kv19.1:1.15><span>Hañci atītaṁ natthi, no ca vata re vattabbe—</span></div><p><div class=verse-container id=kv19.1:1.16><span>“atīte kilese jahatī”ti. </span></div><p><div class=verse-container id=kv19.1:2.1><span>Anāgate kilese jahatīti? </span></div><p><div class=verse-container id=kv19.1:2.2><span>Āmantā. </span></div><p><div class=verse-container id=kv19.1:2.3><span>Ajātaṁ ajaneti, asañjātaṁ asañjaneti, anibbattaṁ anibbatteti, apātubhūtaṁ apātubhāvetīti? </span></div><p><div class=verse-container id=kv19.1:2.4><span>Na hevaṁ vattabbe …pe… </span></div><p><div class=verse-container id=kv19.1:2.5><span>anāgate kilese jahatīti? </span></div><p><div class=verse-container id=kv19.1:2.6><span>Āmantā. </span></div><p><div class=verse-container id=kv19.1:2.7><span>Nanu anāgataṁ ajātanti? </span></div><p><div class=verse-container id=kv19.1:2.8><span>Āmantā. </span></div><p><div class=verse-container id=kv19.1:2.9><span>Hañci anāgataṁ ajātaṁ, no ca vata re vattabbe—</span></div><p><div class=verse-container id=kv19.1:2.10><span>“anāgate kilese jahatī”ti. </span></div><p><div class=verse-container id=kv19.1:2.11><span>Anāgate kilese jahatīti? </span></div><p><div class=verse-container id=kv19.1:2.12><span>Āmantā. </span></div><p><div class=verse-container id=kv19.1:2.13><span>Nanu anāgataṁ natthīti? </span></div><p><div class=verse-container id=kv19.1:2.14><span>Āmantā. </span></div><p><div class=verse-container id=kv19.1:2.15><span>Hañci anāgataṁ natthi, no ca vata re vattabbe—</span></div><p><div class=verse-container id=kv19.1:2.16><span>“anāgate kilese jahatī”ti. </span></div><p><div class=verse-container id=kv19.1:3.1><span>Paccuppanne kilese jahatīti? </span></div><p><div class=verse-container id=kv19.1:3.2><span>Āmantā. </span></div><p><div class=verse-container id=kv19.1:3.3><span>Ratto rāgaṁ jahati, duṭṭho dosaṁ jahati, mūḷho mohaṁ jahati, kiliṭṭho kilese jahatīti? </span></div><p><div class=verse-container id=kv19.1:3.4><span>Na hevaṁ vattabbe …pe… </span></div><p><div class=verse-container id=kv19.1:3.5><span>rāgena rāgaṁ jahati, dosena dosaṁ jahati, mohena mohaṁ jahati, kilesehi kilese jahatīti? </span></div><p><div class=verse-container id=kv19.1:3.6><span>Na hevaṁ vattabbe …pe… </span></div><p><div class=verse-container id=kv19.1:4.1><span>Rāgo cittasampayutto, maggo cittasampayuttoti? </span></div><p><div class=verse-container id=kv19.1:4.2><span>Āmantā. </span></div><p><div class=verse-container id=kv19.1:4.3><span>Dvinnaṁ cittānaṁ samodhānaṁ hotīti? </span></div><p><div class=verse-container id=kv19.1:4.4><span>Na hevaṁ vattabbe …pe…. </span></div><p><div class=verse-container id=kv19.1:5.1><span>Rāgo akusalo, maggo kusaloti? </span></div><p><div class=verse-container id=kv19.1:5.2><span>Āmantā. </span></div><p><div class=verse-container id=kv19.1:5.3><span>Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti? </span></div><p><div class=verse-container id=kv19.1:5.4><span>Na hevaṁ vattabbe …pe…. </span></div><p><div class=verse-container id=kv19.1:6.1><span>Kusalākusalā sāvajjānavajjā hīnapaṇītā kaṇhasukkasappaṭibhāgā dhammā sammukhībhāvaṁ āgacchantīti? </span></div><p><div class=verse-container id=kv19.1:6.2><span>Āmantā. </span></div><p><div class=verse-container id=kv19.1:6.3><span>Nanu vuttaṁ bhagavatā—</span></div><p><div class=verse-container id=kv19.1:6.4><span>“cattārimāni, bhikkhave, suvidūravidūrāni. </span></div><p><div class=verse-container id=kv19.1:6.5><span>Katamāni cattāri? </span></div><p><div class=verse-container id=kv19.1:6.6><span>Nabhañca, bhikkhave, pathavī ca—</span></div><p><div class=verse-container id=kv19.1:6.7><span>idaṁ paṭhamaṁ suvidūravidūraṁ …pe… tasmā sataṁ dhammo asabbhi ārakā”ti. </span></div><p><div class=verse-container id=kv19.1:6.8><span>Attheva suttantoti? </span></div><p><div class=verse-container id=kv19.1:6.9><span>Āmantā. </span></div><p><div class=verse-container id=kv19.1:6.10><span>Tena hi na vattabbaṁ—</span></div><p><div class=verse-container id=kv19.1:6.11><span>“kusalākusalā …pe… </span></div><p><div class=verse-container id=kv19.1:6.12><span>sammukhībhāvaṁ āgacchantī”ti. </span></div><p><div class=verse-container id=kv19.1:7.1><span>Na vattabbaṁ—</span></div><p><div class=verse-container id=kv19.1:7.2><span>“atīte kilese jahati, anāgate kilese jahati, paccuppanne kilese jahatī”ti? </span></div><p><div class=verse-container id=kv19.1:7.3><span>Āmantā. </span></div><p><div class=verse-container id=kv19.1:7.4><span>Natthi kilese jahatīti? </span></div><p><div class=verse-container id=kv19.1:7.5><span>Na hevaṁ vattabbe …pe… </span></div><p><div class=verse-container id=kv19.1:7.6><span>tena hi atīte kilese jahati, anāgate kilese jahati, paccuppanne kilese jahatīti. </span></div><p><div class=verse-container id=kv19.1:7.7><span>Kilesajahanakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0019.html>Previous</a><a href=/canon/en/pli/ms/abhidhamma/kv/kv0019/kv0019P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>