<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0019.html> Niggahapaṇṇāsaka Ekūnavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0019/kv0019P0005.html>Previous</a><a href=/canon/en/pli/ms/abhidhamma/kv/kv0019/kv0019P0007.html>Next</a></div><p><div class=verse-container id=kv19.6:0.1><span>Kathāvatthu </span></div><p><div class=verse-container id=kv19.6:0.2><span>Mahāpaṇṇāsaka </span></div><p><div class=verse-container id=kv19.6:0.3><span>Ekūnavīsatimavagga </span></div><p><div class=verse-container id=kv19.6:0.4><span class=big-bold>Kusalakathā </span></div><p><div class=verse-container id=kv19.6:1.1><span>Nibbānadhātu kusalāti? </span></div><p><div class=verse-container id=kv19.6:1.2><span>Āmantā. </span></div><p><div class=verse-container id=kv19.6:1.3><span>Sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv19.6:1.4><span>Na hevaṁ vattabbe …pe… </span></div><p><div class=verse-container id=kv19.6:1.5><span>nanu anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv19.6:1.6><span>Āmantā. </span></div><p><div class=verse-container id=kv19.6:1.7><span>Hañci anārammaṇā, natthi tāya āvaṭṭanā …pe… paṇidhi, no ca vata re vattabbe—</span></div><p><div class=verse-container id=kv19.6:1.8><span>“nibbānadhātu kusalā”ti. </span></div><p><div class=verse-container id=kv19.6:2.1><span>Alobho kusalo sārammaṇo, atthi tassa āvaṭṭanā …pe… paṇidhīti? </span></div><p><div class=verse-container id=kv19.6:2.2><span>Āmantā. </span></div><p><div class=verse-container id=kv19.6:2.3><span>Nibbānadhātu kusalā sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv19.6:2.4><span>Na hevaṁ vattabbe …pe… </span></div><p><div class=verse-container id=kv19.6:2.5><span>adoso kusalo …pe… </span></div><p><div class=verse-container id=kv19.6:2.6><span>amoho kusalo …pe… </span></div><p><div class=verse-container id=kv19.6:2.7><span>saddhā … </span></div><p><div class=verse-container id=kv19.6:2.8><span>vīriyaṁ … </span></div><p><div class=verse-container id=kv19.6:2.9><span>sati … </span></div><p><div class=verse-container id=kv19.6:2.10><span>samādhi …pe… </span></div><p><div class=verse-container id=kv19.6:2.11><span>paññā kusalā sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv19.6:2.12><span>Āmantā. </span></div><p><div class=verse-container id=kv19.6:2.13><span>Nibbānadhātu kusalā sārammaṇā, atthi tāya āvaṭṭanā …pe… paṇidhīti? </span></div><p><div class=verse-container id=kv19.6:2.14><span>Na hevaṁ vattabbe …pe…. </span></div><p><div class=verse-container id=kv19.6:3.1><span>Nibbānadhātu kusalā anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv19.6:3.2><span>Āmantā. </span></div><p><div class=verse-container id=kv19.6:3.3><span>Alobho kusalo anārammaṇo, natthi tassa āvaṭṭanā …pe… paṇidhīti? </span></div><p><div class=verse-container id=kv19.6:3.4><span>Na hevaṁ vattabbe …pe… </span></div><p><div class=verse-container id=kv19.6:3.5><span>nibbānadhātu kusalā anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv19.6:3.6><span>Āmantā. </span></div><p><div class=verse-container id=kv19.6:3.7><span>Adoso kusalo …pe… </span></div><p><div class=verse-container id=kv19.6:3.8><span>amoho kusalo …pe… </span></div><p><div class=verse-container id=kv19.6:3.9><span>saddhā … </span></div><p><div class=verse-container id=kv19.6:3.10><span>vīriyaṁ … </span></div><p><div class=verse-container id=kv19.6:3.11><span>sati … </span></div><p><div class=verse-container id=kv19.6:3.12><span>samādhi …pe… </span></div><p><div class=verse-container id=kv19.6:3.13><span>paññā kusalā anārammaṇā, natthi tāya āvaṭṭanā …pe… paṇidhīti? </span></div><p><div class=verse-container id=kv19.6:3.14><span>Na hevaṁ vattabbe …pe…. </span></div><p><div class=verse-container id=kv19.6:4.1><span>Na vattabbaṁ—</span></div><p><div class=verse-container id=kv19.6:4.2><span>“nibbānadhātu kusalā”ti? </span></div><p><div class=verse-container id=kv19.6:4.3><span>Āmantā. </span></div><p><div class=verse-container id=kv19.6:4.4><span>Nanu nibbānadhātu anavajjāti? </span></div><p><div class=verse-container id=kv19.6:4.5><span>Āmantā. </span></div><p><div class=verse-container id=kv19.6:4.6><span>Hañci nibbānadhātu anavajjā, tena vata re vattabbe—</span></div><p><div class=verse-container id=kv19.6:4.7><span>“nibbānadhātu kusalā”ti. </span></div><p><div class=verse-container id=kv19.6:4.8><span>Kusalakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0019/kv0019P0005.html>Previous</a><a href=/canon/en/pli/ms/abhidhamma/kv/kv0019/kv0019P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>