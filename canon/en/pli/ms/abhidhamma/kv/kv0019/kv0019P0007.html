<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0019.html> Niggahapaṇṇāsaka Ekūnavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0019/kv0019P0006.html>Previous</a><a href=/canon/en/pli/ms/abhidhamma/kv/kv0019/kv0019P0008.html>Next</a></div><p><div class=verse-container id=kv19.7:0.1><span>Kathāvatthu </span></div><p><div class=verse-container id=kv19.7:0.2><span>Mahāpaṇṇāsaka </span></div><p><div class=verse-container id=kv19.7:0.3><span>Ekūnavīsatimavagga </span></div><p><div class=verse-container id=kv19.7:0.4><span class=big-bold>Accantaniyāmakathā </span></div><p><div class=verse-container id=kv19.7:1.1><span>Atthi puthujjanassa accantaniyāmatāti? </span></div><p><div class=verse-container id=kv19.7:1.2><span>Āmantā. </span></div><p><div class=verse-container id=kv19.7:1.3><span>Mātughātako accantaniyato, pitughātako …pe… </span></div><p><div class=verse-container id=kv19.7:1.4><span>arahantaghātako …pe… </span></div><p><div class=verse-container id=kv19.7:1.5><span>ruhiruppādako …pe… </span></div><p><div class=verse-container id=kv19.7:1.6><span>saṅghabhedako accantaniyatoti? </span></div><p><div class=verse-container id=kv19.7:1.7><span>Na hevaṁ vattabbe …pe…. </span></div><p><div class=verse-container id=kv19.7:2.1><span>Atthi puthujjanassa accantaniyāmatāti? </span></div><p><div class=verse-container id=kv19.7:2.2><span>Āmantā. </span></div><p><div class=verse-container id=kv19.7:2.3><span>Accantaniyatassa puggalassa vicikicchā uppajjeyyāti? </span></div><p><div class=verse-container id=kv19.7:2.4><span>Āmantā. </span></div><p><div class=verse-container id=kv19.7:2.5><span>Hañci accantaniyatassa puggalassa vicikicchā uppajjeyya, no ca vata re vattabbe—</span></div><p><div class=verse-container id=kv19.7:2.6><span>“atthi puthujjanassa accantaniyāmatā”ti. </span></div><p><div class=verse-container id=kv19.7:3.1><span>Accantaniyatassa puggalassa vicikicchā nuppajjeyyāti? </span></div><p><div class=verse-container id=kv19.7:3.2><span>Āmantā. </span></div><p><div class=verse-container id=kv19.7:3.3><span>Pahīnāti? </span></div><p><div class=verse-container id=kv19.7:3.4><span>Na hevaṁ vattabbe …pe… </span></div><p><div class=verse-container id=kv19.7:3.5><span>pahīnāti? </span></div><p><div class=verse-container id=kv19.7:3.6><span>Āmantā. </span></div><p><div class=verse-container id=kv19.7:3.7><span>Sotāpattimaggenāti? </span></div><p><div class=verse-container id=kv19.7:3.8><span>Na hevaṁ vattabbe …pe… </span></div><p><div class=verse-container id=kv19.7:3.9><span>sakadāgāmimaggena …pe… </span></div><p><div class=verse-container id=kv19.7:3.10><span>anāgāmimaggena …pe… </span></div><p><div class=verse-container id=kv19.7:3.11><span>arahattamaggenāti? </span></div><p><div class=verse-container id=kv19.7:3.12><span>Na hevaṁ vattabbe …pe…. </span></div><p><div class=verse-container id=kv19.7:4.1><span>Katamena maggenāti? </span></div><p><div class=verse-container id=kv19.7:4.2><span>Akusalena maggenāti. </span></div><p><div class=verse-container id=kv19.7:4.3><span>Akusalo maggo niyyāniko khayagāmī bodhagāmī anāsavo …pe… asaṅkilesikoti? </span></div><p><div class=verse-container id=kv19.7:4.4><span>Na hevaṁ vattabbe …pe… </span></div><p><div class=verse-container id=kv19.7:4.5><span>nanu akusalo maggo aniyyāniko …pe… </span></div><p><div class=verse-container id=kv19.7:4.6><span>saṅkilesikoti? </span></div><p><div class=verse-container id=kv19.7:4.7><span>Āmantā. </span></div><p><div class=verse-container id=kv19.7:4.8><span>Hañci akusalo maggo aniyyāniko …pe… </span></div><p><div class=verse-container id=kv19.7:4.9><span>saṅkilesiko, no ca vata re vattabbe—</span></div><p><div class=verse-container id=kv19.7:4.10><span>“accantaniyatassa puggalassa vicikicchā akusalena maggena pahīnā”ti. </span></div><p><div class=verse-container id=kv19.7:5.1><span>Sassatadiṭṭhiyā niyatassa puggalassa ucchedadiṭṭhi uppajjeyyāti? </span></div><p><div class=verse-container id=kv19.7:5.2><span>Āmantā. </span></div><p><div class=verse-container id=kv19.7:5.3><span>Hañci sassatadiṭṭhiyā niyatassa puggalassa ucchedadiṭṭhi uppajjeyya, no ca vata re vattabbe—</span></div><p><div class=verse-container id=kv19.7:5.4><span>“atthi puthujjanassa accantaniyāmatā”ti. </span></div><p><div class=verse-container id=kv19.7:6.1><span>Sassatadiṭṭhiyā niyatassa puggalassa ucchedadiṭṭhi nuppajjeyyāti? </span></div><p><div class=verse-container id=kv19.7:6.2><span>Āmantā. </span></div><p><div class=verse-container id=kv19.7:6.3><span>Pahīnāti? </span></div><p><div class=verse-container id=kv19.7:6.4><span>Na hevaṁ vattabbe …pe… </span></div><p><div class=verse-container id=kv19.7:6.5><span>pahīnāti? </span></div><p><div class=verse-container id=kv19.7:6.6><span>Āmantā. </span></div><p><div class=verse-container id=kv19.7:6.7><span>Sotāpattimaggenāti? </span></div><p><div class=verse-container id=kv19.7:6.8><span>Na hevaṁ vattabbe …pe… </span></div><p><div class=verse-container id=kv19.7:6.9><span>sakadāgāmimaggena …pe… </span></div><p><div class=verse-container id=kv19.7:6.10><span>anāgāmimaggena …pe… </span></div><p><div class=verse-container id=kv19.7:6.11><span>arahattamaggenāti? </span></div><p><div class=verse-container id=kv19.7:6.12><span>Na hevaṁ vattabbe …pe…. </span></div><p><div class=verse-container id=kv19.7:7.1><span>Katamena maggenāti? </span></div><p><div class=verse-container id=kv19.7:7.2><span>Akusalena maggena. </span></div><p><div class=verse-container id=kv19.7:7.3><span>Akusalo maggo …pe… no ca vata re vattabbe—</span></div><p><div class=verse-container id=kv19.7:7.4><span>“sassatadiṭṭhiyā niyatassa puggalassa ucchedadiṭṭhi akusalena maggena pahīnā”ti. </span></div><p><div class=verse-container id=kv19.7:8.1><span>Ucchedadiṭṭhiyā niyatassa puggalassa sassatadiṭṭhi uppajjeyyāti? </span></div><p><div class=verse-container id=kv19.7:8.2><span>Āmantā. </span></div><p><div class=verse-container id=kv19.7:8.3><span>Hañci ucchedadiṭṭhiyā niyatassa puggalassa sassatadiṭṭhi uppajjeyya, no ca vata re vattabbe—</span></div><p><div class=verse-container id=kv19.7:8.4><span>“atthi puthujjanassa accantaniyāmatā”ti. </span></div><p><div class=verse-container id=kv19.7:9.1><span>Ucchedadiṭṭhiyā niyatassa puggalassa sassatadiṭṭhi nuppajjeyyāti? </span></div><p><div class=verse-container id=kv19.7:9.2><span>Āmantā. </span></div><p><div class=verse-container id=kv19.7:9.3><span>Pahīnāti? </span></div><p><div class=verse-container id=kv19.7:9.4><span>Na hevaṁ vattabbe …pe… </span></div><p><div class=verse-container id=kv19.7:9.5><span>pahīnāti? </span></div><p><div class=verse-container id=kv19.7:9.6><span>Āmantā. </span></div><p><div class=verse-container id=kv19.7:9.7><span>Sotāpattimaggenāti? </span></div><p><div class=verse-container id=kv19.7:9.8><span>Na hevaṁ vattabbe …pe… </span></div><p><div class=verse-container id=kv19.7:9.9><span>sakadāgāmimaggena …pe… </span></div><p><div class=verse-container id=kv19.7:9.10><span>anāgāmimaggena …pe… </span></div><p><div class=verse-container id=kv19.7:9.11><span>arahattamaggenāti? </span></div><p><div class=verse-container id=kv19.7:9.12><span>Na hevaṁ vattabbe …pe…. </span></div><p><div class=verse-container id=kv19.7:10.1><span>Katamena maggenāti? </span></div><p><div class=verse-container id=kv19.7:10.2><span>Akusalena maggenāti. </span></div><p><div class=verse-container id=kv19.7:10.3><span>Akusalo maggo …pe… no ca vata re vattabbe—</span></div><p><div class=verse-container id=kv19.7:10.4><span>“ucchedadiṭṭhiyā niyatassa puggalassa sassatadiṭṭhi akusalena maggena pahīnā”ti. </span></div><p><div class=verse-container id=kv19.7:11.1><span>Na vattabbaṁ—</span></div><p><div class=verse-container id=kv19.7:11.2><span>“atthi puthujjanassa accantaniyāmatā”ti? </span></div><p><div class=verse-container id=kv19.7:11.3><span>Āmantā. </span></div><p><div class=verse-container id=kv19.7:11.4><span>Nanu vuttaṁ bhagavatā—</span></div><p><div class=verse-container id=kv19.7:11.5><span>“idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṁ nimuggo nimuggova hotī”ti. </span></div><p><div class=verse-container id=kv19.7:11.6><span>Attheva suttantoti? </span></div><p><div class=verse-container id=kv19.7:11.7><span>Āmantā. </span></div><p><div class=verse-container id=kv19.7:11.8><span>Tena hi atthi puthujjanassa accantaniyāmatāti. </span></div><p><div class=verse-container id=kv19.7:12.1><span>Vuttaṁ bhagavatā—</span></div><p><div class=verse-container id=kv19.7:12.2><span>“idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṁ nimuggo nimuggova hotī”ti katvā tena ca kāraṇena atthi puthujjanassa accantaniyāmatāti? </span></div><p><div class=verse-container id=kv19.7:12.3><span>Āmantā. </span></div><p><div class=verse-container id=kv19.7:12.4><span>Vuttaṁ bhagavatā—</span></div><p><div class=verse-container id=kv19.7:12.5><span>“idha, bhikkhave, ekacco puggalo ummujjitvā nimujjatī”ti. </span></div><p><div class=verse-container id=kv19.7:12.6><span>Attheva suttantoti? </span></div><p><div class=verse-container id=kv19.7:12.7><span>Āmantā. </span></div><p><div class=verse-container id=kv19.7:12.8><span>Sabbakālaṁ ummujjitvā nimujjatīti? </span></div><p><div class=verse-container id=kv19.7:12.9><span>Na hevaṁ vattabbe …pe…. </span></div><p><div class=verse-container id=kv19.7:13.1><span>Vuttaṁ bhagavatā—</span></div><p><div class=verse-container id=kv19.7:13.2><span>“idha, bhikkhave, ekacco puggalo samannāgato hoti ekantakāḷakehi akusalehi dhammehi, so sakiṁ nimuggo nimuggova hotī”ti—</span></div><p><div class=verse-container id=kv19.7:13.3><span>katvā tena ca kāraṇena atthi puthujjanassa accantaniyāmatāti? </span></div><p><div class=verse-container id=kv19.7:13.4><span>Āmantā. </span></div><p><div class=verse-container id=kv19.7:13.5><span>Vuttaṁ bhagavatā—</span></div><p><div class=verse-container id=kv19.7:13.6><span>“idha, bhikkhave, ekacco puggalo ummujjitvā ṭhito hoti, ummujjitvā vipassati viloketi, ummujjitvā patarati, ummujjitvā patigādhappatto hotī”ti. </span></div><p><div class=verse-container id=kv19.7:13.7><span>Attheva suttantoti? </span></div><p><div class=verse-container id=kv19.7:13.8><span>Āmantā. </span></div><p><div class=verse-container id=kv19.7:13.9><span>Sabbakālaṁ ummujjitvā patigādhappatto hotīti? </span></div><p><div class=verse-container id=kv19.7:13.10><span>Na hevaṁ vattabbe …pe…. </span></div><p><div class=verse-container id=kv19.7:13.11><span>Accantaniyāmakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0019/kv0019P0006.html>Previous</a><a href=/canon/en/pli/ms/abhidhamma/kv/kv0019/kv0019P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>