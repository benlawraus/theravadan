<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0019.html> Niggahapaṇṇāsaka Ekūnavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0019/kv0019P0001.html>Previous</a><a href=/canon/en/pli/ms/abhidhamma/kv/kv0019/kv0019P0003.html>Next</a></div><p id=kv19.2:0.1><span class=root>Kathāvatthu </span><br><p id=kv19.2:0.2><span class=root>Mahāpaṇṇāsaka </span><br><p id=kv19.2:0.3><span class=root>Ekūnavīsatimavagga </span><br><p id=kv19.2:0.4><span class="root big-bold">Suññatākathā </span><br><p id=kv19.2:1.1><span class=root>Suññatā saṅkhārakkhandhapariyāpannāti? </span><br><p id=kv19.2:1.2><span class=root>Āmantā. </span><br><p id=kv19.2:1.3><span class=root>Animittaṁ saṅkhārakkhandhapariyāpannanti? </span><br><p id=kv19.2:1.4><span class=root>Na hevaṁ vattabbe …pe… </span><br><p id=kv19.2:1.5><span class=root>suññatā saṅkhārakkhandhapariyāpannāti? </span><br><p id=kv19.2:1.6><span class=root>Āmantā. </span><br><p id=kv19.2:1.7><span class=root>Appaṇihito saṅkhārakkhandhapariyāpannoti? </span><br><p id=kv19.2:1.8><span class=root>Na hevaṁ vattabbe …pe… </span><br><p id=kv19.2:1.9><span class=root>animittaṁ na vattabbaṁ—</span><br><p id=kv19.2:1.10><span class=root>“saṅkhārakkhandhapariyāpannan”ti? </span><br><p id=kv19.2:1.11><span class=root>Āmantā. </span><br><p id=kv19.2:1.12><span class=root>Suññatā na vattabbā—</span><br><p id=kv19.2:1.13><span class=root>“saṅkhārakkhandhapariyāpannā”ti? </span><br><p id=kv19.2:1.14><span class=root>Na hevaṁ vattabbe …pe… </span><br><p id=kv19.2:1.15><span class=root>appaṇihito na vattabbo—</span><br><p id=kv19.2:1.16><span class=root>“saṅkhārakkhandhapariyāpanno”ti? </span><br><p id=kv19.2:1.17><span class=root>Āmantā. </span><br><p id=kv19.2:1.18><span class=root>Suññatā na vattabbā—</span><br><p id=kv19.2:1.19><span class=root>“saṅkhārakkhandhapariyāpannā”ti? </span><br><p id=kv19.2:1.20><span class=root>Na hevaṁ vattabbe …pe…. </span><br><p id=kv19.2:2.1><span class=root>Suññatā saṅkhārakkhandhapariyāpannāti? </span><br><p id=kv19.2:2.2><span class=root>Āmantā. </span><br><p id=kv19.2:2.3><span class=root>Saṅkhārakkhandho na anicco na saṅkhato na paṭiccasamuppanno na khayadhammo na vayadhammo na virāgadhammo na nirodhadhammo na vipariṇāmadhammoti? </span><br><p id=kv19.2:2.4><span class=root>Na hevaṁ vattabbe …pe… </span><br><p id=kv19.2:2.5><span class=root>nanu saṅkhārakkhandho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammoti? </span><br><p id=kv19.2:2.6><span class=root>Āmantā. </span><br><p id=kv19.2:2.7><span class=root>Hañci saṅkhārakkhandho anicco …pe… </span><br><p id=kv19.2:2.8><span class=root>vipariṇāmadhammo, no ca vata re vattabbe—</span><br><p id=kv19.2:2.9><span class=root>“suññatā saṅkhārakkhandhapariyāpannā”ti. </span><br><p id=kv19.2:3.1><span class=root>Rūpakkhandhassa suññatā saṅkhārakkhandhapariyāpannāti? </span><br><p id=kv19.2:3.2><span class=root>Āmantā. </span><br><p id=kv19.2:3.3><span class=root>Saṅkhārakkhandhassa suññatā rūpakkhandhapariyāpannāti? </span><br><p id=kv19.2:3.4><span class=root>Na hevaṁ vattabbe …pe… </span><br><p id=kv19.2:3.5><span class=root>vedanākkhandhassa …pe… </span><br><p id=kv19.2:3.6><span class=root>saññākkhandhassa … </span><br><p id=kv19.2:3.7><span class=root>viññāṇakkhandhassa suññatā saṅkhārakkhandhapariyāpannāti? </span><br><p id=kv19.2:3.8><span class=root>Āmantā. </span><br><p id=kv19.2:3.9><span class=root>Saṅkhārakkhandhassa suññatā viññāṇakkhandhapariyāpannāti? </span><br><p id=kv19.2:3.10><span class=root>Na hevaṁ vattabbe …pe…. </span><br><p id=kv19.2:4.1><span class=root>Saṅkhārakkhandhassa suññatā na vattabbā—</span><br><p id=kv19.2:4.2><span class=root>“rūpakkhandhapariyāpannā”ti? </span><br><p id=kv19.2:4.3><span class=root>Āmantā. </span><br><p id=kv19.2:4.4><span class=root>Rūpakkhandhassa suññatā na vattabbā—</span><br><p id=kv19.2:4.5><span class=root>“saṅkhārakkhandhapariyāpannā”ti? </span><br><p id=kv19.2:4.6><span class=root>Na hevaṁ vattabbe …pe… </span><br><p id=kv19.2:4.7><span class=root>saṅkhārakkhandhassa suññatā na vattabbā—</span><br><p id=kv19.2:4.8><span class=root>“vedanākkhandhapariyāpannā …pe… </span><br><p id=kv19.2:4.9><span class=root>saññākkhandhapariyāpannā … </span><br><p id=kv19.2:4.10><span class=root>viññāṇakkhandhapariyāpannā”ti? </span><br><p id=kv19.2:4.11><span class=root>Āmantā. </span><br><p id=kv19.2:4.12><span class=root>Viññāṇakkhandhassa suññatā na vattabbā—</span><br><p id=kv19.2:4.13><span class=root>“saṅkhārakkhandhapariyāpannā”ti? </span><br><p id=kv19.2:4.14><span class=root>Na hevaṁ vattabbe …pe…. </span><br><p id=kv19.2:5.1><span class=root>Na vattabbaṁ—</span><br><p id=kv19.2:5.2><span class=root>“suññatā saṅkhārakkhandhapariyāpannā”ti? </span><br><p id=kv19.2:5.3><span class=root>Āmantā. </span><br><p id=kv19.2:5.4><span class=root>Nanu vuttaṁ bhagavatā—</span><br><p id=kv19.2:5.5><span class=root>“suññamidaṁ, bhikkhave, saṅkhārā attena vā attaniyena vā”ti. </span><br><p id=kv19.2:5.6><span class=root>Attheva suttantoti? </span><br><p id=kv19.2:5.7><span class=root>Āmantā. </span><br><p id=kv19.2:5.8><span class=root>Tena hi suññatā saṅkhārakkhandhapariyāpannāti. </span><br><p id=kv19.2:5.9><span class=root>Suññatākathā niṭṭhitā. </span><br></main><footer class="container footer"><small><a href=/about/>Contact info</a></small></footer>