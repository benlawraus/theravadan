<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0007.html>Previous</a><a href=/canon/en/pli/ms/abhidhamma/kv/kv0014/kv0014P0009.html>Next</a></div><p id=kv14.8:0.1><span class=root>Kathāvatthu </span><br><p id=kv14.8:0.2><span class=root>Mahāpaṇṇāsaka </span><br><p id=kv14.8:0.3><span class=root>Cuddasamavagga </span><br><p id=kv14.8:0.4><span class="root big-bold">Abyākatakathā </span><br><p id=kv14.8:1.1><span class=root>Diṭṭhigataṁ abyākatanti? </span><br><p id=kv14.8:1.2><span class=root>Āmantā. </span><br><p id=kv14.8:1.3><span class=root>Vipākābyākataṁ kiriyābyākataṁ rūpaṁ nibbānaṁ cakkhāyatanaṁ …pe… </span><br><p id=kv14.8:1.4><span class=root>phoṭṭhabbāyatananti? </span><br><p id=kv14.8:1.5><span class=root>Na hevaṁ vattabbe …pe… </span><br><p id=kv14.8:1.6><span class=root>diṭṭhigataṁ abyākatanti? </span><br><p id=kv14.8:1.7><span class=root>Āmantā. </span><br><p id=kv14.8:1.8><span class=root>Diṭṭhigatasampayutto phasso abyākatoti? </span><br><p id=kv14.8:1.9><span class=root>Na hevaṁ vattabbe …pe… </span><br><p id=kv14.8:1.10><span class=root>diṭṭhigataṁ abyākatanti? </span><br><p id=kv14.8:1.11><span class=root>Āmantā. </span><br><p id=kv14.8:1.12><span class=root>Diṭṭhigatasampayuttā vedanā …pe… </span><br><p id=kv14.8:1.13><span class=root>saññā …pe… </span><br><p id=kv14.8:1.14><span class=root>cetanā …pe… </span><br><p id=kv14.8:1.15><span class=root>cittaṁ abyākatanti? </span><br><p id=kv14.8:1.16><span class=root>Na hevaṁ vattabbe …pe…. </span><br><p id=kv14.8:2.1><span class=root>Diṭṭhigatasampayutto phasso akusaloti? </span><br><p id=kv14.8:2.2><span class=root>Āmantā. </span><br><p id=kv14.8:2.3><span class=root>Diṭṭhigataṁ akusalanti? </span><br><p id=kv14.8:2.4><span class=root>Na hevaṁ vattabbe …pe… </span><br><p id=kv14.8:2.5><span class=root>diṭṭhigatasampayuttā vedanā saññā cetanā cittaṁ akusalanti? </span><br><p id=kv14.8:2.6><span class=root>Āmantā. </span><br><p id=kv14.8:2.7><span class=root>Diṭṭhigataṁ akusalanti? </span><br><p id=kv14.8:2.8><span class=root>Na hevaṁ vattabbe …pe…. </span><br><p id=kv14.8:3.1><span class=root>Diṭṭhigataṁ abyākatanti? </span><br><p id=kv14.8:3.2><span class=root>Āmantā. </span><br><p id=kv14.8:3.3><span class=root>Aphalaṁ avipākanti? </span><br><p id=kv14.8:3.4><span class=root>Na hevaṁ vattabbe …pe… </span><br><p id=kv14.8:3.5><span class=root>nanu saphalaṁ savipākanti? </span><br><p id=kv14.8:3.6><span class=root>Āmantā. </span><br><p id=kv14.8:3.7><span class=root>Hañci saphalaṁ savipākaṁ, no ca vata re vattabbe—</span><br><p id=kv14.8:3.8><span class=root>“diṭṭhigataṁ abyākatan”ti. </span><br><p id=kv14.8:4.1><span class=root>Diṭṭhigataṁ abyākatanti? </span><br><p id=kv14.8:4.2><span class=root>Āmantā. </span><br><p id=kv14.8:4.3><span class=root>Nanu micchādiṭṭhiparamāni vajjāni vuttāni bhagavatāti? </span><br><p id=kv14.8:4.4><span class=root>Āmantā. </span><br><p id=kv14.8:4.5><span class=root>Hañci micchādiṭṭhiparamāni vajjāni vuttāni bhagavatā, no ca vata re vattabbe—</span><br><p id=kv14.8:4.6><span class=root>“diṭṭhigataṁ abyākatan”ti. </span><br><p id=kv14.8:5.1><span class=root>Diṭṭhigataṁ abyākatanti? </span><br><p id=kv14.8:5.2><span class=root>Āmantā. </span><br><p id=kv14.8:5.3><span class=root>Nanu vuttaṁ bhagavatā—</span><br><p id=kv14.8:5.4><span class=root>“micchādiṭṭhi kho, vaccha, akusalā, sammādiṭṭhi kusalā”ti. </span><br><p id=kv14.8:5.5><span class=root>Attheva suttantoti? </span><br><p id=kv14.8:5.6><span class=root>Āmantā. </span><br><p id=kv14.8:5.7><span class=root>Tena hi na vattabbaṁ—</span><br><p id=kv14.8:5.8><span class=root>“diṭṭhigataṁ abyākatan”ti. </span><br><p id=kv14.8:6.1><span class=root>Diṭṭhigataṁ abyākatanti? </span><br><p id=kv14.8:6.2><span class=root>Āmantā. </span><br><p id=kv14.8:6.3><span class=root>Nanu vuttaṁ bhagavatā—</span><br><p id=kv14.8:6.4><span class=root>“micchādiṭṭhissa kho ahaṁ, puṇṇa, dvinnaṁ gatīnaṁ aññataraṁ gatiṁ vadāmi—</span><br><p id=kv14.8:6.5><span class=root>nirayaṁ vā tiracchānayoniṁ vā”ti. </span><br><p id=kv14.8:6.6><span class=root>Attheva suttantoti? </span><br><p id=kv14.8:6.7><span class=root>Āmantā. </span><br><p id=kv14.8:6.8><span class=root>Tena hi na vattabbaṁ—</span><br><p id=kv14.8:6.9><span class=root>“diṭṭhigataṁ abyākatan”ti. </span><br><p id=kv14.8:7.1><span class=root>Na vattabbaṁ—</span><br><p id=kv14.8:7.2><span class=root>“diṭṭhigataṁ abyākatan”ti? </span><br><p id=kv14.8:7.3><span class=root>Āmantā. </span><br><p id=kv14.8:7.4><span class=root>Nanu vuttaṁ bhagavatā—</span><br><p id=kv14.8:7.5><span class=root>“‘sassato loko’ti kho, vaccha, abyākatametaṁ, </span><br><p id=kv14.8:7.6><span class=root>‘asassato loko’ti kho, vaccha, abyākatametaṁ, </span><br><p id=kv14.8:7.7><span class=root>‘antavā loko’ti kho, vaccha, abyākatametaṁ, </span><br><p id=kv14.8:7.8><span class=root>‘anantavā loko’ti kho, vaccha …pe… </span><br><p id=kv14.8:7.9><span class=root>‘taṁ jīvaṁ taṁ sarīran’ti kho, vaccha …pe… </span><br><p id=kv14.8:7.10><span class=root>‘aññaṁ jīvaṁ aññaṁ sarīran’ti kho, vaccha …pe… </span><br><p id=kv14.8:7.11><span class=root>‘hoti tathāgato paraṁ maraṇā’ti kho, vaccha …pe… </span><br><p id=kv14.8:7.12><span class=root>‘na hoti tathāgato paraṁ maraṇā’ti kho, vaccha …pe… </span><br><p id=kv14.8:7.13><span class=root>‘hoti ca na ca hoti tathāgato paraṁ maraṇā’ti kho, vaccha …pe… </span><br><p id=kv14.8:7.14><span class=root>‘neva hoti na na hoti tathāgato paraṁ maraṇā’ti kho, vaccha, abyākatametan”ti. </span><br><p id=kv14.8:7.15><span class=root>Attheva suttantoti? </span><br><p id=kv14.8:7.16><span class=root>Āmantā. </span><br><p id=kv14.8:7.17><span class=root>Tena hi diṭṭhigataṁ abyākatanti. </span><br><p id=kv14.8:8.1><span class=root>Diṭṭhigataṁ abyākatanti? </span><br><p id=kv14.8:8.2><span class=root>Āmantā. </span><br><p id=kv14.8:8.3><span class=root>Nanu vuttaṁ bhagavatā—</span><br><p id=kv14.8:8.4><span class=root>“micchādiṭṭhikassa, bhikkhave, purisapuggalassa yañceva kāyakammaṁ yathādiṭṭhisamattaṁ samādinnaṁ, yañca vacīkammaṁ …pe… yañca manokammaṁ, yā ca cetanā, yā ca patthanā, yo ca paṇidhi, ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṁvattantī”ti. </span><br><p id=kv14.8:8.5><span class=root>Attheva suttantoti? </span><br><p id=kv14.8:8.6><span class=root>Āmantā. </span><br><p id=kv14.8:8.7><span class=root>Tena hi na vattabbaṁ—</span><br><p id=kv14.8:8.8><span class=root>“diṭṭhigataṁ abyākatan”ti. </span><br><p id=kv14.8:8.9><span class=root>Abyākatakathā niṭṭhitā. </span><br></main><footer class="container footer"><small><a href=/about/>Contact info</a></small></footer>