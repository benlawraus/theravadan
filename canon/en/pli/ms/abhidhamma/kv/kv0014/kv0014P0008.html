<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0007.html>Previous</a><a href=/canon/en/pli/ms/abhidhamma/kv/kv0014/kv0014P0009.html>Next</a></div><p><div class=verse-container id=kv14.8:0.1><span>Kathāvatthu </span></div><p><div class=verse-container id=kv14.8:0.2><span>Mahāpaṇṇāsaka </span></div><p><div class=verse-container id=kv14.8:0.3><span>Cuddasamavagga </span></div><p><div class=verse-container id=kv14.8:0.4><span class=big-bold>Abyākatakathā </span></div><p><div class=verse-container id=kv14.8:1.1><span>Diṭṭhigataṁ abyākatanti? </span></div><p><div class=verse-container id=kv14.8:1.2><span>Āmantā. </span></div><p><div class=verse-container id=kv14.8:1.3><span>Vipākābyākataṁ kiriyābyākataṁ rūpaṁ nibbānaṁ cakkhāyatanaṁ …pe… </span></div><p><div class=verse-container id=kv14.8:1.4><span>phoṭṭhabbāyatananti? </span></div><p><div class=verse-container id=kv14.8:1.5><span>Na hevaṁ vattabbe …pe… </span></div><p><div class=verse-container id=kv14.8:1.6><span>diṭṭhigataṁ abyākatanti? </span></div><p><div class=verse-container id=kv14.8:1.7><span>Āmantā. </span></div><p><div class=verse-container id=kv14.8:1.8><span>Diṭṭhigatasampayutto phasso abyākatoti? </span></div><p><div class=verse-container id=kv14.8:1.9><span>Na hevaṁ vattabbe …pe… </span></div><p><div class=verse-container id=kv14.8:1.10><span>diṭṭhigataṁ abyākatanti? </span></div><p><div class=verse-container id=kv14.8:1.11><span>Āmantā. </span></div><p><div class=verse-container id=kv14.8:1.12><span>Diṭṭhigatasampayuttā vedanā …pe… </span></div><p><div class=verse-container id=kv14.8:1.13><span>saññā …pe… </span></div><p><div class=verse-container id=kv14.8:1.14><span>cetanā …pe… </span></div><p><div class=verse-container id=kv14.8:1.15><span>cittaṁ abyākatanti? </span></div><p><div class=verse-container id=kv14.8:1.16><span>Na hevaṁ vattabbe …pe…. </span></div><p><div class=verse-container id=kv14.8:2.1><span>Diṭṭhigatasampayutto phasso akusaloti? </span></div><p><div class=verse-container id=kv14.8:2.2><span>Āmantā. </span></div><p><div class=verse-container id=kv14.8:2.3><span>Diṭṭhigataṁ akusalanti? </span></div><p><div class=verse-container id=kv14.8:2.4><span>Na hevaṁ vattabbe …pe… </span></div><p><div class=verse-container id=kv14.8:2.5><span>diṭṭhigatasampayuttā vedanā saññā cetanā cittaṁ akusalanti? </span></div><p><div class=verse-container id=kv14.8:2.6><span>Āmantā. </span></div><p><div class=verse-container id=kv14.8:2.7><span>Diṭṭhigataṁ akusalanti? </span></div><p><div class=verse-container id=kv14.8:2.8><span>Na hevaṁ vattabbe …pe…. </span></div><p><div class=verse-container id=kv14.8:3.1><span>Diṭṭhigataṁ abyākatanti? </span></div><p><div class=verse-container id=kv14.8:3.2><span>Āmantā. </span></div><p><div class=verse-container id=kv14.8:3.3><span>Aphalaṁ avipākanti? </span></div><p><div class=verse-container id=kv14.8:3.4><span>Na hevaṁ vattabbe …pe… </span></div><p><div class=verse-container id=kv14.8:3.5><span>nanu saphalaṁ savipākanti? </span></div><p><div class=verse-container id=kv14.8:3.6><span>Āmantā. </span></div><p><div class=verse-container id=kv14.8:3.7><span>Hañci saphalaṁ savipākaṁ, no ca vata re vattabbe—</span></div><p><div class=verse-container id=kv14.8:3.8><span>“diṭṭhigataṁ abyākatan”ti. </span></div><p><div class=verse-container id=kv14.8:4.1><span>Diṭṭhigataṁ abyākatanti? </span></div><p><div class=verse-container id=kv14.8:4.2><span>Āmantā. </span></div><p><div class=verse-container id=kv14.8:4.3><span>Nanu micchādiṭṭhiparamāni vajjāni vuttāni bhagavatāti? </span></div><p><div class=verse-container id=kv14.8:4.4><span>Āmantā. </span></div><p><div class=verse-container id=kv14.8:4.5><span>Hañci micchādiṭṭhiparamāni vajjāni vuttāni bhagavatā, no ca vata re vattabbe—</span></div><p><div class=verse-container id=kv14.8:4.6><span>“diṭṭhigataṁ abyākatan”ti. </span></div><p><div class=verse-container id=kv14.8:5.1><span>Diṭṭhigataṁ abyākatanti? </span></div><p><div class=verse-container id=kv14.8:5.2><span>Āmantā. </span></div><p><div class=verse-container id=kv14.8:5.3><span>Nanu vuttaṁ bhagavatā—</span></div><p><div class=verse-container id=kv14.8:5.4><span>“micchādiṭṭhi kho, vaccha, akusalā, sammādiṭṭhi kusalā”ti. </span></div><p><div class=verse-container id=kv14.8:5.5><span>Attheva suttantoti? </span></div><p><div class=verse-container id=kv14.8:5.6><span>Āmantā. </span></div><p><div class=verse-container id=kv14.8:5.7><span>Tena hi na vattabbaṁ—</span></div><p><div class=verse-container id=kv14.8:5.8><span>“diṭṭhigataṁ abyākatan”ti. </span></div><p><div class=verse-container id=kv14.8:6.1><span>Diṭṭhigataṁ abyākatanti? </span></div><p><div class=verse-container id=kv14.8:6.2><span>Āmantā. </span></div><p><div class=verse-container id=kv14.8:6.3><span>Nanu vuttaṁ bhagavatā—</span></div><p><div class=verse-container id=kv14.8:6.4><span>“micchādiṭṭhissa kho ahaṁ, puṇṇa, dvinnaṁ gatīnaṁ aññataraṁ gatiṁ vadāmi—</span></div><p><div class=verse-container id=kv14.8:6.5><span>nirayaṁ vā tiracchānayoniṁ vā”ti. </span></div><p><div class=verse-container id=kv14.8:6.6><span>Attheva suttantoti? </span></div><p><div class=verse-container id=kv14.8:6.7><span>Āmantā. </span></div><p><div class=verse-container id=kv14.8:6.8><span>Tena hi na vattabbaṁ—</span></div><p><div class=verse-container id=kv14.8:6.9><span>“diṭṭhigataṁ abyākatan”ti. </span></div><p><div class=verse-container id=kv14.8:7.1><span>Na vattabbaṁ—</span></div><p><div class=verse-container id=kv14.8:7.2><span>“diṭṭhigataṁ abyākatan”ti? </span></div><p><div class=verse-container id=kv14.8:7.3><span>Āmantā. </span></div><p><div class=verse-container id=kv14.8:7.4><span>Nanu vuttaṁ bhagavatā—</span></div><p><div class=verse-container id=kv14.8:7.5><span>“‘sassato loko’ti kho, vaccha, abyākatametaṁ, </span></div><p><div class=verse-container id=kv14.8:7.6><span>‘asassato loko’ti kho, vaccha, abyākatametaṁ, </span></div><p><div class=verse-container id=kv14.8:7.7><span>‘antavā loko’ti kho, vaccha, abyākatametaṁ, </span></div><p><div class=verse-container id=kv14.8:7.8><span>‘anantavā loko’ti kho, vaccha …pe… </span></div><p><div class=verse-container id=kv14.8:7.9><span>‘taṁ jīvaṁ taṁ sarīran’ti kho, vaccha …pe… </span></div><p><div class=verse-container id=kv14.8:7.10><span>‘aññaṁ jīvaṁ aññaṁ sarīran’ti kho, vaccha …pe… </span></div><p><div class=verse-container id=kv14.8:7.11><span>‘hoti tathāgato paraṁ maraṇā’ti kho, vaccha …pe… </span></div><p><div class=verse-container id=kv14.8:7.12><span>‘na hoti tathāgato paraṁ maraṇā’ti kho, vaccha …pe… </span></div><p><div class=verse-container id=kv14.8:7.13><span>‘hoti ca na ca hoti tathāgato paraṁ maraṇā’ti kho, vaccha …pe… </span></div><p><div class=verse-container id=kv14.8:7.14><span>‘neva hoti na na hoti tathāgato paraṁ maraṇā’ti kho, vaccha, abyākatametan”ti. </span></div><p><div class=verse-container id=kv14.8:7.15><span>Attheva suttantoti? </span></div><p><div class=verse-container id=kv14.8:7.16><span>Āmantā. </span></div><p><div class=verse-container id=kv14.8:7.17><span>Tena hi diṭṭhigataṁ abyākatanti. </span></div><p><div class=verse-container id=kv14.8:8.1><span>Diṭṭhigataṁ abyākatanti? </span></div><p><div class=verse-container id=kv14.8:8.2><span>Āmantā. </span></div><p><div class=verse-container id=kv14.8:8.3><span>Nanu vuttaṁ bhagavatā—</span></div><p><div class=verse-container id=kv14.8:8.4><span>“micchādiṭṭhikassa, bhikkhave, purisapuggalassa yañceva kāyakammaṁ yathādiṭṭhisamattaṁ samādinnaṁ, yañca vacīkammaṁ …pe… yañca manokammaṁ, yā ca cetanā, yā ca patthanā, yo ca paṇidhi, ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṁvattantī”ti. </span></div><p><div class=verse-container id=kv14.8:8.5><span>Attheva suttantoti? </span></div><p><div class=verse-container id=kv14.8:8.6><span>Āmantā. </span></div><p><div class=verse-container id=kv14.8:8.7><span>Tena hi na vattabbaṁ—</span></div><p><div class=verse-container id=kv14.8:8.8><span>“diṭṭhigataṁ abyākatan”ti. </span></div><p><div class=verse-container id=kv14.8:8.9><span>Abyākatakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0014/kv0014P0007.html>Previous</a><a href=/canon/en/pli/ms/abhidhamma/kv/kv0014/kv0014P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>