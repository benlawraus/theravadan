<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0008.html>Previous</a><a href=/canon/en/pli/ms/abhidhamma/kv/kv0015.html>Next</a></div><p id=kv14.9:0.1><span class=root>Kathāvatthu </span><br><p id=kv14.9:0.2><span class=root>Mahāpaṇṇāsaka </span><br><p id=kv14.9:0.3><span class=root>Cuddasamavagga </span><br><p id=kv14.9:0.4><span class="root big-bold">Apariyāpannakathā </span><br><p id=kv14.9:1.1><span class=root>Diṭṭhigataṁ apariyāpannanti? </span><br><p id=kv14.9:1.2><span class=root>Āmantā. </span><br><p id=kv14.9:1.3><span class=root>Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti? </span><br><p id=kv14.9:1.4><span class=root>Na hevaṁ vattabbe …pe…. </span><br><p id=kv14.9:2.1><span class=root>Na vattabbaṁ—</span><br><p id=kv14.9:2.2><span class=root>“diṭṭhigataṁ apariyāpannan”ti? </span><br><p id=kv14.9:2.3><span class=root>Āmantā. </span><br><p id=kv14.9:2.4><span class=root>Puthujjano “kāmesu vītarāgo”ti vattabboti? </span><br><p id=kv14.9:2.5><span class=root>Āmantā. </span><br><p id=kv14.9:2.6><span class=root>“Vigatadiṭṭhiyo”ti vattabboti? </span><br><p id=kv14.9:2.7><span class=root>Na hevaṁ vattabbe. </span><br><p id=kv14.9:2.8><span class=root>Tena hi diṭṭhigataṁ apariyāpannanti. </span><br><p id=kv14.9:2.9><span class=root>Apariyāpannakathā niṭṭhitā. </span><br><p id=kv14.9:2.10><span class=root>Cuddasamo vaggo. </span><br><p id=kv14.9:2.11><span class=root>Tassuddānaṁ </span><br><p id=kv14.9:3.1><span class=root>Akusalamūlaṁ paṭisandahati kusalamūlaṁ, </span><br><p id=kv14.9:3.2><span class=root>kusalamūlaṁ paṭisandahati akusalamūlaṁ, </span><br><p id=kv14.9:3.3><span class=root>saḷāyatanaṁ chaviññāṇakāyā, </span><br><p id=kv14.9:3.4><span class=root>ariyarūpaṁ mahābhūtānaṁ upādāya, </span><br><p id=kv14.9:3.5><span class=root>sveva anusayo taṁ pariyuṭṭhānaṁ, </span><br><p id=kv14.9:3.6><span class=root>pariyuṭṭhānaṁ cittavippayuttaṁ, </span><br><p id=kv14.9:3.7><span class=root>yathādhātu taññeva anuseti, </span><br><p id=kv14.9:3.8><span class=root>diṭṭhigataṁ abyākataṁ, </span><br><p id=kv14.9:3.9><span class=root>diṭṭhigataṁ apariyāpannanti. </span><br></main><footer class="container footer"><small><a href=/about>Contact info</a></small></footer>