<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0008.html>Previous</a><a href=/canon/en/pli/ms/abhidhamma/kv/kv0015.html>Next</a></div><p><div class=verse-container id=kv14.9:0.1><span>Kathāvatthu </span></div><p><div class=verse-container id=kv14.9:0.2><span>Mahāpaṇṇāsaka </span></div><p><div class=verse-container id=kv14.9:0.3><span>Cuddasamavagga </span></div><p><div class=verse-container id=kv14.9:0.4><span class=big-bold>Apariyāpannakathā </span></div><p><div class=verse-container id=kv14.9:1.1><span>Diṭṭhigataṁ apariyāpannanti? </span></div><p><div class=verse-container id=kv14.9:1.2><span>Āmantā. </span></div><p><div class=verse-container id=kv14.9:1.3><span>Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti? </span></div><p><div class=verse-container id=kv14.9:1.4><span>Na hevaṁ vattabbe …pe…. </span></div><p><div class=verse-container id=kv14.9:2.1><span>Na vattabbaṁ—</span></div><p><div class=verse-container id=kv14.9:2.2><span>“diṭṭhigataṁ apariyāpannan”ti? </span></div><p><div class=verse-container id=kv14.9:2.3><span>Āmantā. </span></div><p><div class=verse-container id=kv14.9:2.4><span>Puthujjano “kāmesu vītarāgo”ti vattabboti? </span></div><p><div class=verse-container id=kv14.9:2.5><span>Āmantā. </span></div><p><div class=verse-container id=kv14.9:2.6><span>“Vigatadiṭṭhiyo”ti vattabboti? </span></div><p><div class=verse-container id=kv14.9:2.7><span>Na hevaṁ vattabbe. </span></div><p><div class=verse-container id=kv14.9:2.8><span>Tena hi diṭṭhigataṁ apariyāpannanti. </span></div><p><div class=verse-container id=kv14.9:2.9><span>Apariyāpannakathā niṭṭhitā. </span></div><p><div class=verse-container id=kv14.9:2.10><span>Cuddasamo vaggo. </span></div><p><div class=verse-container id=kv14.9:2.11><span>Tassuddānaṁ </span></div><p><div class=verse-container id=kv14.9:3.1><span>Akusalamūlaṁ paṭisandahati kusalamūlaṁ, </span></div><p><div class=verse-container id=kv14.9:3.2><span>kusalamūlaṁ paṭisandahati akusalamūlaṁ, </span></div><p><div class=verse-container id=kv14.9:3.3><span>saḷāyatanaṁ chaviññāṇakāyā, </span></div><p><div class=verse-container id=kv14.9:3.4><span>ariyarūpaṁ mahābhūtānaṁ upādāya, </span></div><p><div class=verse-container id=kv14.9:3.5><span>sveva anusayo taṁ pariyuṭṭhānaṁ, </span></div><p><div class=verse-container id=kv14.9:3.6><span>pariyuṭṭhānaṁ cittavippayuttaṁ, </span></div><p><div class=verse-container id=kv14.9:3.7><span>yathādhātu taññeva anuseti, </span></div><p><div class=verse-container id=kv14.9:3.8><span>diṭṭhigataṁ abyākataṁ, </span></div><p><div class=verse-container id=kv14.9:3.9><span>diṭṭhigataṁ apariyāpannanti. </span></div><div class=flex-between><a href=/canon/en/pli/ms/abhidhamma/kv/kv0014/kv0014P0008.html>Previous</a><a href=/canon/en/pli/ms/abhidhamma/kv/kv0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>