<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0006.html>Previous</a><a href=/canon/en/pli/ms/abhidhamma/kv/kv0014/kv0014P0008.html>Next</a></div><p><div class=verse-container id=kv14.7:0.1><span>Kathāvatthu </span></div><p><div class=verse-container id=kv14.7:0.2><span>Mahāpaṇṇāsaka </span></div><p><div class=verse-container id=kv14.7:0.3><span>Cuddasamavagga </span></div><p><div class=verse-container id=kv14.7:0.4><span class=big-bold>Pariyāpannakathā </span></div><p><div class=verse-container id=kv14.7:1.1><span>Rūparāgo rūpadhātuṁ anuseti, rūpadhātupariyāpannoti? </span></div><p><div class=verse-container id=kv14.7:1.2><span>Āmantā. </span></div><p><div class=verse-container id=kv14.7:1.3><span>Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? </span></div><p><div class=verse-container id=kv14.7:1.4><span>Na hevaṁ vattabbe …pe… </span></div><p><div class=verse-container id=kv14.7:1.5><span>nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? </span></div><p><div class=verse-container id=kv14.7:1.6><span>Āmantā. </span></div><p><div class=verse-container id=kv14.7:1.7><span>Hañci na samāpattesiyo na upapattesiyo na diṭṭhadhammasukhavihāro …pe… ekārammaṇo, no ca vata re vattabbe—</span></div><p><div class=verse-container id=kv14.7:1.8><span>“rūparāgo rūpadhātuṁ anuseti, rūpadhātupariyāpanno”ti …pe…. </span></div><p><div class=verse-container id=kv14.7:2.1><span>Rūparāgo rūpadhātuṁ anuseti, rūpadhātupariyāpannoti? </span></div><p><div class=verse-container id=kv14.7:2.2><span>Āmantā. </span></div><p><div class=verse-container id=kv14.7:2.3><span>Saddarāgo saddadhātuṁ anuseti, saddadhātupariyāpannoti? </span></div><p><div class=verse-container id=kv14.7:2.4><span>Na hevaṁ vattabbe …pe… </span></div><p><div class=verse-container id=kv14.7:2.5><span>rūparāgo rūpadhātuṁ anuseti, rūpadhātupariyāpannoti? </span></div><p><div class=verse-container id=kv14.7:2.6><span>Āmantā. </span></div><p><div class=verse-container id=kv14.7:2.7><span>Gandharāgo …pe… </span></div><p><div class=verse-container id=kv14.7:2.8><span>rasarāgo …pe… </span></div><p><div class=verse-container id=kv14.7:2.9><span>phoṭṭhabbarāgo phoṭṭhabbadhātuṁ anuseti, phoṭṭhabbadhātupariyāpannoti? </span></div><p><div class=verse-container id=kv14.7:2.10><span>Na hevaṁ vattabbe …pe…. </span></div><p><div class=verse-container id=kv14.7:3.1><span>Saddarāgo saddadhātuṁ anuseti, na vattabbaṁ—</span></div><p><div class=verse-container id=kv14.7:3.2><span>“saddadhātupariyāpanno”ti? </span></div><p><div class=verse-container id=kv14.7:3.3><span>Āmantā. </span></div><p><div class=verse-container id=kv14.7:3.4><span>Rūparāgo rūpadhātuṁ anuseti, na vattabbaṁ—</span></div><p><div class=verse-container id=kv14.7:3.5><span>“rūpadhātupariyāpanno”ti? </span></div><p><div class=verse-container id=kv14.7:3.6><span>Na hevaṁ vattabbe …pe… </span></div><p><div class=verse-container id=kv14.7:3.7><span>gandharāgo …pe… </span></div><p><div class=verse-container id=kv14.7:3.8><span>rasarāgo …pe… </span></div><p><div class=verse-container id=kv14.7:3.9><span>phoṭṭhabbarāgo phoṭṭhabbadhātuṁ anuseti, na vattabbaṁ—</span></div><p><div class=verse-container id=kv14.7:3.10><span>“phoṭṭhabbadhātupariyāpanno”ti? </span></div><p><div class=verse-container id=kv14.7:3.11><span>Āmantā. </span></div><p><div class=verse-container id=kv14.7:3.12><span>Rūparāgo rūpadhātuṁ anuseti, na vattabbaṁ—</span></div><p><div class=verse-container id=kv14.7:3.13><span>“rūpadhātupariyāpanno”ti? </span></div><p><div class=verse-container id=kv14.7:3.14><span>Na hevaṁ vattabbe …pe…. </span></div><p><div class=verse-container id=kv14.7:4.1><span>Arūparāgo arūpadhātuṁ anuseti, arūpadhātupariyāpannoti? </span></div><p><div class=verse-container id=kv14.7:4.2><span>Āmantā. </span></div><p><div class=verse-container id=kv14.7:4.3><span>Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? </span></div><p><div class=verse-container id=kv14.7:4.4><span>Na hevaṁ vattabbe …pe…. </span></div><p><div class=verse-container id=kv14.7:4.5><span>Nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena …pe… ekārammaṇoti? </span></div><p><div class=verse-container id=kv14.7:4.6><span>Āmantā. </span></div><p><div class=verse-container id=kv14.7:4.7><span>Hañci na samāpattesiyo na upapattesiyo …pe… </span></div><p><div class=verse-container id=kv14.7:4.8><span>ekārammaṇo, no ca vata re vattabbe—</span></div><p><div class=verse-container id=kv14.7:4.9><span>“arūparāgo arūpadhātuṁ anuseti, arūpadhātupariyāpanno”ti. </span></div><p><div class=verse-container id=kv14.7:5.1><span>Arūparāgo arūpadhātuṁ anuseti, arūpadhātupariyāpannoti? </span></div><p><div class=verse-container id=kv14.7:5.2><span>Āmantā. </span></div><p><div class=verse-container id=kv14.7:5.3><span>Saddarāgo saddadhātuṁ anuseti, saddadhātupariyāpannoti? </span></div><p><div class=verse-container id=kv14.7:5.4><span>Na hevaṁ vattabbe …pe… </span></div><p><div class=verse-container id=kv14.7:5.5><span>arūparāgo arūpadhātuṁ anuseti, arūpadhātupariyāpannoti? </span></div><p><div class=verse-container id=kv14.7:5.6><span>Āmantā. </span></div><p><div class=verse-container id=kv14.7:5.7><span>Gandharāgo …pe… </span></div><p><div class=verse-container id=kv14.7:5.8><span>rasarāgo …pe… </span></div><p><div class=verse-container id=kv14.7:5.9><span>phoṭṭhabbarāgo phoṭṭhabbadhātuṁ anuseti, phoṭṭhabbadhātupariyāpannoti? </span></div><p><div class=verse-container id=kv14.7:5.10><span>Na hevaṁ vattabbe …pe…. </span></div><p><div class=verse-container id=kv14.7:6.1><span>Saddarāgo saddadhātuṁ anuseti, na vattabbaṁ—</span></div><p><div class=verse-container id=kv14.7:6.2><span>“saddadhātupariyāpanno”ti? </span></div><p><div class=verse-container id=kv14.7:6.3><span>Āmantā. </span></div><p><div class=verse-container id=kv14.7:6.4><span>Arūparāgo arūpadhātuṁ anuseti, na vattabbaṁ—</span></div><p><div class=verse-container id=kv14.7:6.5><span>“arūpadhātupariyāpanno”ti, na hevaṁ vattabbe …pe… </span></div><p><div class=verse-container id=kv14.7:6.6><span>gandharāgo …pe… </span></div><p><div class=verse-container id=kv14.7:6.7><span>rasarāgo …pe… </span></div><p><div class=verse-container id=kv14.7:6.8><span>phoṭṭhabbarāgo phoṭṭhabbadhātuṁ anuseti, na vattabbaṁ—</span></div><p><div class=verse-container id=kv14.7:6.9><span>“phoṭṭhabbadhātupariyāpanno”ti? </span></div><p><div class=verse-container id=kv14.7:6.10><span>Āmantā. </span></div><p><div class=verse-container id=kv14.7:6.11><span>Arūparāgo arūpadhātuṁ anuseti, na vattabbaṁ—</span></div><p><div class=verse-container id=kv14.7:6.12><span>“arūpadhātupariyāpanno”ti? </span></div><p><div class=verse-container id=kv14.7:6.13><span>Na hevaṁ vattabbe …pe…. </span></div><p><div class=verse-container id=kv14.7:7.1><span>Na vattabbaṁ—</span></div><p><div class=verse-container id=kv14.7:7.2><span>“rūparāgo rūpadhātuṁ anuseti rūpadhātupariyāpanno, arūparāgo arūpadhātuṁ anuseti arūpadhātupariyāpanno”ti? </span></div><p><div class=verse-container id=kv14.7:7.3><span>Āmantā. </span></div><p><div class=verse-container id=kv14.7:7.4><span>Nanu kāmarāgo kāmadhātuṁ anuseti, kāmadhātupariyāpannoti? </span></div><p><div class=verse-container id=kv14.7:7.5><span>Āmantā. </span></div><p><div class=verse-container id=kv14.7:7.6><span>Hañci kāmarāgo kāmadhātuṁ anuseti kāmadhātupariyāpanno, tena vata re vattabbe—</span></div><p><div class=verse-container id=kv14.7:7.7><span>“rūparāgo rūpadhātuṁ anuseti rūpadhātupariyāpanno, arūparāgo arūpadhātuṁ anuseti arūpadhātupariyāpanno”ti. </span></div><p><div class=verse-container id=kv14.7:7.8><span>Pariyāpannakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0014/kv0014P0006.html>Previous</a><a href=/canon/en/pli/ms/abhidhamma/kv/kv0014/kv0014P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>