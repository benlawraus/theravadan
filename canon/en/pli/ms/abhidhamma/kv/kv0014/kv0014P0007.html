<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0006.html>Previous</a><a href=/canon/en/pli/ms/abhidhamma/kv/kv0014/kv0014P0008.html>Next</a></div><p id=kv14.7:0.1><span class=root>Kathāvatthu </span><br><p id=kv14.7:0.2><span class=root>Mahāpaṇṇāsaka </span><br><p id=kv14.7:0.3><span class=root>Cuddasamavagga </span><br><p id=kv14.7:0.4><span class="root big-bold">Pariyāpannakathā </span><br><p id=kv14.7:1.1><span class=root>Rūparāgo rūpadhātuṁ anuseti, rūpadhātupariyāpannoti? </span><br><p id=kv14.7:1.2><span class=root>Āmantā. </span><br><p id=kv14.7:1.3><span class=root>Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? </span><br><p id=kv14.7:1.4><span class=root>Na hevaṁ vattabbe …pe… </span><br><p id=kv14.7:1.5><span class=root>nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena na upapattesiyena cittena na diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? </span><br><p id=kv14.7:1.6><span class=root>Āmantā. </span><br><p id=kv14.7:1.7><span class=root>Hañci na samāpattesiyo na upapattesiyo na diṭṭhadhammasukhavihāro …pe… ekārammaṇo, no ca vata re vattabbe—</span><br><p id=kv14.7:1.8><span class=root>“rūparāgo rūpadhātuṁ anuseti, rūpadhātupariyāpanno”ti …pe…. </span><br><p id=kv14.7:2.1><span class=root>Rūparāgo rūpadhātuṁ anuseti, rūpadhātupariyāpannoti? </span><br><p id=kv14.7:2.2><span class=root>Āmantā. </span><br><p id=kv14.7:2.3><span class=root>Saddarāgo saddadhātuṁ anuseti, saddadhātupariyāpannoti? </span><br><p id=kv14.7:2.4><span class=root>Na hevaṁ vattabbe …pe… </span><br><p id=kv14.7:2.5><span class=root>rūparāgo rūpadhātuṁ anuseti, rūpadhātupariyāpannoti? </span><br><p id=kv14.7:2.6><span class=root>Āmantā. </span><br><p id=kv14.7:2.7><span class=root>Gandharāgo …pe… </span><br><p id=kv14.7:2.8><span class=root>rasarāgo …pe… </span><br><p id=kv14.7:2.9><span class=root>phoṭṭhabbarāgo phoṭṭhabbadhātuṁ anuseti, phoṭṭhabbadhātupariyāpannoti? </span><br><p id=kv14.7:2.10><span class=root>Na hevaṁ vattabbe …pe…. </span><br><p id=kv14.7:3.1><span class=root>Saddarāgo saddadhātuṁ anuseti, na vattabbaṁ—</span><br><p id=kv14.7:3.2><span class=root>“saddadhātupariyāpanno”ti? </span><br><p id=kv14.7:3.3><span class=root>Āmantā. </span><br><p id=kv14.7:3.4><span class=root>Rūparāgo rūpadhātuṁ anuseti, na vattabbaṁ—</span><br><p id=kv14.7:3.5><span class=root>“rūpadhātupariyāpanno”ti? </span><br><p id=kv14.7:3.6><span class=root>Na hevaṁ vattabbe …pe… </span><br><p id=kv14.7:3.7><span class=root>gandharāgo …pe… </span><br><p id=kv14.7:3.8><span class=root>rasarāgo …pe… </span><br><p id=kv14.7:3.9><span class=root>phoṭṭhabbarāgo phoṭṭhabbadhātuṁ anuseti, na vattabbaṁ—</span><br><p id=kv14.7:3.10><span class=root>“phoṭṭhabbadhātupariyāpanno”ti? </span><br><p id=kv14.7:3.11><span class=root>Āmantā. </span><br><p id=kv14.7:3.12><span class=root>Rūparāgo rūpadhātuṁ anuseti, na vattabbaṁ—</span><br><p id=kv14.7:3.13><span class=root>“rūpadhātupariyāpanno”ti? </span><br><p id=kv14.7:3.14><span class=root>Na hevaṁ vattabbe …pe…. </span><br><p id=kv14.7:4.1><span class=root>Arūparāgo arūpadhātuṁ anuseti, arūpadhātupariyāpannoti? </span><br><p id=kv14.7:4.2><span class=root>Āmantā. </span><br><p id=kv14.7:4.3><span class=root>Samāpattesiyo upapattesiyo diṭṭhadhammasukhavihāro, samāpattesiyena cittena upapattesiyena cittena diṭṭhadhammasukhavihārena cittena sahagato sahajāto saṁsaṭṭho sampayutto ekuppādo ekanirodho ekavatthuko ekārammaṇoti? </span><br><p id=kv14.7:4.4><span class=root>Na hevaṁ vattabbe …pe…. </span><br><p id=kv14.7:4.5><span class=root>Nanu na samāpattesiyo na upapattesiyo na diṭṭhadhammasukhavihāro, na samāpattesiyena cittena …pe… ekārammaṇoti? </span><br><p id=kv14.7:4.6><span class=root>Āmantā. </span><br><p id=kv14.7:4.7><span class=root>Hañci na samāpattesiyo na upapattesiyo …pe… </span><br><p id=kv14.7:4.8><span class=root>ekārammaṇo, no ca vata re vattabbe—</span><br><p id=kv14.7:4.9><span class=root>“arūparāgo arūpadhātuṁ anuseti, arūpadhātupariyāpanno”ti. </span><br><p id=kv14.7:5.1><span class=root>Arūparāgo arūpadhātuṁ anuseti, arūpadhātupariyāpannoti? </span><br><p id=kv14.7:5.2><span class=root>Āmantā. </span><br><p id=kv14.7:5.3><span class=root>Saddarāgo saddadhātuṁ anuseti, saddadhātupariyāpannoti? </span><br><p id=kv14.7:5.4><span class=root>Na hevaṁ vattabbe …pe… </span><br><p id=kv14.7:5.5><span class=root>arūparāgo arūpadhātuṁ anuseti, arūpadhātupariyāpannoti? </span><br><p id=kv14.7:5.6><span class=root>Āmantā. </span><br><p id=kv14.7:5.7><span class=root>Gandharāgo …pe… </span><br><p id=kv14.7:5.8><span class=root>rasarāgo …pe… </span><br><p id=kv14.7:5.9><span class=root>phoṭṭhabbarāgo phoṭṭhabbadhātuṁ anuseti, phoṭṭhabbadhātupariyāpannoti? </span><br><p id=kv14.7:5.10><span class=root>Na hevaṁ vattabbe …pe…. </span><br><p id=kv14.7:6.1><span class=root>Saddarāgo saddadhātuṁ anuseti, na vattabbaṁ—</span><br><p id=kv14.7:6.2><span class=root>“saddadhātupariyāpanno”ti? </span><br><p id=kv14.7:6.3><span class=root>Āmantā. </span><br><p id=kv14.7:6.4><span class=root>Arūparāgo arūpadhātuṁ anuseti, na vattabbaṁ—</span><br><p id=kv14.7:6.5><span class=root>“arūpadhātupariyāpanno”ti, na hevaṁ vattabbe …pe… </span><br><p id=kv14.7:6.6><span class=root>gandharāgo …pe… </span><br><p id=kv14.7:6.7><span class=root>rasarāgo …pe… </span><br><p id=kv14.7:6.8><span class=root>phoṭṭhabbarāgo phoṭṭhabbadhātuṁ anuseti, na vattabbaṁ—</span><br><p id=kv14.7:6.9><span class=root>“phoṭṭhabbadhātupariyāpanno”ti? </span><br><p id=kv14.7:6.10><span class=root>Āmantā. </span><br><p id=kv14.7:6.11><span class=root>Arūparāgo arūpadhātuṁ anuseti, na vattabbaṁ—</span><br><p id=kv14.7:6.12><span class=root>“arūpadhātupariyāpanno”ti? </span><br><p id=kv14.7:6.13><span class=root>Na hevaṁ vattabbe …pe…. </span><br><p id=kv14.7:7.1><span class=root>Na vattabbaṁ—</span><br><p id=kv14.7:7.2><span class=root>“rūparāgo rūpadhātuṁ anuseti rūpadhātupariyāpanno, arūparāgo arūpadhātuṁ anuseti arūpadhātupariyāpanno”ti? </span><br><p id=kv14.7:7.3><span class=root>Āmantā. </span><br><p id=kv14.7:7.4><span class=root>Nanu kāmarāgo kāmadhātuṁ anuseti, kāmadhātupariyāpannoti? </span><br><p id=kv14.7:7.5><span class=root>Āmantā. </span><br><p id=kv14.7:7.6><span class=root>Hañci kāmarāgo kāmadhātuṁ anuseti kāmadhātupariyāpanno, tena vata re vattabbe—</span><br><p id=kv14.7:7.7><span class=root>“rūparāgo rūpadhātuṁ anuseti rūpadhātupariyāpanno, arūparāgo arūpadhātuṁ anuseti arūpadhātupariyāpanno”ti. </span><br><p id=kv14.7:7.8><span class=root>Pariyāpannakathā niṭṭhitā. </span><br></main><footer class="container footer"><small><a href=/about>Contact info</a></small></footer>