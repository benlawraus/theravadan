<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0003.html>Previous</a><a href=/canon/en/pli/ms/abhidhamma/kv/kv0014/kv0014P0005.html>Next</a></div><p><div class=verse-container id=kv14.4:0.1><span>Kathāvatthu </span></div><p><div class=verse-container id=kv14.4:0.2><span>Mahāpaṇṇāsaka </span></div><p><div class=verse-container id=kv14.4:0.3><span>Cuddasamavagga </span></div><p><div class=verse-container id=kv14.4:0.4><span class=big-bold>Ariyarūpakathā </span></div><p><div class=verse-container id=kv14.4:1.1><span>Ariyarūpaṁ mahābhūtānaṁ upādāyāti? </span></div><p><div class=verse-container id=kv14.4:1.2><span>Āmantā. </span></div><p><div class=verse-container id=kv14.4:1.3><span>Ariyarūpaṁ kusalanti? </span></div><p><div class=verse-container id=kv14.4:1.4><span>Āmantā. </span></div><p><div class=verse-container id=kv14.4:1.5><span>Mahābhūtā kusalāti? </span></div><p><div class=verse-container id=kv14.4:1.6><span>Na hevaṁ vattabbe …pe… </span></div><p><div class=verse-container id=kv14.4:1.7><span>mahābhūtā abyākatāti? </span></div><p><div class=verse-container id=kv14.4:1.8><span>Āmantā. </span></div><p><div class=verse-container id=kv14.4:1.9><span>Ariyarūpaṁ abyākatanti? </span></div><p><div class=verse-container id=kv14.4:1.10><span>Na hevaṁ vattabbe …pe… </span></div><p><div class=verse-container id=kv14.4:1.11><span>ariyarūpaṁ mahābhūtānaṁ upādāyāti? </span></div><p><div class=verse-container id=kv14.4:1.12><span>Āmantā. </span></div><p><div class=verse-container id=kv14.4:1.13><span>Ariyarūpaṁ anāsavaṁ asaṁyojaniyaṁ aganthaniyaṁ anoghaniyaṁ ayoganiyaṁ anīvaraṇiyaṁ aparāmaṭṭhaṁ anupādāniyaṁ asaṅkilesiyanti? </span></div><p><div class=verse-container id=kv14.4:1.14><span>Āmantā. </span></div><p><div class=verse-container id=kv14.4:1.15><span>Mahābhūtā anāsavā …pe… asaṅkilesiyāti? </span></div><p><div class=verse-container id=kv14.4:1.16><span>Na hevaṁ vattabbe …pe… </span></div><p><div class=verse-container id=kv14.4:1.17><span>mahābhūtā sāsavā saṁyojaniyā …pe… saṅkilesiyāti? </span></div><p><div class=verse-container id=kv14.4:1.18><span>Āmantā. </span></div><p><div class=verse-container id=kv14.4:1.19><span>Ariyarūpaṁ sāsavaṁ saṁyojaniyaṁ …pe… saṅkilesiyanti? </span></div><p><div class=verse-container id=kv14.4:1.20><span>Na hevaṁ vattabbe …pe…. </span></div><p><div class=verse-container id=kv14.4:2.1><span>Na vattabbaṁ—</span></div><p><div class=verse-container id=kv14.4:2.2><span>“ariyarūpaṁ mahābhūtānaṁ upādāyā”ti? </span></div><p><div class=verse-container id=kv14.4:2.3><span>Āmantā. </span></div><p><div class=verse-container id=kv14.4:2.4><span>Nanu vuttaṁ bhagavatā—</span></div><p><div class=verse-container id=kv14.4:2.5><span>“yaṁ kiñci, bhikkhave, rūpaṁ cattāri mahābhūtāni catunnañca mahābhūtānaṁ upādāyarūpan”ti. </span></div><p><div class=verse-container id=kv14.4:2.6><span>Attheva suttantoti? </span></div><p><div class=verse-container id=kv14.4:2.7><span>Āmantā. </span></div><p><div class=verse-container id=kv14.4:2.8><span>Tena hi ariyarūpaṁ mahābhūtānaṁ upādāyāti. </span></div><p><div class=verse-container id=kv14.4:2.9><span>Ariyarūpakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0014/kv0014P0003.html>Previous</a><a href=/canon/en/pli/ms/abhidhamma/kv/kv0014/kv0014P0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>