<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0004.html>Previous</a><a href=/canon/en/pli/ms/abhidhamma/kv/kv0014/kv0014P0006.html>Next</a></div><p id=kv14.5:0.1><span class=root>Kathāvatthu </span><br><p id=kv14.5:0.2><span class=root>Mahāpaṇṇāsaka </span><br><p id=kv14.5:0.3><span class=root>Cuddasamavagga </span><br><p id=kv14.5:0.4><span class="root big-bold">Aññoanusayotikathā </span><br><p id=kv14.5:1.1><span class=root>Añño kāmarāgānusayo aññaṁ kāmarāgapariyuṭṭhānanti? </span><br><p id=kv14.5:1.2><span class=root>Āmantā. </span><br><p id=kv14.5:1.3><span class=root>Añño kāmarāgo aññaṁ kāmarāgapariyuṭṭhānanti? </span><br><p id=kv14.5:1.4><span class=root>Na hevaṁ vattabbe …pe… </span><br><p id=kv14.5:1.5><span class=root>sveva kāmarāgo taṁ kāmarāgapariyuṭṭhānanti? </span><br><p id=kv14.5:1.6><span class=root>Āmantā. </span><br><p id=kv14.5:1.7><span class=root>Sveva kāmarāgānusayo taṁ kāmarāgapariyuṭṭhānanti? </span><br><p id=kv14.5:1.8><span class=root>Na hevaṁ vattabbe …pe…. </span><br><p id=kv14.5:2.1><span class=root>Añño paṭighānusayo aññaṁ paṭighapariyuṭṭhānanti? </span><br><p id=kv14.5:2.2><span class=root>Āmantā. </span><br><p id=kv14.5:2.3><span class=root>Aññaṁ paṭighaṁ aññaṁ paṭighapariyuṭṭhānanti? </span><br><p id=kv14.5:2.4><span class=root>Na hevaṁ vattabbe …pe… </span><br><p id=kv14.5:2.5><span class=root>taññeva paṭighaṁ taṁ paṭighapariyuṭṭhānanti? </span><br><p id=kv14.5:2.6><span class=root>Āmantā. </span><br><p id=kv14.5:2.7><span class=root>Sveva paṭighānusayo taṁ paṭighapariyuṭṭhānanti? </span><br><p id=kv14.5:2.8><span class=root>Na hevaṁ vattabbe …pe…. </span><br><p id=kv14.5:3.1><span class=root>Añño mānānusayo aññaṁ mānapariyuṭṭhānanti? </span><br><p id=kv14.5:3.2><span class=root>Āmantā. </span><br><p id=kv14.5:3.3><span class=root>Añño māno aññaṁ mānapariyuṭṭhānanti? </span><br><p id=kv14.5:3.4><span class=root>Na hevaṁ vattabbe …pe… </span><br><p id=kv14.5:3.5><span class=root>sveva māno taṁ mānapariyuṭṭhānanti? </span><br><p id=kv14.5:3.6><span class=root>Āmantā. </span><br><p id=kv14.5:3.7><span class=root>Sveva mānānusayo taṁ mānapariyuṭṭhānanti? </span><br><p id=kv14.5:3.8><span class=root>Na hevaṁ vattabbe …pe…. </span><br><p id=kv14.5:4.1><span class=root>Añño diṭṭhānusayo aññaṁ diṭṭhipariyuṭṭhānanti? </span><br><p id=kv14.5:4.2><span class=root>Āmantā. </span><br><p id=kv14.5:4.3><span class=root>Aññā diṭṭhi aññaṁ diṭṭhipariyuṭṭhānanti? </span><br><p id=kv14.5:4.4><span class=root>Na hevaṁ vattabbe …pe… </span><br><p id=kv14.5:4.5><span class=root>sāva diṭṭhi taṁ diṭṭhipariyuṭṭhānanti? </span><br><p id=kv14.5:4.6><span class=root>Āmantā. </span><br><p id=kv14.5:4.7><span class=root>Sveva diṭṭhānusayo taṁ diṭṭhipariyuṭṭhānanti? </span><br><p id=kv14.5:4.8><span class=root>Na hevaṁ vattabbe …pe…. </span><br><p id=kv14.5:5.1><span class=root>Añño vicikicchānusayo aññaṁ vicikicchāpariyuṭṭhānanti? </span><br><p id=kv14.5:5.2><span class=root>Āmantā. </span><br><p id=kv14.5:5.3><span class=root>Aññā vicikicchā aññaṁ vicikicchāpariyuṭṭhānanti? </span><br><p id=kv14.5:5.4><span class=root>Na hevaṁ vattabbe …pe… </span><br><p id=kv14.5:5.5><span class=root>sāva vicikicchā taṁ vicikicchāpariyuṭṭhānanti? </span><br><p id=kv14.5:5.6><span class=root>Āmantā. </span><br><p id=kv14.5:5.7><span class=root>Sveva vicikicchānusayo taṁ vicikicchāpariyuṭṭhānanti? </span><br><p id=kv14.5:5.8><span class=root>Na hevaṁ vattabbe …pe…. </span><br><p id=kv14.5:6.1><span class=root>Añño bhavarāgānusayo aññaṁ bhavarāgapariyuṭṭhānanti? </span><br><p id=kv14.5:6.2><span class=root>Āmantā. </span><br><p id=kv14.5:6.3><span class=root>Añño bhavarāgo aññaṁ bhavarāgapariyuṭṭhānanti? </span><br><p id=kv14.5:6.4><span class=root>Na hevaṁ vattabbe …pe… </span><br><p id=kv14.5:6.5><span class=root>sveva bhavarāgo taṁ bhavarāgapariyuṭṭhānanti? </span><br><p id=kv14.5:6.6><span class=root>Āmantā. </span><br><p id=kv14.5:6.7><span class=root>Sveva bhavarāgānusayo taṁ bhavarāgapariyuṭṭhānanti? </span><br><p id=kv14.5:6.8><span class=root>Na hevaṁ vattabbe …pe…. </span><br><p id=kv14.5:7.1><span class=root>Añño avijjānusayo aññaṁ avijjāpariyuṭṭhānanti? </span><br><p id=kv14.5:7.2><span class=root>Āmantā. </span><br><p id=kv14.5:7.3><span class=root>Aññā avijjā aññaṁ avijjāpariyuṭṭhānanti? </span><br><p id=kv14.5:7.4><span class=root>Na hevaṁ vattabbe …pe… </span><br><p id=kv14.5:7.5><span class=root>sāva avijjā taṁ avijjāpariyuṭṭhānanti? </span><br><p id=kv14.5:7.6><span class=root>Āmantā. </span><br><p id=kv14.5:7.7><span class=root>Sveva avijjānusayo taṁ avijjāpariyuṭṭhānanti? </span><br><p id=kv14.5:7.8><span class=root>Na hevaṁ vattabbe …pe…. </span><br><p id=kv14.5:8.1><span class=root>Na vattabbaṁ—</span><br><p id=kv14.5:8.2><span class=root>“añño anusayo aññaṁ pariyuṭṭhānan”ti? </span><br><p id=kv14.5:8.3><span class=root>Āmantā. </span><br><p id=kv14.5:8.4><span class=root>Puthujjano kusalābyākate citte vattamāne “sānusayo”ti vattabboti? </span><br><p id=kv14.5:8.5><span class=root>Āmantā. </span><br><p id=kv14.5:8.6><span class=root>“Pariyuṭṭhito”ti vattabboti? </span><br><p id=kv14.5:8.7><span class=root>Na hevaṁ vattabbe. </span><br><p id=kv14.5:8.8><span class=root>Tena hi añño anusayo aññaṁ pariyuṭṭhānanti. </span><br><p id=kv14.5:8.9><span class=root>Puthujjano kusalābyākate citte vattamāne “sarāgo”ti vattabboti? </span><br><p id=kv14.5:8.10><span class=root>Āmantā. </span><br><p id=kv14.5:8.11><span class=root>“Pariyuṭṭhito”ti vattabboti? </span><br><p id=kv14.5:8.12><span class=root>Na hevaṁ vattabbe. </span><br><p id=kv14.5:8.13><span class=root>Tena hi añño rāgo aññaṁ pariyuṭṭhānanti. </span><br><p id=kv14.5:8.14><span class=root>Añño anusayotikathā niṭṭhitā. </span><br></main><footer class="container footer"><small><a href=/about>Contact info</a></small></footer>