<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0001.html>Previous</a><a href=/canon/en/pli/ms/abhidhamma/kv/kv0014/kv0014P0003.html>Next</a></div><p id=kv14.2:0.1><span class=root>Kathāvatthu </span><br><p id=kv14.2:0.2><span class=root>Mahāpaṇṇāsaka </span><br><p id=kv14.2:0.3><span class=root>Cuddasamavagga </span><br><p id=kv14.2:0.4><span class="root big-bold">Saḷāyatanuppattikathā </span><br><p id=kv14.2:1.1><span class=root>Saḷāyatanaṁ apubbaṁ acarimaṁ mātukucchismiṁ saṇṭhātīti? </span><br><p id=kv14.2:1.2><span class=root>Āmantā. </span><br><p id=kv14.2:1.3><span class=root>Sabbaṅgapaccaṅgī ahīnindriyo mātukucchismiṁ okkamatīti? </span><br><p id=kv14.2:1.4><span class=root>Na hevaṁ vattabbe …pe…. </span><br><p id=kv14.2:2.1><span class=root>Upapattesiyena cittena cakkhāyatanaṁ saṇṭhātīti? </span><br><p id=kv14.2:2.2><span class=root>Āmantā. </span><br><p id=kv14.2:2.3><span class=root>Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhantīti? </span><br><p id=kv14.2:2.4><span class=root>Na hevaṁ vattabbe …pe…. </span><br><p id=kv14.2:3.1><span class=root>Upapattesiyena cittena sotāyatanaṁ …pe… </span><br><p id=kv14.2:3.2><span class=root>ghānāyatanaṁ …pe… </span><br><p id=kv14.2:3.3><span class=root>jivhāyatanaṁ saṇṭhātīti? </span><br><p id=kv14.2:3.4><span class=root>Āmantā. </span><br><p id=kv14.2:3.5><span class=root>Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhantīti? </span><br><p id=kv14.2:3.6><span class=root>Na hevaṁ vattabbe …pe…. </span><br><p id=kv14.2:4.1><span class=root>Mātukucchigatassa pacchā cakkhāyatanaṁ uppajjatīti? </span><br><p id=kv14.2:4.2><span class=root>Āmantā. </span><br><p id=kv14.2:4.3><span class=root>Mātukucchismiṁ cakkhupaṭilābhāya kammaṁ karotīti? </span><br><p id=kv14.2:4.4><span class=root>Na hevaṁ vattabbe …pe… </span><br><p id=kv14.2:4.5><span class=root>mātukucchigatassa pacchā sotāyatanaṁ …pe… </span><br><p id=kv14.2:4.6><span class=root>ghānāyatanaṁ …pe… </span><br><p id=kv14.2:4.7><span class=root>jivhāyatanaṁ uppajjatīti? </span><br><p id=kv14.2:4.8><span class=root>Āmantā. </span><br><p id=kv14.2:4.9><span class=root>Mātukucchismiṁ jivhāpaṭilābhāya kammaṁ karotīti? </span><br><p id=kv14.2:4.10><span class=root>Na hevaṁ vattabbe …pe…. </span><br><p id=kv14.2:5.1><span class=root>Mātukucchigatassa pacchā kesā lomā nakhā dantā aṭṭhī uppajjantīti? </span><br><p id=kv14.2:5.2><span class=root>Āmantā. </span><br><p id=kv14.2:5.3><span class=root>Mātukucchismiṁ aṭṭhipaṭilābhāya kammaṁ karotīti? </span><br><p id=kv14.2:5.4><span class=root>Na hevaṁ vattabbe …pe…. </span><br><p id=kv14.2:6.1><span class=root>Na vattabbaṁ—</span><br><p id=kv14.2:6.2><span class=root>“mātukucchigatassa pacchā kesā lomā nakhā dantā aṭṭhī uppajjantī”ti? </span><br><p id=kv14.2:6.3><span class=root>Āmantā. </span><br><p id=kv14.2:6.4><span class=root>Nanu vuttaṁ bhagavatā—</span><br><p id=kv14.2:7.1><span class=root>“Paṭhamaṁ kalalaṁ hoti, </span><br><p id=kv14.2:7.2><span class=root>kalalā hoti abbudaṁ; </span><br><p id=kv14.2:7.3><span class=root>Abbudā jāyate pesi, </span><br><p id=kv14.2:7.4><span class=root>pesi nibbattate ghano; </span><br><p id=kv14.2:7.5><span class=root>Ghanā pasākhā jāyanti, </span><br><p id=kv14.2:7.6><span class=root>kesā lomā nakhāpi ca. </span><br><p id=kv14.2:8.1><span class=root>Yañcassa bhuñjati mātā, </span><br><p id=kv14.2:8.2><span class=root>annaṁ pānañca bhojanaṁ; </span><br><p id=kv14.2:8.3><span class=root>Tena so tattha yāpeti, </span><br><p id=kv14.2:8.4><span class=root>mātukucchigato naro”ti. </span><br><p id=kv14.2:9.1><span class=root>Attheva suttantoti? </span><br><p id=kv14.2:9.2><span class=root>Āmantā. </span><br><p id=kv14.2:9.3><span class=root>Tena hi mātukucchigatassa pacchā kesā lomā nakhā dantā aṭṭhī uppajjantīti. </span><br><p id=kv14.2:9.4><span class=root>Saḷāyatanuppattikathā niṭṭhitā. </span><br></main><footer class="container footer"><small><a href=/about/>Contact info</a></small></footer>