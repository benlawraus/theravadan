<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0014.html> Anusayapaṇṇāsaka Cuddasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0014/kv0014P0001.html>Previous</a><a href=/canon/en/pli/ms/abhidhamma/kv/kv0014/kv0014P0003.html>Next</a></div><p><div class=verse-container id=kv14.2:0.1><span>Kathāvatthu </span></div><p><div class=verse-container id=kv14.2:0.2><span>Mahāpaṇṇāsaka </span></div><p><div class=verse-container id=kv14.2:0.3><span>Cuddasamavagga </span></div><p><div class=verse-container id=kv14.2:0.4><span class=big-bold>Saḷāyatanuppattikathā </span></div><p><div class=verse-container id=kv14.2:1.1><span>Saḷāyatanaṁ apubbaṁ acarimaṁ mātukucchismiṁ saṇṭhātīti? </span></div><p><div class=verse-container id=kv14.2:1.2><span>Āmantā. </span></div><p><div class=verse-container id=kv14.2:1.3><span>Sabbaṅgapaccaṅgī ahīnindriyo mātukucchismiṁ okkamatīti? </span></div><p><div class=verse-container id=kv14.2:1.4><span>Na hevaṁ vattabbe …pe…. </span></div><p><div class=verse-container id=kv14.2:2.1><span>Upapattesiyena cittena cakkhāyatanaṁ saṇṭhātīti? </span></div><p><div class=verse-container id=kv14.2:2.2><span>Āmantā. </span></div><p><div class=verse-container id=kv14.2:2.3><span>Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhantīti? </span></div><p><div class=verse-container id=kv14.2:2.4><span>Na hevaṁ vattabbe …pe…. </span></div><p><div class=verse-container id=kv14.2:3.1><span>Upapattesiyena cittena sotāyatanaṁ …pe… </span></div><p><div class=verse-container id=kv14.2:3.2><span>ghānāyatanaṁ …pe… </span></div><p><div class=verse-container id=kv14.2:3.3><span>jivhāyatanaṁ saṇṭhātīti? </span></div><p><div class=verse-container id=kv14.2:3.4><span>Āmantā. </span></div><p><div class=verse-container id=kv14.2:3.5><span>Upapattesiyena cittena hatthā saṇṭhanti, pādā saṇṭhanti, sīsaṁ saṇṭhāti, kaṇṇo saṇṭhāti, nāsikā saṇṭhāti, mukhaṁ saṇṭhāti, dantā saṇṭhantīti? </span></div><p><div class=verse-container id=kv14.2:3.6><span>Na hevaṁ vattabbe …pe…. </span></div><p><div class=verse-container id=kv14.2:4.1><span>Mātukucchigatassa pacchā cakkhāyatanaṁ uppajjatīti? </span></div><p><div class=verse-container id=kv14.2:4.2><span>Āmantā. </span></div><p><div class=verse-container id=kv14.2:4.3><span>Mātukucchismiṁ cakkhupaṭilābhāya kammaṁ karotīti? </span></div><p><div class=verse-container id=kv14.2:4.4><span>Na hevaṁ vattabbe …pe… </span></div><p><div class=verse-container id=kv14.2:4.5><span>mātukucchigatassa pacchā sotāyatanaṁ …pe… </span></div><p><div class=verse-container id=kv14.2:4.6><span>ghānāyatanaṁ …pe… </span></div><p><div class=verse-container id=kv14.2:4.7><span>jivhāyatanaṁ uppajjatīti? </span></div><p><div class=verse-container id=kv14.2:4.8><span>Āmantā. </span></div><p><div class=verse-container id=kv14.2:4.9><span>Mātukucchismiṁ jivhāpaṭilābhāya kammaṁ karotīti? </span></div><p><div class=verse-container id=kv14.2:4.10><span>Na hevaṁ vattabbe …pe…. </span></div><p><div class=verse-container id=kv14.2:5.1><span>Mātukucchigatassa pacchā kesā lomā nakhā dantā aṭṭhī uppajjantīti? </span></div><p><div class=verse-container id=kv14.2:5.2><span>Āmantā. </span></div><p><div class=verse-container id=kv14.2:5.3><span>Mātukucchismiṁ aṭṭhipaṭilābhāya kammaṁ karotīti? </span></div><p><div class=verse-container id=kv14.2:5.4><span>Na hevaṁ vattabbe …pe…. </span></div><p><div class=verse-container id=kv14.2:6.1><span>Na vattabbaṁ—</span></div><p><div class=verse-container id=kv14.2:6.2><span>“mātukucchigatassa pacchā kesā lomā nakhā dantā aṭṭhī uppajjantī”ti? </span></div><p><div class=verse-container id=kv14.2:6.3><span>Āmantā. </span></div><p><div class=verse-container id=kv14.2:6.4><span>Nanu vuttaṁ bhagavatā—</span></div><p><div class=verse-container id=kv14.2:7.1><span>“Paṭhamaṁ kalalaṁ hoti, </span></div><p><div class=verse-container id=kv14.2:7.2><span>kalalā hoti abbudaṁ; </span></div><p><div class=verse-container id=kv14.2:7.3><span>Abbudā jāyate pesi, </span></div><p><div class=verse-container id=kv14.2:7.4><span>pesi nibbattate ghano; </span></div><p><div class=verse-container id=kv14.2:7.5><span>Ghanā pasākhā jāyanti, </span></div><p><div class=verse-container id=kv14.2:7.6><span>kesā lomā nakhāpi ca. </span></div><p><div class=verse-container id=kv14.2:8.1><span>Yañcassa bhuñjati mātā, </span></div><p><div class=verse-container id=kv14.2:8.2><span>annaṁ pānañca bhojanaṁ; </span></div><p><div class=verse-container id=kv14.2:8.3><span>Tena so tattha yāpeti, </span></div><p><div class=verse-container id=kv14.2:8.4><span>mātukucchigato naro”ti. </span></div><p><div class=verse-container id=kv14.2:9.1><span>Attheva suttantoti? </span></div><p><div class=verse-container id=kv14.2:9.2><span>Āmantā. </span></div><p><div class=verse-container id=kv14.2:9.3><span>Tena hi mātukucchigatassa pacchā kesā lomā nakhā dantā aṭṭhī uppajjantīti. </span></div><p><div class=verse-container id=kv14.2:9.4><span>Saḷāyatanuppattikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0014/kv0014P0001.html>Previous</a><a href=/canon/en/pli/ms/abhidhamma/kv/kv0014/kv0014P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>