<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0011.html> Anusayapaṇṇāsaka Ekādasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0011.html>Previous</a><a href=/canon/en/pli/ms/abhidhamma/kv/kv0011/kv0011P0002.html>Next</a></div><p><div class=verse-container id=kv11.1:0.1><span>Kathāvatthu </span></div><p><div class=verse-container id=kv11.1:0.2><span>Anusayapaṇṇāsaka </span></div><p><div class=verse-container id=kv11.1:0.3><span>Ekādasamavagga </span></div><p><div class=verse-container id=kv11.1:0.4><span class=big-bold>Tissopianusayakathā </span></div><p><div class=verse-container id=kv11.1:1.1><span>Anusayā abyākatāti? </span></div><p><div class=verse-container id=kv11.1:1.2><span>Āmantā. </span></div><p><div class=verse-container id=kv11.1:1.3><span>Vipākābyākatā kiriyābyākatā rūpaṁ nibbānaṁ cakkhāyatanaṁ …pe… phoṭṭhabbāyatananti? </span></div><p><div class=verse-container id=kv11.1:1.4><span>Na hevaṁ vattabbe …pe…. </span></div><p><div class=verse-container id=kv11.1:2.1><span>Kāmarāgānusayo abyākatoti? </span></div><p><div class=verse-container id=kv11.1:2.2><span>Āmantā. </span></div><p><div class=verse-container id=kv11.1:2.3><span>Kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ abyākatanti? </span></div><p><div class=verse-container id=kv11.1:2.4><span>Na hevaṁ vattabbe …pe… </span></div><p><div class=verse-container id=kv11.1:2.5><span>kāmarāgo kāmarāgapariyuṭṭhānaṁ …pe… kāmacchandanīvaraṇaṁ akusalanti? </span></div><p><div class=verse-container id=kv11.1:2.6><span>Āmantā. </span></div><p><div class=verse-container id=kv11.1:2.7><span>Kāmarāgānusayo akusaloti? </span></div><p><div class=verse-container id=kv11.1:2.8><span>Na hevaṁ vattabbe …pe…. </span></div><p><div class=verse-container id=kv11.1:3.1><span>Paṭighānusayo abyākatoti? </span></div><p><div class=verse-container id=kv11.1:3.2><span>Āmantā. </span></div><p><div class=verse-container id=kv11.1:3.3><span>Paṭighaṁ paṭighapariyuṭṭhānaṁ paṭighasaṁyojanaṁ abyākatanti? </span></div><p><div class=verse-container id=kv11.1:3.4><span>Na hevaṁ vattabbe …pe… </span></div><p><div class=verse-container id=kv11.1:3.5><span>paṭighaṁ paṭighapariyuṭṭhānaṁ paṭighasaṁyojanaṁ akusalanti? </span></div><p><div class=verse-container id=kv11.1:3.6><span>Āmantā. </span></div><p><div class=verse-container id=kv11.1:3.7><span>Paṭighānusayo akusaloti? </span></div><p><div class=verse-container id=kv11.1:3.8><span>Na hevaṁ vattabbe …pe…. </span></div><p><div class=verse-container id=kv11.1:4.1><span>Mānānusayo abyākatoti? </span></div><p><div class=verse-container id=kv11.1:4.2><span>Āmantā. </span></div><p><div class=verse-container id=kv11.1:4.3><span>Māno mānapariyuṭṭhānaṁ mānasaṁyojanaṁ abyākatanti? </span></div><p><div class=verse-container id=kv11.1:4.4><span>Na hevaṁ vattabbe …pe… </span></div><p><div class=verse-container id=kv11.1:4.5><span>māno mānapariyuṭṭhānaṁ mānasaṁyojanaṁ akusalanti? </span></div><p><div class=verse-container id=kv11.1:4.6><span>Āmantā. </span></div><p><div class=verse-container id=kv11.1:4.7><span>Mānānusayo akusaloti? </span></div><p><div class=verse-container id=kv11.1:4.8><span>Na hevaṁ vattabbe …pe…. </span></div><p><div class=verse-container id=kv11.1:5.1><span>Diṭṭhānusayo abyākatoti? </span></div><p><div class=verse-container id=kv11.1:5.2><span>Āmantā. </span></div><p><div class=verse-container id=kv11.1:5.3><span>Diṭṭhi diṭṭhogho diṭṭhiyogo diṭṭhipariyuṭṭhānaṁ diṭṭhisaṁyojanaṁ abyākatanti? </span></div><p><div class=verse-container id=kv11.1:5.4><span>Na hevaṁ vattabbe …pe… </span></div><p><div class=verse-container id=kv11.1:5.5><span>diṭṭhi diṭṭhogho diṭṭhiyogo diṭṭhipariyuṭṭhānaṁ diṭṭhisaṁyojanaṁ akusalanti? </span></div><p><div class=verse-container id=kv11.1:5.6><span>Āmantā. </span></div><p><div class=verse-container id=kv11.1:5.7><span>Diṭṭhānusayo akusaloti? </span></div><p><div class=verse-container id=kv11.1:5.8><span>Na hevaṁ vattabbe …pe…. </span></div><p><div class=verse-container id=kv11.1:6.1><span>Vicikicchānusayo abyākatoti? </span></div><p><div class=verse-container id=kv11.1:6.2><span>Āmantā. </span></div><p><div class=verse-container id=kv11.1:6.3><span>Vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇaṁ abyākatanti? </span></div><p><div class=verse-container id=kv11.1:6.4><span>Na hevaṁ vattabbe …pe… </span></div><p><div class=verse-container id=kv11.1:6.5><span>vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇaṁ akusalanti? </span></div><p><div class=verse-container id=kv11.1:6.6><span>Āmantā. </span></div><p><div class=verse-container id=kv11.1:6.7><span>Vicikicchānusayo akusaloti? </span></div><p><div class=verse-container id=kv11.1:6.8><span>Na hevaṁ vattabbe …pe…. </span></div><p><div class=verse-container id=kv11.1:7.1><span>Bhavarāgānusayo abyākatoti? </span></div><p><div class=verse-container id=kv11.1:7.2><span>Āmantā. </span></div><p><div class=verse-container id=kv11.1:7.3><span>Bhavarāgo bhavarāgapariyuṭṭhānaṁ bhavarāgasaṁyojanaṁ abyākatanti? </span></div><p><div class=verse-container id=kv11.1:7.4><span>Na hevaṁ vattabbe …pe… </span></div><p><div class=verse-container id=kv11.1:7.5><span>bhavarāgo bhavarāgapariyuṭṭhānaṁ bhavarāgasaṁyojanaṁ akusalanti? </span></div><p><div class=verse-container id=kv11.1:7.6><span>Āmantā. </span></div><p><div class=verse-container id=kv11.1:7.7><span>Bhavarāgānusayo akusaloti? </span></div><p><div class=verse-container id=kv11.1:7.8><span>Na hevaṁ vattabbe …pe…. </span></div><p><div class=verse-container id=kv11.1:8.1><span>Avijjānusayo abyākatoti? </span></div><p><div class=verse-container id=kv11.1:8.2><span>Āmantā. </span></div><p><div class=verse-container id=kv11.1:8.3><span>Avijjā avijjogho avijjāyogo avijjāpariyuṭṭhānaṁ avijjāsaṁyojanaṁ avijjānīvaraṇaṁ abyākatanti? </span></div><p><div class=verse-container id=kv11.1:8.4><span>Na hevaṁ vattabbe …pe… </span></div><p><div class=verse-container id=kv11.1:8.5><span>avijjā avijjogho avijjāyogo avijjāpariyuṭṭhānaṁ avijjāsaṁyojanaṁ avijjānīvaraṇaṁ akusalanti? </span></div><p><div class=verse-container id=kv11.1:8.6><span>Āmantā. </span></div><p><div class=verse-container id=kv11.1:8.7><span>Avijjānusayo akusaloti? </span></div><p><div class=verse-container id=kv11.1:8.8><span>Na hevaṁ vattabbe …pe…. </span></div><p><div class=verse-container id=kv11.1:9.1><span>Na vattabbaṁ—</span></div><p><div class=verse-container id=kv11.1:9.2><span>“anusayā abyākatā”ti? </span></div><p><div class=verse-container id=kv11.1:9.3><span>Āmantā. </span></div><p><div class=verse-container id=kv11.1:9.4><span>Puthujjano kusalābyākate citte vattamāne “sānusayo”ti vattabboti? </span></div><p><div class=verse-container id=kv11.1:9.5><span>Āmantā. </span></div><p><div class=verse-container id=kv11.1:9.6><span>Kusalākusalā dhammā sammukhībhāvaṁ āgacchantīti? </span></div><p><div class=verse-container id=kv11.1:9.7><span>Na hevaṁ vattabbe …pe… </span></div><p><div class=verse-container id=kv11.1:9.8><span>tena hi anusayā abyākatāti. </span></div><p><div class=verse-container id=kv11.1:9.9><span>Puthujjano kusalābyākate citte vattamāne “sarāgo”ti vattabboti? </span></div><p><div class=verse-container id=kv11.1:9.10><span>Āmantā. </span></div><p><div class=verse-container id=kv11.1:9.11><span>Kusalākusalā dhammā sammukhībhāvaṁ āgacchantīti? </span></div><p><div class=verse-container id=kv11.1:9.12><span>Na hevaṁ vattabbe …pe… </span></div><p><div class=verse-container id=kv11.1:9.13><span>tena hi rāgo abyākatoti. </span></div><p><div class=verse-container id=kv11.1:10.1><span>Anusayā ahetukāti? </span></div><p><div class=verse-container id=kv11.1:10.2><span>Āmantā. </span></div><p><div class=verse-container id=kv11.1:10.3><span>Rūpaṁ nibbānaṁ cakkhāyatanaṁ …pe… phoṭṭhabbāyatananti? </span></div><p><div class=verse-container id=kv11.1:10.4><span>Na hevaṁ vattabbe …pe…. </span></div><p><div class=verse-container id=kv11.1:11.1><span>Kāmarāgānusayo ahetukoti? </span></div><p><div class=verse-container id=kv11.1:11.2><span>Āmantā. </span></div><p><div class=verse-container id=kv11.1:11.3><span>Kāmarāgo kāmarāgapariyuṭṭhānaṁ kāmarāgasaṁyojanaṁ kāmacchandanīvaraṇaṁ ahetukanti? </span></div><p><div class=verse-container id=kv11.1:11.4><span>Na hevaṁ vattabbe …pe… </span></div><p><div class=verse-container id=kv11.1:11.5><span>kāmarāgo kāmarāgapariyuṭṭhānaṁ …pe… kāmacchandanīvaraṇaṁ sahetukanti? </span></div><p><div class=verse-container id=kv11.1:11.6><span>Āmantā. </span></div><p><div class=verse-container id=kv11.1:11.7><span>Kāmarāgānusayo sahetukoti? </span></div><p><div class=verse-container id=kv11.1:11.8><span>Na hevaṁ vattabbe …pe… </span></div><p><div class=verse-container id=kv11.1:11.9><span>paṭighānusayo …pe… </span></div><p><div class=verse-container id=kv11.1:11.10><span>mānānusayo … </span></div><p><div class=verse-container id=kv11.1:11.11><span>diṭṭhānusayo … </span></div><p><div class=verse-container id=kv11.1:11.12><span>vicikicchānusayo … </span></div><p><div class=verse-container id=kv11.1:11.13><span>bhavarāgānusayo … </span></div><p><div class=verse-container id=kv11.1:11.14><span>avijjānusayo ahetukoti? </span></div><p><div class=verse-container id=kv11.1:11.15><span>Āmantā. </span></div><p><div class=verse-container id=kv11.1:11.16><span>Avijjā avijjogho avijjāyogo avijjāpariyuṭṭhānaṁ avijjāsaṁyojanaṁ avijjānīvaraṇaṁ ahetukanti? </span></div><p><div class=verse-container id=kv11.1:11.17><span>Na hevaṁ vattabbe …pe… </span></div><p><div class=verse-container id=kv11.1:11.18><span>avijjā avijjogho …pe… </span></div><p><div class=verse-container id=kv11.1:11.19><span>avijjānīvaraṇaṁ sahetukanti? </span></div><p><div class=verse-container id=kv11.1:11.20><span>Āmantā. </span></div><p><div class=verse-container id=kv11.1:11.21><span>Avijjānusayo sahetukoti? </span></div><p><div class=verse-container id=kv11.1:11.22><span>Na hevaṁ vattabbe …pe…. </span></div><p><div class=verse-container id=kv11.1:12.1><span>Na vattabbaṁ—</span></div><p><div class=verse-container id=kv11.1:12.2><span>“anusayā ahetukā”ti? </span></div><p><div class=verse-container id=kv11.1:12.3><span>Āmantā. </span></div><p><div class=verse-container id=kv11.1:12.4><span>Puthujjano kusalābyākate citte vattamāne “sānusayo”ti vattabboti? </span></div><p><div class=verse-container id=kv11.1:12.5><span>Āmantā. </span></div><p><div class=verse-container id=kv11.1:12.6><span>Anusayā tena hetunā sahetukāti? </span></div><p><div class=verse-container id=kv11.1:12.7><span>Na hevaṁ vattabbe …pe… </span></div><p><div class=verse-container id=kv11.1:12.8><span>tena hi anusayā ahetukāti. </span></div><p><div class=verse-container id=kv11.1:12.9><span>Puthujjano kusalābyākate citte vattamāne “sarāgo”ti vattabboti? </span></div><p><div class=verse-container id=kv11.1:12.10><span>Āmantā. </span></div><p><div class=verse-container id=kv11.1:12.11><span>Rāgo tena hetunā sahetukoti? </span></div><p><div class=verse-container id=kv11.1:12.12><span>Na hevaṁ vattabbe …pe… </span></div><p><div class=verse-container id=kv11.1:12.13><span>tena hi rāgo ahetukoti. </span></div><p><div class=verse-container id=kv11.1:13.1><span>Anusayā cittavippayuttāti? </span></div><p><div class=verse-container id=kv11.1:13.2><span>Āmantā. </span></div><p><div class=verse-container id=kv11.1:13.3><span>Rūpaṁ nibbānaṁ cakkhāyatanaṁ …pe… phoṭṭhabbāyatananti? </span></div><p><div class=verse-container id=kv11.1:13.4><span>Na hevaṁ vattabbe …pe…. </span></div><p><div class=verse-container id=kv11.1:14.1><span>Kāmarāgānusayo cittavippayuttoti? </span></div><p><div class=verse-container id=kv11.1:14.2><span>Āmantā. </span></div><p><div class=verse-container id=kv11.1:14.3><span>Kāmarāgo kāmarāgapariyuṭṭhānaṁ kāmarāgasaṁyojanaṁ kāmogho kāmayogo kāmacchandanīvaraṇaṁ cittavippayuttanti? </span></div><p><div class=verse-container id=kv11.1:14.4><span>Na hevaṁ vattabbe …pe… </span></div><p><div class=verse-container id=kv11.1:14.5><span>kāmarāgo kāmarāgapariyuṭṭhānaṁ …pe… kāmacchandanīvaraṇaṁ cittasampayuttanti? </span></div><p><div class=verse-container id=kv11.1:14.6><span>Āmantā. </span></div><p><div class=verse-container id=kv11.1:14.7><span>Kāmarāgānusayo cittasampayuttoti? </span></div><p><div class=verse-container id=kv11.1:14.8><span>Na hevaṁ vattabbe …pe…. </span></div><p><div class=verse-container id=kv11.1:15.1><span>Kāmarāgānusayo cittavippayuttoti? </span></div><p><div class=verse-container id=kv11.1:15.2><span>Āmantā. </span></div><p><div class=verse-container id=kv11.1:15.3><span>Katamakkhandhapariyāpannoti? </span></div><p><div class=verse-container id=kv11.1:15.4><span>Saṅkhārakkhandhapariyāpannoti. </span></div><p><div class=verse-container id=kv11.1:15.5><span>Saṅkhārakkhandho cittavippayuttoti? </span></div><p><div class=verse-container id=kv11.1:15.6><span>Na hevaṁ vattabbe. </span></div><p><div class=verse-container id=kv11.1:15.7><span>Saṅkhārakkhandho cittavippayuttoti? </span></div><p><div class=verse-container id=kv11.1:15.8><span>Āmantā. </span></div><p><div class=verse-container id=kv11.1:15.9><span>Vedanākkhandho saññākkhandho cittavippayuttoti? </span></div><p><div class=verse-container id=kv11.1:15.10><span>Na hevaṁ vattabbe …pe…. </span></div><p><div class=verse-container id=kv11.1:16.1><span>Kāmarāgānusayo saṅkhārakkhandhapariyāpanno cittavippayuttoti? </span></div><p><div class=verse-container id=kv11.1:16.2><span>Āmantā. </span></div><p><div class=verse-container id=kv11.1:16.3><span>Kāmarāgo saṅkhārakkhandhapariyāpanno cittavippayuttoti? </span></div><p><div class=verse-container id=kv11.1:16.4><span>Na hevaṁ vattabbe …pe… </span></div><p><div class=verse-container id=kv11.1:16.5><span>kāmarāgo saṅkhārakkhandhapariyāpanno cittasampayuttoti? </span></div><p><div class=verse-container id=kv11.1:16.6><span>Āmantā. </span></div><p><div class=verse-container id=kv11.1:16.7><span>Kāmarāgānusayo saṅkhārakkhandhapariyāpanno cittasampayuttoti? </span></div><p><div class=verse-container id=kv11.1:16.8><span>Na hevaṁ vattabbe …pe…. </span></div><p><div class=verse-container id=kv11.1:17.1><span>Kāmarāgānusayo saṅkhārakkhandhapariyāpanno cittavippayutto, kāmarāgo saṅkhārakkhandhapariyāpanno cittasampayuttoti? </span></div><p><div class=verse-container id=kv11.1:17.2><span>Āmantā. </span></div><p><div class=verse-container id=kv11.1:17.3><span>Saṅkhārakkhandho ekadeso cittasampayutto ekadeso cittavippayuttoti? </span></div><p><div class=verse-container id=kv11.1:17.4><span>Na hevaṁ vattabbe …pe…. </span></div><p><div class=verse-container id=kv11.1:18.1><span>Saṅkhārakkhandho ekadeso cittasampayutto ekadeso cittavippayuttoti? </span></div><p><div class=verse-container id=kv11.1:18.2><span>Āmantā. </span></div><p><div class=verse-container id=kv11.1:18.3><span>Vedanākkhandho saññākkhandho ekadeso cittasampayutto ekadeso cittavippayuttoti? </span></div><p><div class=verse-container id=kv11.1:18.4><span>Na hevaṁ vattabbe …pe…. </span></div><p><div class=verse-container id=kv11.1:19.1><span>Paṭighānusayo mānānusayo diṭṭhānusayo vicikicchānusayo bhavarāgānusayo avijjānusayo cittavippayuttoti? </span></div><p><div class=verse-container id=kv11.1:19.2><span>Āmantā. </span></div><p><div class=verse-container id=kv11.1:19.3><span>Avijjā avijjogho avijjāyogo avijjānīvaraṇaṁ cittavippayuttanti? </span></div><p><div class=verse-container id=kv11.1:19.4><span>Na hevaṁ vattabbe …pe… </span></div><p><div class=verse-container id=kv11.1:19.5><span>avijjā avijjogho avijjāyogo avijjānīvaraṇaṁ cittasampayuttanti? </span></div><p><div class=verse-container id=kv11.1:19.6><span>Āmantā. </span></div><p><div class=verse-container id=kv11.1:19.7><span>Avijjānusayo cittasampayuttoti? </span></div><p><div class=verse-container id=kv11.1:19.8><span>Na hevaṁ vattabbe …pe…. </span></div><p><div class=verse-container id=kv11.1:20.1><span>Avijjānusayo cittavippayuttoti? </span></div><p><div class=verse-container id=kv11.1:20.2><span>Āmantā. </span></div><p><div class=verse-container id=kv11.1:20.3><span>Katamakkhandhapariyāpannoti? </span></div><p><div class=verse-container id=kv11.1:20.4><span>Saṅkhārakkhandhapariyāpannoti. </span></div><p><div class=verse-container id=kv11.1:20.5><span>Saṅkhārakkhandho cittavippayuttoti? </span></div><p><div class=verse-container id=kv11.1:20.6><span>Na hevaṁ vattabbe. </span></div><p><div class=verse-container id=kv11.1:20.7><span>Saṅkhārakkhandho cittavippayuttoti? </span></div><p><div class=verse-container id=kv11.1:20.8><span>Āmantā. </span></div><p><div class=verse-container id=kv11.1:20.9><span>Vedanākkhandho saññākkhandho cittavippayuttoti? </span></div><p><div class=verse-container id=kv11.1:20.10><span>Na hevaṁ vattabbe …pe…. </span></div><p><div class=verse-container id=kv11.1:21.1><span>Avijjānusayo saṅkhārakkhandhapariyāpanno cittavippayuttoti? </span></div><p><div class=verse-container id=kv11.1:21.2><span>Āmantā. </span></div><p><div class=verse-container id=kv11.1:21.3><span>Avijjā saṅkhārakkhandhapariyāpannā cittavippayuttāti? </span></div><p><div class=verse-container id=kv11.1:21.4><span>Na hevaṁ vattabbe …pe… </span></div><p><div class=verse-container id=kv11.1:21.5><span>avijjā saṅkhārakkhandhapariyāpannā cittasampayuttāti? </span></div><p><div class=verse-container id=kv11.1:21.6><span>Āmantā. </span></div><p><div class=verse-container id=kv11.1:21.7><span>Avijjānusayo saṅkhārakkhandhapariyāpanno cittasampayuttoti? </span></div><p><div class=verse-container id=kv11.1:21.8><span>Na hevaṁ vattabbe …pe…. </span></div><p><div class=verse-container id=kv11.1:22.1><span>Avijjānusayo saṅkhārakkhandhapariyāpanno cittavippayutto, avijjāsaṅkhārakkhandhapariyāpannā cittasampayuttāti? </span></div><p><div class=verse-container id=kv11.1:22.2><span>Āmantā. </span></div><p><div class=verse-container id=kv11.1:22.3><span>Saṅkhārakkhandho ekadeso cittasampayutto ekadeso cittavippayuttoti? </span></div><p><div class=verse-container id=kv11.1:22.4><span>Na hevaṁ vattabbe. </span></div><p><div class=verse-container id=kv11.1:23.1><span>Saṅkhārakkhandho ekadeso cittasampayutto ekadeso cittavippayuttoti? </span></div><p><div class=verse-container id=kv11.1:23.2><span>Āmantā. </span></div><p><div class=verse-container id=kv11.1:23.3><span>Vedanākkhandho saññākkhandho ekadeso cittasampayutto ekadeso cittavippayuttoti? </span></div><p><div class=verse-container id=kv11.1:23.4><span>Na hevaṁ vattabbe …pe…. </span></div><p><div class=verse-container id=kv11.1:24.1><span>Na vattabbaṁ—</span></div><p><div class=verse-container id=kv11.1:24.2><span>“anusayā cittavippayuttā”ti? </span></div><p><div class=verse-container id=kv11.1:24.3><span>Āmantā. </span></div><p><div class=verse-container id=kv11.1:24.4><span>Puthujjano kusalābyākate citte vattamāne “sānusayo”ti vattabboti? </span></div><p><div class=verse-container id=kv11.1:24.5><span>Āmantā. </span></div><p><div class=verse-container id=kv11.1:24.6><span>Anusayā tena cittena sampayuttāti? </span></div><p><div class=verse-container id=kv11.1:24.7><span>Na hevaṁ vattabbe. </span></div><p><div class=verse-container id=kv11.1:24.8><span>Tena hi anusayā cittavippayuttāti. </span></div><p><div class=verse-container id=kv11.1:24.9><span>Puthujjano kusalābyākate citte vattamāne “sarāgo”ti vattabboti? </span></div><p><div class=verse-container id=kv11.1:24.10><span>Āmantā. </span></div><p><div class=verse-container id=kv11.1:24.11><span>Rāgo tena cittena sampayuttoti? </span></div><p><div class=verse-container id=kv11.1:24.12><span>Na hevaṁ vattabbe. </span></div><p><div class=verse-container id=kv11.1:24.13><span>Tena hi rāgo cittavippayuttoti. </span></div><p><div class=verse-container id=kv11.1:24.14><span>Tissopi anusayakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0011.html>Previous</a><a href=/canon/en/pli/ms/abhidhamma/kv/kv0011/kv0011P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>