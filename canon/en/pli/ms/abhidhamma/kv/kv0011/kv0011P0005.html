<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0011.html> Anusayapaṇṇāsaka Ekādasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0011/kv0011P0004.html>Previous</a><a href=/canon/en/pli/ms/abhidhamma/kv/kv0011/kv0011P0006.html>Next</a></div><p id=kv11.5:0.1><span class=root>Kathāvatthu </span><br><p id=kv11.5:0.2><span class=root>Mahāpaṇṇāsaka </span><br><p id=kv11.5:0.3><span class=root>Ekādasamavagga </span><br><p id=kv11.5:0.4><span class="root big-bold">Iddhibalakathā </span><br><p id=kv11.5:1.1><span class=root>Iddhibalena samannāgato kappaṁ tiṭṭheyyāti? </span><br><p id=kv11.5:1.2><span class=root>Āmantā. </span><br><p id=kv11.5:1.3><span class=root>Iddhimayiko so āyu, iddhimayikā sā gati, iddhimayiko so attabhāvappaṭilābhoti? </span><br><p id=kv11.5:1.4><span class=root>Na hevaṁ vattabbe …pe…. </span><br><p id=kv11.5:2.1><span class=root>Iddhibalena samannāgato kappaṁ tiṭṭheyyāti? </span><br><p id=kv11.5:2.2><span class=root>Āmantā. </span><br><p id=kv11.5:2.3><span class=root>Atītaṁ kappaṁ tiṭṭheyya, anāgataṁ kappaṁ tiṭṭheyyāti? </span><br><p id=kv11.5:2.4><span class=root>Na hevaṁ vattabbe …pe… </span><br><p id=kv11.5:2.5><span class=root>iddhibalena samannāgato kappaṁ tiṭṭheyyāti? </span><br><p id=kv11.5:2.6><span class=root>Āmantā. </span><br><p id=kv11.5:2.7><span class=root>Dve kappe tiṭṭheyya, tayo kappe tiṭṭheyya, cattāro kappe tiṭṭheyyāti? </span><br><p id=kv11.5:2.8><span class=root>Na hevaṁ vattabbe …pe… </span><br><p id=kv11.5:2.9><span class=root>iddhibalena samannāgato kappaṁ tiṭṭheyyāti? </span><br><p id=kv11.5:2.10><span class=root>Āmantā. </span><br><p id=kv11.5:2.11><span class=root>Sati jīvite jīvitāvasese tiṭṭheyya, asati jīvite jīvitāvasese tiṭṭheyyāti? </span><br><p id=kv11.5:2.12><span class=root>Sati jīvite jīvitāvasese tiṭṭheyyāti. </span><br><p id=kv11.5:2.13><span class=root>Hañci sati jīvite jīvitāvasese tiṭṭheyya, no ca vata re vattabbe—</span><br><p id=kv11.5:2.14><span class=root>“iddhibalena samannāgato kappaṁ tiṭṭheyyā”ti. </span><br><p id=kv11.5:2.15><span class=root>Asati jīvite jīvitāvasese tiṭṭheyyāti, mato tiṭṭheyya, kālaṅkato tiṭṭheyyāti? </span><br><p id=kv11.5:2.16><span class=root>Na hevaṁ vattabbe …pe…. </span><br><p id=kv11.5:3.1><span class=root>Iddhibalena samannāgato kappaṁ tiṭṭheyyāti? </span><br><p id=kv11.5:3.2><span class=root>Āmantā. </span><br><p id=kv11.5:3.3><span class=root>Uppanno phasso mā nirujjhīti labbhā iddhiyā paggahetunti? </span><br><p id=kv11.5:3.4><span class=root>Na hevaṁ vattabbe …pe… </span><br><p id=kv11.5:3.5><span class=root>uppannā vedanā …pe… </span><br><p id=kv11.5:3.6><span class=root>uppannā saññā …pe… </span><br><p id=kv11.5:3.7><span class=root>uppannā cetanā …pe… </span><br><p id=kv11.5:3.8><span class=root>uppannaṁ cittaṁ … </span><br><p id=kv11.5:3.9><span class=root>uppannā saddhā … </span><br><p id=kv11.5:3.10><span class=root>uppannaṁ vīriyaṁ … </span><br><p id=kv11.5:3.11><span class=root>uppannā sati … </span><br><p id=kv11.5:3.12><span class=root>uppanno samādhi …pe… </span><br><p id=kv11.5:3.13><span class=root>uppannā paññā mā nirujjhīti labbhā iddhiyā paggahetunti? </span><br><p id=kv11.5:3.14><span class=root>Na hevaṁ vattabbe …pe…. </span><br><p id=kv11.5:4.1><span class=root>Iddhibalena samannāgato kappaṁ tiṭṭheyyāti? </span><br><p id=kv11.5:4.2><span class=root>Āmantā. </span><br><p id=kv11.5:4.3><span class=root>Rūpaṁ niccaṁ hotūti labbhā iddhiyā paggahetunti? </span><br><p id=kv11.5:4.4><span class=root>Na hevaṁ vattabbe …pe… </span><br><p id=kv11.5:4.5><span class=root>vedanā …pe… </span><br><p id=kv11.5:4.6><span class=root>saññā … </span><br><p id=kv11.5:4.7><span class=root>saṅkhārā … </span><br><p id=kv11.5:4.8><span class=root>viññāṇaṁ niccaṁ hotūti labbhā iddhiyā paggahetunti? </span><br><p id=kv11.5:4.9><span class=root>Na hevaṁ vattabbe …pe…. </span><br><p id=kv11.5:5.1><span class=root>Iddhibalena samannāgato kappaṁ tiṭṭheyyāti? </span><br><p id=kv11.5:5.2><span class=root>Āmantā. </span><br><p id=kv11.5:5.3><span class=root>Jātidhammā sattā mā jāyiṁsūti labbhā iddhiyā paggahetunti? </span><br><p id=kv11.5:5.4><span class=root>Na hevaṁ vattabbe …pe… </span><br><p id=kv11.5:5.5><span class=root>jarādhammā sattā mā jīriṁsūti …pe… </span><br><p id=kv11.5:5.6><span class=root>byādhidhammā sattā mā byādhiyiṁsūti …pe… </span><br><p id=kv11.5:5.7><span class=root>maraṇadhammā sattā mā mīyiṁsūti labbhā iddhiyā paggahetunti? </span><br><p id=kv11.5:5.8><span class=root>Na hevaṁ vattabbe …pe…. </span><br><p id=kv11.5:6.1><span class=root>Na vattabbaṁ—</span><br><p id=kv11.5:6.2><span class=root>“iddhibalena samannāgato kappaṁ tiṭṭheyyā”ti? </span><br><p id=kv11.5:6.3><span class=root>Āmantā. </span><br><p id=kv11.5:6.4><span class=root>Nanu vuttaṁ bhagavatā—</span><br><p id=kv11.5:6.5><span class=root>“yassa kassaci, ānanda, cattāro iddhipādā bhāvitā bahulīkatā yānīkatā vatthukatā anuṭṭhitā paricitā susamāraddhā, so ākaṅkhamāno kappaṁ vā tiṭṭheyya kappāvasesaṁ vā”ti. </span><br><p id=kv11.5:6.6><span class=root>Attheva suttantoti? </span><br><p id=kv11.5:6.7><span class=root>Āmantā. </span><br><p id=kv11.5:6.8><span class=root>Tena hi iddhibalena samannāgato kappaṁ tiṭṭheyyāti. </span><br><p id=kv11.5:7.1><span class=root>Iddhibalena samannāgato kappaṁ tiṭṭheyyāti? </span><br><p id=kv11.5:7.2><span class=root>Āmantā. </span><br><p id=kv11.5:7.3><span class=root>Nanu vuttaṁ bhagavatā—</span><br><p id=kv11.5:7.4><span class=root>“catunnaṁ, bhikkhave, dhammānaṁ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṁ. </span><br><p id=kv11.5:7.5><span class=root>Katamesaṁ catunnaṁ? </span><br><p id=kv11.5:7.6><span class=root>‘Jarādhammo mā jīrī’ti natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṁ. </span><br><p id=kv11.5:7.7><span class=root>‘Byādhidhammo mā byādhiyī’ti …pe… </span><br><p id=kv11.5:7.8><span class=root>‘maraṇadhammo mā mīyī’ti …pe… </span><br><p id=kv11.5:7.9><span class=root>yāni kho pana tāni pubbe katāni pāpakāni kammāni saṅkilesikāni ponobbhavikāni sadarāni dukkhavipākāni āyatiṁ jātijarāmaraṇiyāni, ‘tesaṁ vipāko mā nibbattī’ti natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmiṁ. </span><br><p id=kv11.5:7.10><span class=root>Imesaṁ kho, bhikkhave, catunnaṁ dhammānaṁ natthi koci pāṭibhogo samaṇo vā brāhmaṇo vā devo vā māro vā brahmā vā koci vā lokasmin”ti. </span><br><p id=kv11.5:7.11><span class=root>Attheva suttantoti? </span><br><p id=kv11.5:7.12><span class=root>Āmantā. </span><br><p id=kv11.5:7.13><span class=root>Tena hi na vattabbaṁ—</span><br><p id=kv11.5:7.14><span class=root>“iddhibalena samannāgato kappaṁ tiṭṭheyyā”ti. </span><br><p id=kv11.5:7.15><span class=root>Iddhibalakathā niṭṭhitā. </span><br></main><footer class="container footer"><small><a href=/about>Contact info</a></small></footer>