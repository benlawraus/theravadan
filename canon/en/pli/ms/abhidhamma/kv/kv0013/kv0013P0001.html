<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0013.html> Mahāpaṇṇāsaka Terasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0013.html>Previous</a><a href=/canon/en/pli/ms/abhidhamma/kv/kv0013/kv0013P0002.html>Next</a></div><p id=kv13.1:0.1><span class=root>Kathāvatthu </span><br><p id=kv13.1:0.2><span class=root>Anusayapaṇṇāsaka </span><br><p id=kv13.1:0.3><span class=root>Terasamavagga </span><br><p id=kv13.1:0.4><span class="root big-bold">Kappaṭṭhakathā </span><br><p id=kv13.1:1.1><span class=root>Kappaṭṭho kappaṁ tiṭṭheyyāti? </span><br><p id=kv13.1:1.2><span class=root>Āmantā. </span><br><p id=kv13.1:1.3><span class=root>Kappo ca saṇṭhāti buddho ca loke uppajjatīti? </span><br><p id=kv13.1:1.4><span class=root>Na hevaṁ vattabbe …pe…. </span><br><p id=kv13.1:1.5><span class=root>Kappaṭṭho kappaṁ tiṭṭheyyāti? </span><br><p id=kv13.1:1.6><span class=root>Āmantā. </span><br><p id=kv13.1:1.7><span class=root>Kappo ca saṇṭhāti saṅgho ca bhijjatīti? </span><br><p id=kv13.1:1.8><span class=root>Na hevaṁ vattabbe …pe… </span><br><p id=kv13.1:1.9><span class=root>kappaṭṭho kappaṁ tiṭṭheyyāti? </span><br><p id=kv13.1:1.10><span class=root>Āmantā. </span><br><p id=kv13.1:1.11><span class=root>Kappo ca saṇṭhāti kappaṭṭho ca kappaṭṭhiyaṁ kammaṁ karotīti? </span><br><p id=kv13.1:1.12><span class=root>Na hevaṁ vattabbe …pe… </span><br><p id=kv13.1:1.13><span class=root>kappaṭṭho kappaṁ tiṭṭheyyāti? </span><br><p id=kv13.1:1.14><span class=root>Āmantā. </span><br><p id=kv13.1:1.15><span class=root>Kappo ca saṇṭhāti kappaṭṭho ca puggalo kālaṁ karotīti? </span><br><p id=kv13.1:1.16><span class=root>Na hevaṁ vattabbe …pe…. </span><br><p id=kv13.1:2.1><span class=root>Kappaṭṭho kappaṁ tiṭṭheyyāti? </span><br><p id=kv13.1:2.2><span class=root>Āmantā. </span><br><p id=kv13.1:2.3><span class=root>Atītaṁ kappaṁ tiṭṭheyya, anāgataṁ kappaṁ tiṭṭheyyāti? </span><br><p id=kv13.1:2.4><span class=root>Na hevaṁ vattabbe …pe… </span><br><p id=kv13.1:2.5><span class=root>kappaṭṭho kappaṁ tiṭṭheyyāti? </span><br><p id=kv13.1:2.6><span class=root>Āmantā. </span><br><p id=kv13.1:2.7><span class=root>Dve kappe tiṭṭheyya … tayo kappe tiṭṭheyya … cattāro kappe tiṭṭheyyāti? </span><br><p id=kv13.1:2.8><span class=root>Na hevaṁ vattabbe …pe…. </span><br><p id=kv13.1:3.1><span class=root>Kappaṭṭho kappaṁ tiṭṭheyyāti? </span><br><p id=kv13.1:3.2><span class=root>Āmantā. </span><br><p id=kv13.1:3.3><span class=root>Kappaṭṭho kappe ḍayhante kattha gacchatīti? </span><br><p id=kv13.1:3.4><span class=root>Aññaṁ lokadhātuṁ gacchatīti. </span><br><p id=kv13.1:3.5><span class=root>Mato gacchati, vehāsaṁ gacchatīti? </span><br><p id=kv13.1:3.6><span class=root>Mato gacchatīti. </span><br><p id=kv13.1:3.7><span class=root>Kappaṭṭhiyaṁ kammaṁ aparāpariyavepakkanti? </span><br><p id=kv13.1:3.8><span class=root>Na hevaṁ vattabbe …pe… </span><br><p id=kv13.1:3.9><span class=root>vehāsaṁ gacchatīti? </span><br><p id=kv13.1:3.10><span class=root>Āmantā. </span><br><p id=kv13.1:3.11><span class=root>Kappaṭṭho iddhimāti? </span><br><p id=kv13.1:3.12><span class=root>Na hevaṁ vattabbe …pe… </span><br><p id=kv13.1:3.13><span class=root>kappaṭṭho iddhimāti? </span><br><p id=kv13.1:3.14><span class=root>Āmantā. </span><br><p id=kv13.1:3.15><span class=root>Kappaṭṭhena chandiddhipādo bhāvito vīriyiddhipādo bhāvito cittiddhipādo bhāvito vīmaṁsiddhipādo bhāvitoti? </span><br><p id=kv13.1:3.16><span class=root>Na hevaṁ vattabbe …pe…. </span><br><p id=kv13.1:4.1><span class=root>Na vattabbaṁ—</span><br><p id=kv13.1:4.2><span class=root>“kappaṭṭho kappaṁ tiṭṭheyyā”ti? </span><br><p id=kv13.1:4.3><span class=root>Āmantā. </span><br><p id=kv13.1:4.4><span class=root>Nanu vuttaṁ bhagavatā—</span><br><p id=kv13.1:5.1><span class=root>“Āpāyiko nerayiko, </span><br><p id=kv13.1:5.2><span class=root>Kappaṭṭho saṅghabhedako; </span><br><p id=kv13.1:5.3><span class=root>Vaggarato adhammaṭṭho, </span><br><p id=kv13.1:5.4><span class=root>Yogakkhemā padhaṁsati; </span><br><p id=kv13.1:5.5><span class=root>Saṅghaṁ samaggaṁ bhetvāna, </span><br><p id=kv13.1:5.6><span class=root>Kappaṁ nirayamhi paccatī”ti. </span><br><p id=kv13.1:6.1><span class=root>Attheva suttantoti? </span><br><p id=kv13.1:6.2><span class=root>Āmantā. </span><br><p id=kv13.1:6.3><span class=root>Tena hi kappaṭṭho kappaṁ tiṭṭheyyāti. </span><br><p id=kv13.1:6.4><span class=root>Kappaṭṭhakathā niṭṭhitā. </span><br></main><footer class="container footer"><small><a href=/about/>Contact info</a></small></footer>