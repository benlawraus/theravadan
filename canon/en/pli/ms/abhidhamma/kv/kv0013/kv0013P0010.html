<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0013.html> Mahāpaṇṇāsaka Terasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0013/kv0013P0009.html>Previous</a><a href=/canon/en/pli/ms/abhidhamma/kv/kv0014.html>Next</a></div><p><div class=verse-container id=kv13.10:0.1><span>Kathāvatthu </span></div><p><div class=verse-container id=kv13.10:0.2><span>Mahāpaṇṇāsaka </span></div><p><div class=verse-container id=kv13.10:0.3><span>Terasamavagga </span></div><p><div class=verse-container id=kv13.10:0.4><span class=big-bold>Dhammataṇhānadukkhasamudayotikathā </span></div><p><div class=verse-container id=kv13.10:1.1><span>Dhammataṇhā na dukkhasamudayoti? </span></div><p><div class=verse-container id=kv13.10:1.2><span>Āmantā. </span></div><p><div class=verse-container id=kv13.10:1.3><span>Rūpataṇhā na dukkhasamudayoti? </span></div><p><div class=verse-container id=kv13.10:1.4><span>Na hevaṁ vattabbe …pe… </span></div><p><div class=verse-container id=kv13.10:1.5><span>dhammataṇhā na dukkhasamudayoti? </span></div><p><div class=verse-container id=kv13.10:1.6><span>Āmantā. </span></div><p><div class=verse-container id=kv13.10:1.7><span>Saddataṇhā …pe… </span></div><p><div class=verse-container id=kv13.10:1.8><span>gandhataṇhā …pe… </span></div><p><div class=verse-container id=kv13.10:1.9><span>rasataṇhā …pe… </span></div><p><div class=verse-container id=kv13.10:1.10><span>phoṭṭhabbataṇhā na dukkhasamudayoti? </span></div><p><div class=verse-container id=kv13.10:1.11><span>Na hevaṁ vattabbe …pe…. </span></div><p><div class=verse-container id=kv13.10:2.1><span>Rūpataṇhā dukkhasamudayoti? </span></div><p><div class=verse-container id=kv13.10:2.2><span>Āmantā. </span></div><p><div class=verse-container id=kv13.10:2.3><span>Dhammataṇhā dukkhasamudayoti? </span></div><p><div class=verse-container id=kv13.10:2.4><span>Na hevaṁ vattabbe …pe… </span></div><p><div class=verse-container id=kv13.10:2.5><span>saddataṇhā …pe… </span></div><p><div class=verse-container id=kv13.10:2.6><span>gandhataṇhā …pe… </span></div><p><div class=verse-container id=kv13.10:2.7><span>rasataṇhā …pe… </span></div><p><div class=verse-container id=kv13.10:2.8><span>phoṭṭhabbataṇhā dukkhasamudayoti? </span></div><p><div class=verse-container id=kv13.10:2.9><span>Āmantā. </span></div><p><div class=verse-container id=kv13.10:2.10><span>Dhammataṇhā dukkhasamudayoti? </span></div><p><div class=verse-container id=kv13.10:2.11><span>Na hevaṁ vattabbe …pe…. </span></div><p><div class=verse-container id=kv13.10:3.1><span>Dhammataṇhā na dukkhasamudayoti? </span></div><p><div class=verse-container id=kv13.10:3.2><span>Āmantā. </span></div><p><div class=verse-container id=kv13.10:3.3><span>Nanu taṇhā dukkhasamudayo vutto bhagavatāti? </span></div><p><div class=verse-container id=kv13.10:3.4><span>Āmantā. </span></div><p><div class=verse-container id=kv13.10:3.5><span>Hañci taṇhā dukkhasamudayo vutto bhagavatā, no ca vata re vattabbe—</span></div><p><div class=verse-container id=kv13.10:3.6><span>“dhammataṇhā na dukkhasamudayo”ti. </span></div><p><div class=verse-container id=kv13.10:3.7><span>Dhammataṇhā na dukkhasamudayoti? </span></div><p><div class=verse-container id=kv13.10:3.8><span>Āmantā. </span></div><p><div class=verse-container id=kv13.10:3.9><span>Nanu lobho dukkhasamudayo vutto bhagavatā, dhammataṇhā lobhoti? </span></div><p><div class=verse-container id=kv13.10:3.10><span>Āmantā. </span></div><p><div class=verse-container id=kv13.10:3.11><span>Hañci lobho dukkhasamudayo vutto bhagavatā, dhammataṇhā lobho, no ca vata re vattabbe—</span></div><p><div class=verse-container id=kv13.10:3.12><span>“dhammataṇhā na dukkhasamudayo”ti. </span></div><p><div class=verse-container id=kv13.10:4.1><span>Dhammataṇhā lobho, na dukkhasamudayoti? </span></div><p><div class=verse-container id=kv13.10:4.2><span>Āmantā. </span></div><p><div class=verse-container id=kv13.10:4.3><span>Rūpataṇhā lobho, na dukkhasamudayoti? </span></div><p><div class=verse-container id=kv13.10:4.4><span>Na hevaṁ vattabbe …pe… </span></div><p><div class=verse-container id=kv13.10:4.5><span>dhammataṇhā lobho, na dukkhasamudayoti? </span></div><p><div class=verse-container id=kv13.10:4.6><span>Āmantā. </span></div><p><div class=verse-container id=kv13.10:4.7><span>Saddataṇhā …pe… </span></div><p><div class=verse-container id=kv13.10:4.8><span>gandhataṇhā …pe… </span></div><p><div class=verse-container id=kv13.10:4.9><span>rasataṇhā …pe… </span></div><p><div class=verse-container id=kv13.10:4.10><span>phoṭṭhabbataṇhā lobho, na dukkhasamudayoti? </span></div><p><div class=verse-container id=kv13.10:4.11><span>Na hevaṁ vattabbe …pe…. </span></div><p><div class=verse-container id=kv13.10:5.1><span>Rūpataṇhā lobho dukkhasamudayoti? </span></div><p><div class=verse-container id=kv13.10:5.2><span>Āmantā. </span></div><p><div class=verse-container id=kv13.10:5.3><span>Dhammataṇhā lobho dukkhasamudayoti? </span></div><p><div class=verse-container id=kv13.10:5.4><span>Na hevaṁ vattabbe …pe… </span></div><p><div class=verse-container id=kv13.10:5.5><span>saddataṇhā …pe… </span></div><p><div class=verse-container id=kv13.10:5.6><span>phoṭṭhabbataṇhā lobho dukkhasamudayoti? </span></div><p><div class=verse-container id=kv13.10:5.7><span>Āmantā. </span></div><p><div class=verse-container id=kv13.10:5.8><span>Dhammataṇhā lobho dukkhasamudayoti? </span></div><p><div class=verse-container id=kv13.10:5.9><span>Na hevaṁ vattabbe …pe…. </span></div><p><div class=verse-container id=kv13.10:6.1><span>Dhammataṇhā na dukkhasamudayoti? </span></div><p><div class=verse-container id=kv13.10:6.2><span>Āmantā. </span></div><p><div class=verse-container id=kv13.10:6.3><span>Nanu vuttaṁ bhagavatā—</span></div><p><div class=verse-container id=kv13.10:6.4><span>“yāyaṁ taṇhā ponobbhavikā nandīrāgasahagatā tatratatrābhinandinī, seyyathidaṁ—</span></div><p><div class=verse-container id=kv13.10:6.5><span>kāmataṇhā, bhavataṇhā, vibhavataṇhā”ti. </span></div><p><div class=verse-container id=kv13.10:6.6><span>Attheva suttantoti? </span></div><p><div class=verse-container id=kv13.10:6.7><span>Āmantā. </span></div><p><div class=verse-container id=kv13.10:6.8><span>Tena hi na vattabbaṁ—</span></div><p><div class=verse-container id=kv13.10:6.9><span>“dhammataṇhā na dukkhasamudayo”ti. </span></div><p><div class=verse-container id=kv13.10:7.1><span>Na vattabbaṁ—</span></div><p><div class=verse-container id=kv13.10:7.2><span>“dhammataṇhā na dukkhasamudayo”ti? </span></div><p><div class=verse-container id=kv13.10:7.3><span>Āmantā. </span></div><p><div class=verse-container id=kv13.10:7.4><span>Nanu sā dhammataṇhāti? </span></div><p><div class=verse-container id=kv13.10:7.5><span>Āmantā. </span></div><p><div class=verse-container id=kv13.10:7.6><span>Hañci sā dhammataṇhā, tena vata re vattabbe—</span></div><p><div class=verse-container id=kv13.10:7.7><span>“dhammataṇhā na dukkhasamudayo”ti. </span></div><p><div class=verse-container id=kv13.10:7.8><span>Dhammataṇhā na dukkhasamudayotikathā niṭṭhitā. </span></div><p><div class=verse-container id=kv13.10:7.9><span>Terasamo vaggo. </span></div><p><div class=verse-container id=kv13.10:7.10><span>Tassuddānaṁ </span></div><p><div class=verse-container id=kv13.10:8.1><span>Kappaṭṭho kappaṁ tiṭṭheyya, kappaṭṭho kusalaṁ cittaṁ na paṭilabheyya, anantarāpayutto puggalo sammattaniyāmaṁ okkameyya, niyato niyāmaṁ okkamati, nivuto nīvaraṇaṁ jahati, sammukhībhūto saṁyojanaṁ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti. </span></div><div class=flex-between><a href=/canon/en/pli/ms/abhidhamma/kv/kv0013/kv0013P0009.html>Previous</a><a href=/canon/en/pli/ms/abhidhamma/kv/kv0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>