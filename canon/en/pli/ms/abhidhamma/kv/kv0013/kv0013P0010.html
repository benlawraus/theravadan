<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0013.html> Mahāpaṇṇāsaka Terasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0013/kv0013P0009.html>Previous</a><a href=/canon/en/pli/ms/abhidhamma/kv/kv0014.html>Next</a></div><p id=kv13.10:0.1><span class=root>Kathāvatthu </span><br><p id=kv13.10:0.2><span class=root>Mahāpaṇṇāsaka </span><br><p id=kv13.10:0.3><span class=root>Terasamavagga </span><br><p id=kv13.10:0.4><span class="root big-bold">Dhammataṇhānadukkhasamudayotikathā </span><br><p id=kv13.10:1.1><span class=root>Dhammataṇhā na dukkhasamudayoti? </span><br><p id=kv13.10:1.2><span class=root>Āmantā. </span><br><p id=kv13.10:1.3><span class=root>Rūpataṇhā na dukkhasamudayoti? </span><br><p id=kv13.10:1.4><span class=root>Na hevaṁ vattabbe …pe… </span><br><p id=kv13.10:1.5><span class=root>dhammataṇhā na dukkhasamudayoti? </span><br><p id=kv13.10:1.6><span class=root>Āmantā. </span><br><p id=kv13.10:1.7><span class=root>Saddataṇhā …pe… </span><br><p id=kv13.10:1.8><span class=root>gandhataṇhā …pe… </span><br><p id=kv13.10:1.9><span class=root>rasataṇhā …pe… </span><br><p id=kv13.10:1.10><span class=root>phoṭṭhabbataṇhā na dukkhasamudayoti? </span><br><p id=kv13.10:1.11><span class=root>Na hevaṁ vattabbe …pe…. </span><br><p id=kv13.10:2.1><span class=root>Rūpataṇhā dukkhasamudayoti? </span><br><p id=kv13.10:2.2><span class=root>Āmantā. </span><br><p id=kv13.10:2.3><span class=root>Dhammataṇhā dukkhasamudayoti? </span><br><p id=kv13.10:2.4><span class=root>Na hevaṁ vattabbe …pe… </span><br><p id=kv13.10:2.5><span class=root>saddataṇhā …pe… </span><br><p id=kv13.10:2.6><span class=root>gandhataṇhā …pe… </span><br><p id=kv13.10:2.7><span class=root>rasataṇhā …pe… </span><br><p id=kv13.10:2.8><span class=root>phoṭṭhabbataṇhā dukkhasamudayoti? </span><br><p id=kv13.10:2.9><span class=root>Āmantā. </span><br><p id=kv13.10:2.10><span class=root>Dhammataṇhā dukkhasamudayoti? </span><br><p id=kv13.10:2.11><span class=root>Na hevaṁ vattabbe …pe…. </span><br><p id=kv13.10:3.1><span class=root>Dhammataṇhā na dukkhasamudayoti? </span><br><p id=kv13.10:3.2><span class=root>Āmantā. </span><br><p id=kv13.10:3.3><span class=root>Nanu taṇhā dukkhasamudayo vutto bhagavatāti? </span><br><p id=kv13.10:3.4><span class=root>Āmantā. </span><br><p id=kv13.10:3.5><span class=root>Hañci taṇhā dukkhasamudayo vutto bhagavatā, no ca vata re vattabbe—</span><br><p id=kv13.10:3.6><span class=root>“dhammataṇhā na dukkhasamudayo”ti. </span><br><p id=kv13.10:3.7><span class=root>Dhammataṇhā na dukkhasamudayoti? </span><br><p id=kv13.10:3.8><span class=root>Āmantā. </span><br><p id=kv13.10:3.9><span class=root>Nanu lobho dukkhasamudayo vutto bhagavatā, dhammataṇhā lobhoti? </span><br><p id=kv13.10:3.10><span class=root>Āmantā. </span><br><p id=kv13.10:3.11><span class=root>Hañci lobho dukkhasamudayo vutto bhagavatā, dhammataṇhā lobho, no ca vata re vattabbe—</span><br><p id=kv13.10:3.12><span class=root>“dhammataṇhā na dukkhasamudayo”ti. </span><br><p id=kv13.10:4.1><span class=root>Dhammataṇhā lobho, na dukkhasamudayoti? </span><br><p id=kv13.10:4.2><span class=root>Āmantā. </span><br><p id=kv13.10:4.3><span class=root>Rūpataṇhā lobho, na dukkhasamudayoti? </span><br><p id=kv13.10:4.4><span class=root>Na hevaṁ vattabbe …pe… </span><br><p id=kv13.10:4.5><span class=root>dhammataṇhā lobho, na dukkhasamudayoti? </span><br><p id=kv13.10:4.6><span class=root>Āmantā. </span><br><p id=kv13.10:4.7><span class=root>Saddataṇhā …pe… </span><br><p id=kv13.10:4.8><span class=root>gandhataṇhā …pe… </span><br><p id=kv13.10:4.9><span class=root>rasataṇhā …pe… </span><br><p id=kv13.10:4.10><span class=root>phoṭṭhabbataṇhā lobho, na dukkhasamudayoti? </span><br><p id=kv13.10:4.11><span class=root>Na hevaṁ vattabbe …pe…. </span><br><p id=kv13.10:5.1><span class=root>Rūpataṇhā lobho dukkhasamudayoti? </span><br><p id=kv13.10:5.2><span class=root>Āmantā. </span><br><p id=kv13.10:5.3><span class=root>Dhammataṇhā lobho dukkhasamudayoti? </span><br><p id=kv13.10:5.4><span class=root>Na hevaṁ vattabbe …pe… </span><br><p id=kv13.10:5.5><span class=root>saddataṇhā …pe… </span><br><p id=kv13.10:5.6><span class=root>phoṭṭhabbataṇhā lobho dukkhasamudayoti? </span><br><p id=kv13.10:5.7><span class=root>Āmantā. </span><br><p id=kv13.10:5.8><span class=root>Dhammataṇhā lobho dukkhasamudayoti? </span><br><p id=kv13.10:5.9><span class=root>Na hevaṁ vattabbe …pe…. </span><br><p id=kv13.10:6.1><span class=root>Dhammataṇhā na dukkhasamudayoti? </span><br><p id=kv13.10:6.2><span class=root>Āmantā. </span><br><p id=kv13.10:6.3><span class=root>Nanu vuttaṁ bhagavatā—</span><br><p id=kv13.10:6.4><span class=root>“yāyaṁ taṇhā ponobbhavikā nandīrāgasahagatā tatratatrābhinandinī, seyyathidaṁ—</span><br><p id=kv13.10:6.5><span class=root>kāmataṇhā, bhavataṇhā, vibhavataṇhā”ti. </span><br><p id=kv13.10:6.6><span class=root>Attheva suttantoti? </span><br><p id=kv13.10:6.7><span class=root>Āmantā. </span><br><p id=kv13.10:6.8><span class=root>Tena hi na vattabbaṁ—</span><br><p id=kv13.10:6.9><span class=root>“dhammataṇhā na dukkhasamudayo”ti. </span><br><p id=kv13.10:7.1><span class=root>Na vattabbaṁ—</span><br><p id=kv13.10:7.2><span class=root>“dhammataṇhā na dukkhasamudayo”ti? </span><br><p id=kv13.10:7.3><span class=root>Āmantā. </span><br><p id=kv13.10:7.4><span class=root>Nanu sā dhammataṇhāti? </span><br><p id=kv13.10:7.5><span class=root>Āmantā. </span><br><p id=kv13.10:7.6><span class=root>Hañci sā dhammataṇhā, tena vata re vattabbe—</span><br><p id=kv13.10:7.7><span class=root>“dhammataṇhā na dukkhasamudayo”ti. </span><br><p id=kv13.10:7.8><span class=root>Dhammataṇhā na dukkhasamudayotikathā niṭṭhitā. </span><br><p id=kv13.10:7.9><span class=root>Terasamo vaggo. </span><br><p id=kv13.10:7.10><span class=root>Tassuddānaṁ </span><br><p id=kv13.10:8.1><span class=root>Kappaṭṭho kappaṁ tiṭṭheyya, kappaṭṭho kusalaṁ cittaṁ na paṭilabheyya, anantarāpayutto puggalo sammattaniyāmaṁ okkameyya, niyato niyāmaṁ okkamati, nivuto nīvaraṇaṁ jahati, sammukhībhūto saṁyojanaṁ jahati, jhānanikanti, asātarāgo, dhammataṇhā abyākatā, dhammataṇhā na dukkhasamudayoti. </span><br></main><footer class="container footer"><small><a href=/about/>Contact info</a></small></footer>