<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0013.html> Mahāpaṇṇāsaka Terasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0013/kv0013P0001.html>Previous</a><a href=/canon/en/pli/ms/abhidhamma/kv/kv0013/kv0013P0003.html>Next</a></div><p id=kv13.2:0.1><span class=root>Kathāvatthu </span><br><p id=kv13.2:0.2><span class=root>Mahāpaṇṇāsaka </span><br><p id=kv13.2:0.3><span class=root>Terasamavagga </span><br><p id=kv13.2:0.4><span class="root big-bold">Kusalapaṭilābhakathā </span><br><p id=kv13.2:1.1><span class=root>Kappaṭṭho kusalaṁ cittaṁ na paṭilabheyyāti? </span><br><p id=kv13.2:1.2><span class=root>Āmantā. </span><br><p id=kv13.2:1.3><span class=root>Kappaṭṭho dānaṁ dadeyyāti? </span><br><p id=kv13.2:1.4><span class=root>Āmantā. </span><br><p id=kv13.2:1.5><span class=root>Hañci kappaṭṭho dānaṁ dadeyya, no ca vata re vattabbe—</span><br><p id=kv13.2:1.6><span class=root>“kappaṭṭho kusalaṁ cittaṁ na paṭilabheyyā”ti. </span><br><p id=kv13.2:2.1><span class=root>Kappaṭṭho kusalaṁ cittaṁ na paṭilabheyyāti? </span><br><p id=kv13.2:2.2><span class=root>Āmantā. </span><br><p id=kv13.2:2.3><span class=root>Kappaṭṭho cīvaraṁ dadeyya …pe… </span><br><p id=kv13.2:2.4><span class=root>piṇḍapātaṁ dadeyya …pe… </span><br><p id=kv13.2:2.5><span class=root>senāsanaṁ dadeyya …pe… </span><br><p id=kv13.2:2.6><span class=root>gilānapaccayabhesajjaparikkhāraṁ dadeyya … </span><br><p id=kv13.2:2.7><span class=root>khādanīyaṁ dadeyya … </span><br><p id=kv13.2:2.8><span class=root>bhojanīyaṁ dadeyya … </span><br><p id=kv13.2:2.9><span class=root>pānīyaṁ dadeyya … </span><br><p id=kv13.2:2.10><span class=root>cetiyaṁ vandeyya … </span><br><p id=kv13.2:2.11><span class=root>cetiye mālaṁ āropeyya … </span><br><p id=kv13.2:2.12><span class=root>gandhaṁ āropeyya … </span><br><p id=kv13.2:2.13><span class=root>vilepanaṁ āropeyya …pe… </span><br><p id=kv13.2:2.14><span class=root>cetiyaṁ abhidakkhiṇaṁ kareyyāti? </span><br><p id=kv13.2:2.15><span class=root>Āmantā. </span><br><p id=kv13.2:2.16><span class=root>Hañci kappaṭṭho cetiyaṁ abhidakkhiṇaṁ kareyya, no ca vata re vattabbe—</span><br><p id=kv13.2:2.17><span class=root>“kappaṭṭho kusalaṁ cittaṁ na paṭilabheyyā”ti …pe…. </span><br><p id=kv13.2:3.1><span class=root>Kappaṭṭho kusalaṁ cittaṁ paṭilabheyyāti? </span><br><p id=kv13.2:3.2><span class=root>Āmantā. </span><br><p id=kv13.2:3.3><span class=root>Tato vuṭṭhānaṁ kusalaṁ cittaṁ paṭilabheyyāti? </span><br><p id=kv13.2:3.4><span class=root>Āmantā. </span><br><p id=kv13.2:3.5><span class=root>Rūpāvacaraṁ …pe… </span><br><p id=kv13.2:3.6><span class=root>arūpāvacaraṁ …pe… </span><br><p id=kv13.2:3.7><span class=root>lokuttaraṁ kusalaṁ cittaṁ paṭilabheyyāti? </span><br><p id=kv13.2:3.8><span class=root>Na hevaṁ vattabbe …pe…. </span><br><p id=kv13.2:3.9><span class=root>Kusalapaṭilābhakathā niṭṭhitā. </span><br></main><footer class="container footer"><small><a href=/about/>Contact info</a></small></footer>