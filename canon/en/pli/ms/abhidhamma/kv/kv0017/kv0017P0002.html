<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0017.html> Mahāpaṇṇāsaka Sattarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0017/kv0017P0001.html>Previous</a><a href=/canon/en/pli/ms/abhidhamma/kv/kv0017/kv0017P0003.html>Next</a></div><p id=kv17.2:0.1><span class=root>Kathāvatthu </span><br><p id=kv17.2:0.2><span class=root>Mahāpaṇṇāsaka </span><br><p id=kv17.2:0.3><span class=root>Sattarasamavagga </span><br><p id=kv17.2:0.4><span class="root big-bold">Natthiarahatoakālamaccūtikathā </span><br><p id=kv17.2:1.1><span class=root>Natthi arahato akālamaccūti? </span><br><p id=kv17.2:1.2><span class=root>Āmantā. </span><br><p id=kv17.2:1.3><span class=root>Natthi arahantaghātakoti? </span><br><p id=kv17.2:1.4><span class=root>Na hevaṁ vattabbe …pe… </span><br><p id=kv17.2:1.5><span class=root>atthi arahantaghātakoti? </span><br><p id=kv17.2:1.6><span class=root>Āmantā. </span><br><p id=kv17.2:1.7><span class=root>Atthi arahato akālamaccūti? </span><br><p id=kv17.2:1.8><span class=root>Na hevaṁ vattabbe …pe… </span><br><p id=kv17.2:1.9><span class=root>natthi arahato akālamaccūti? </span><br><p id=kv17.2:1.10><span class=root>Āmantā. </span><br><p id=kv17.2:1.11><span class=root>Yo arahantaṁ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? </span><br><p id=kv17.2:1.12><span class=root>Sati jīvite jīvitāvasese jīvitā voropetīti. </span><br><p id=kv17.2:1.13><span class=root>Hañci sati jīvite jīvitāvasese jīvitā voropeti, no ca vata re vattabbe—</span><br><p id=kv17.2:1.14><span class=root>“natthi arahato akālamaccū”ti. </span><br><p id=kv17.2:1.15><span class=root>Asati jīvite jīvitāvasese jīvitā voropetīti, natthi arahantaghātakoti? </span><br><p id=kv17.2:1.16><span class=root>Na hevaṁ vattabbe …pe…. </span><br><p id=kv17.2:2.1><span class=root>Natthi arahato akālamaccūti? </span><br><p id=kv17.2:2.2><span class=root>Āmantā. </span><br><p id=kv17.2:2.3><span class=root>Arahato kāye visaṁ na kameyya, satthaṁ na kameyya, aggi na kameyyāti? </span><br><p id=kv17.2:2.4><span class=root>Na hevaṁ vattabbe …pe… </span><br><p id=kv17.2:2.5><span class=root>nanu arahato kāye visaṁ kameyya, satthaṁ kameyya, aggi kameyyāti? </span><br><p id=kv17.2:2.6><span class=root>Āmantā. </span><br><p id=kv17.2:2.7><span class=root>Hañci arahato kāye visaṁ kameyya, satthaṁ kameyya, aggi kameyya, no ca vata re vattabbe—</span><br><p id=kv17.2:2.8><span class=root>“natthi arahato akālamaccū”ti. </span><br><p id=kv17.2:3.1><span class=root>Arahato kāye visaṁ na kameyya, satthaṁ na kameyya, aggi na kameyyāti? </span><br><p id=kv17.2:3.2><span class=root>Āmantā. </span><br><p id=kv17.2:3.3><span class=root>Natthi arahantaghātakoti? </span><br><p id=kv17.2:3.4><span class=root>Na hevaṁ vattabbe …pe…. </span><br><p id=kv17.2:4.1><span class=root>Atthi arahato akālamaccūti? </span><br><p id=kv17.2:4.2><span class=root>Āmantā. </span><br><p id=kv17.2:4.3><span class=root>Nanu vuttaṁ bhagavatā—</span><br><p id=kv17.2:4.4><span class=root>“nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi; </span><br><p id=kv17.2:4.5><span class=root>tañca kho diṭṭheva dhamme upapajjaṁ vā apare vā pariyāye”ti. </span><br><p id=kv17.2:4.6><span class=root>Attheva suttantoti? </span><br><p id=kv17.2:4.7><span class=root>Āmantā. </span><br><p id=kv17.2:4.8><span class=root>Tena hi natthi arahato akālamaccūti. </span><br><p id=kv17.2:4.9><span class=root>Natthi arahato akālamaccūtikathā niṭṭhitā. </span><br></main><footer class="container footer"><small><a href=/about>Contact info</a></small></footer>