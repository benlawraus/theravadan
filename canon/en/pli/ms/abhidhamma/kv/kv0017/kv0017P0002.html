<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0017.html> Mahāpaṇṇāsaka Sattarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0017/kv0017P0001.html>Previous</a><a href=/canon/en/pli/ms/abhidhamma/kv/kv0017/kv0017P0003.html>Next</a></div><p><div class=verse-container id=kv17.2:0.1><span>Kathāvatthu </span></div><p><div class=verse-container id=kv17.2:0.2><span>Mahāpaṇṇāsaka </span></div><p><div class=verse-container id=kv17.2:0.3><span>Sattarasamavagga </span></div><p><div class=verse-container id=kv17.2:0.4><span class=big-bold>Natthiarahatoakālamaccūtikathā </span></div><p><div class=verse-container id=kv17.2:1.1><span>Natthi arahato akālamaccūti? </span></div><p><div class=verse-container id=kv17.2:1.2><span>Āmantā. </span></div><p><div class=verse-container id=kv17.2:1.3><span>Natthi arahantaghātakoti? </span></div><p><div class=verse-container id=kv17.2:1.4><span>Na hevaṁ vattabbe …pe… </span></div><p><div class=verse-container id=kv17.2:1.5><span>atthi arahantaghātakoti? </span></div><p><div class=verse-container id=kv17.2:1.6><span>Āmantā. </span></div><p><div class=verse-container id=kv17.2:1.7><span>Atthi arahato akālamaccūti? </span></div><p><div class=verse-container id=kv17.2:1.8><span>Na hevaṁ vattabbe …pe… </span></div><p><div class=verse-container id=kv17.2:1.9><span>natthi arahato akālamaccūti? </span></div><p><div class=verse-container id=kv17.2:1.10><span>Āmantā. </span></div><p><div class=verse-container id=kv17.2:1.11><span>Yo arahantaṁ jīvitā voropeti, sati jīvite jīvitāvasese jīvitā voropeti, asati jīvite jīvitāvasese jīvitā voropetīti? </span></div><p><div class=verse-container id=kv17.2:1.12><span>Sati jīvite jīvitāvasese jīvitā voropetīti. </span></div><p><div class=verse-container id=kv17.2:1.13><span>Hañci sati jīvite jīvitāvasese jīvitā voropeti, no ca vata re vattabbe—</span></div><p><div class=verse-container id=kv17.2:1.14><span>“natthi arahato akālamaccū”ti. </span></div><p><div class=verse-container id=kv17.2:1.15><span>Asati jīvite jīvitāvasese jīvitā voropetīti, natthi arahantaghātakoti? </span></div><p><div class=verse-container id=kv17.2:1.16><span>Na hevaṁ vattabbe …pe…. </span></div><p><div class=verse-container id=kv17.2:2.1><span>Natthi arahato akālamaccūti? </span></div><p><div class=verse-container id=kv17.2:2.2><span>Āmantā. </span></div><p><div class=verse-container id=kv17.2:2.3><span>Arahato kāye visaṁ na kameyya, satthaṁ na kameyya, aggi na kameyyāti? </span></div><p><div class=verse-container id=kv17.2:2.4><span>Na hevaṁ vattabbe …pe… </span></div><p><div class=verse-container id=kv17.2:2.5><span>nanu arahato kāye visaṁ kameyya, satthaṁ kameyya, aggi kameyyāti? </span></div><p><div class=verse-container id=kv17.2:2.6><span>Āmantā. </span></div><p><div class=verse-container id=kv17.2:2.7><span>Hañci arahato kāye visaṁ kameyya, satthaṁ kameyya, aggi kameyya, no ca vata re vattabbe—</span></div><p><div class=verse-container id=kv17.2:2.8><span>“natthi arahato akālamaccū”ti. </span></div><p><div class=verse-container id=kv17.2:3.1><span>Arahato kāye visaṁ na kameyya, satthaṁ na kameyya, aggi na kameyyāti? </span></div><p><div class=verse-container id=kv17.2:3.2><span>Āmantā. </span></div><p><div class=verse-container id=kv17.2:3.3><span>Natthi arahantaghātakoti? </span></div><p><div class=verse-container id=kv17.2:3.4><span>Na hevaṁ vattabbe …pe…. </span></div><p><div class=verse-container id=kv17.2:4.1><span>Atthi arahato akālamaccūti? </span></div><p><div class=verse-container id=kv17.2:4.2><span>Āmantā. </span></div><p><div class=verse-container id=kv17.2:4.3><span>Nanu vuttaṁ bhagavatā—</span></div><p><div class=verse-container id=kv17.2:4.4><span>“nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi; </span></div><p><div class=verse-container id=kv17.2:4.5><span>tañca kho diṭṭheva dhamme upapajjaṁ vā apare vā pariyāye”ti. </span></div><p><div class=verse-container id=kv17.2:4.6><span>Attheva suttantoti? </span></div><p><div class=verse-container id=kv17.2:4.7><span>Āmantā. </span></div><p><div class=verse-container id=kv17.2:4.8><span>Tena hi natthi arahato akālamaccūti. </span></div><p><div class=verse-container id=kv17.2:4.9><span>Natthi arahato akālamaccūtikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0017/kv0017P0001.html>Previous</a><a href=/canon/en/pli/ms/abhidhamma/kv/kv0017/kv0017P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>