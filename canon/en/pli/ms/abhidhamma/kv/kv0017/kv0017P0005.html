<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0017.html> Mahāpaṇṇāsaka Sattarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0017/kv0017P0004.html>Previous</a><a href=/canon/en/pli/ms/abhidhamma/kv/kv0017/kv0017P0006.html>Next</a></div><p id=kv17.5:0.1><span class=root>Kathāvatthu </span><br><p id=kv17.5:0.2><span class=root>Mahāpaṇṇāsaka </span><br><p id=kv17.5:0.3><span class=root>Sattarasamavagga </span><br><p id=kv17.5:0.4><span class="root big-bold">Ṭhapetvāariyamaggantikathā </span><br><p id=kv17.5:1.1><span class=root>Ṭhapetvā ariyamaggaṁ avasesā saṅkhārā dukkhāti? </span><br><p id=kv17.5:1.2><span class=root>Āmantā. </span><br><p id=kv17.5:1.3><span class=root>Dukkhasamudayopi dukkhoti? </span><br><p id=kv17.5:1.4><span class=root>Na hevaṁ vattabbe …pe… </span><br><p id=kv17.5:1.5><span class=root>dukkhasamudayopi dukkhoti? </span><br><p id=kv17.5:1.6><span class=root>Āmantā. </span><br><p id=kv17.5:1.7><span class=root>Tīṇeva ariyasaccānīti? </span><br><p id=kv17.5:1.8><span class=root>Na hevaṁ vattabbe …pe… </span><br><p id=kv17.5:1.9><span class=root>tīṇeva ariyasaccānīti? </span><br><p id=kv17.5:1.10><span class=root>Āmantā. </span><br><p id=kv17.5:1.11><span class=root>Nanu cattāri ariyasaccāni vuttāni bhagavatā—</span><br><p id=kv17.5:1.12><span class=root>dukkhaṁ, dukkhasamudayo, dukkhanirodho, dukkhanirodhagāminī paṭipadāti? </span><br><p id=kv17.5:1.13><span class=root>Āmantā. </span><br><p id=kv17.5:1.14><span class=root>Hañci cattāri ariyasaccāni vuttāni bhagavatā—</span><br><p id=kv17.5:1.15><span class=root>dukkhaṁ, dukkhasamudayo, dukkhanirodho, dukkhanirodhagāminī paṭipadā; </span><br><p id=kv17.5:1.16><span class=root>no ca vata re vattabbe—</span><br><p id=kv17.5:1.17><span class=root>“tīṇeva ariyasaccānī”ti. </span><br><p id=kv17.5:2.1><span class=root>Dukkhasamudayopi dukkhoti? </span><br><p id=kv17.5:2.2><span class=root>Āmantā. </span><br><p id=kv17.5:2.3><span class=root>Kenaṭṭhenāti? </span><br><p id=kv17.5:2.4><span class=root>Aniccaṭṭhena. </span><br><p id=kv17.5:2.5><span class=root>Ariyamaggo aniccoti? </span><br><p id=kv17.5:2.6><span class=root>Āmantā. </span><br><p id=kv17.5:2.7><span class=root>Ariyamaggo dukkhoti? </span><br><p id=kv17.5:2.8><span class=root>Na hevaṁ vattabbe …pe…. </span><br><p id=kv17.5:3.1><span class=root>Ariyamaggo anicco, so ca na dukkhoti? </span><br><p id=kv17.5:3.2><span class=root>Āmantā. </span><br><p id=kv17.5:3.3><span class=root>Dukkhasamudayo anicco, so ca na dukkhoti? </span><br><p id=kv17.5:3.4><span class=root>Na hevaṁ vattabbe …pe… </span><br><p id=kv17.5:3.5><span class=root>dukkhasamudayo anicco, so ca dukkhoti? </span><br><p id=kv17.5:3.6><span class=root>Āmantā. </span><br><p id=kv17.5:3.7><span class=root>Ariyamaggo anicco, so ca dukkhoti? </span><br><p id=kv17.5:3.8><span class=root>Na hevaṁ vattabbe …pe…. </span><br><p id=kv17.5:4.1><span class=root>Na vattabbaṁ—</span><br><p id=kv17.5:4.2><span class=root>“ṭhapetvā ariyamaggaṁ avasesā saṅkhārā dukkhā”ti? </span><br><p id=kv17.5:4.3><span class=root>Āmantā. </span><br><p id=kv17.5:4.4><span class=root>Nanu sā dukkhanirodhagāminī paṭipadāti? </span><br><p id=kv17.5:4.5><span class=root>Āmantā. </span><br><p id=kv17.5:4.6><span class=root>Hañci sā dukkhanirodhagāminī paṭipadā, tena vata re vattabbe—</span><br><p id=kv17.5:4.7><span class=root>“ṭhapetvā ariyamaggaṁ avasesā saṅkhārā dukkhā”ti. </span><br><p id=kv17.5:4.8><span class=root>Ṭhapetvā ariyamaggantikathā niṭṭhitā. </span><br></main><footer class="container footer"><small><a href=/about/>Contact info</a></small></footer>