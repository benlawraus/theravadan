<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0017.html> Mahāpaṇṇāsaka Sattarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0017/kv0017P0009.html>Previous</a><a href=/canon/en/pli/ms/abhidhamma/kv/kv0017/kv0017P0011.html>Next</a></div><p id=kv17.10:0.1><span class=root>Kathāvatthu </span><br><p id=kv17.10:0.2><span class=root>Mahāpaṇṇāsaka </span><br><p id=kv17.10:0.3><span class=root>Sattarasamavagga </span><br><p id=kv17.10:0.4><span class="root big-bold">Navattabbaṁbuddhassadinnaṁmahapphalantikathā </span><br><p id=kv17.10:1.1><span class=root>Na vattabbaṁ—</span><br><p id=kv17.10:1.2><span class=root>“buddhassa dinnaṁ mahapphalan”ti? </span><br><p id=kv17.10:1.3><span class=root>Āmantā. </span><br><p id=kv17.10:1.4><span class=root>Nanu bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo appaṭisamo appaṭibhāgo appaṭipuggaloti? </span><br><p id=kv17.10:1.5><span class=root>Āmantā. </span><br><p id=kv17.10:1.6><span class=root>Hañci bhagavā dvipadānaṁ aggo, dvipadānaṁ seṭṭho, dvipadānaṁ pamokkho, dvipadānaṁ uttamo, dvipadānaṁ pavaro asamo asamasamo appaṭisamo appaṭibhāgo appaṭipuggalo, tena vata re vattabbe—</span><br><p id=kv17.10:1.7><span class=root>“buddhassa dinnaṁ mahapphalan”ti. </span><br><p id=kv17.10:2.1><span class=root>Na vattabbaṁ—</span><br><p id=kv17.10:2.2><span class=root>“buddhassa dinnaṁ mahapphalan”ti? </span><br><p id=kv17.10:2.3><span class=root>Āmantā. </span><br><p id=kv17.10:2.4><span class=root>Atthi koci buddhena samasamo—</span><br><p id=kv17.10:2.5><span class=root>sīlena samādhinā paññāyāti? </span><br><p id=kv17.10:2.6><span class=root>Natthi. </span><br><p id=kv17.10:2.7><span class=root>Hañci natthi koci buddhena samasamo—</span><br><p id=kv17.10:2.8><span class=root>sīlena samādhinā paññāya, tena vata re vattabbe—</span><br><p id=kv17.10:2.9><span class=root>“buddhassa dinnaṁ mahapphalan”ti. </span><br><p id=kv17.10:3.1><span class=root>Na vattabbaṁ—</span><br><p id=kv17.10:3.2><span class=root>“buddhassa dinnaṁ mahapphalan”ti? </span><br><p id=kv17.10:3.3><span class=root>Āmantā. </span><br><p id=kv17.10:3.4><span class=root>Nanu vuttaṁ bhagavatā—</span><br><p id=kv17.10:4.1><span class=root>“Nayimasmiṁ vā loke parasmiṁ vā pana, </span><br><p id=kv17.10:4.2><span class=root>Buddhena seṭṭho ca samo ca vijjati; </span><br><p id=kv17.10:4.3><span class=root>Yamāhuneyyānaṁ aggataṁ gato, </span><br><p id=kv17.10:4.4><span class=root>Puññatthikānaṁ vipulapphalesinan”ti. </span><br><p id=kv17.10:5.1><span class=root>Attheva suttantoti? </span><br><p id=kv17.10:5.2><span class=root>Āmantā. </span><br><p id=kv17.10:5.3><span class=root>Tena hi buddhassa dinnaṁ mahapphalanti. </span><br><p id=kv17.10:5.4><span class=root>Na vattabbaṁ buddhassa dinnaṁ mahapphalantikathā niṭṭhitā. </span><br></main><footer class="container footer"><small><a href=/about>Contact info</a></small></footer>