<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0017.html> Mahāpaṇṇāsaka Sattarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0017/kv0017P0007.html>Previous</a><a href=/canon/en/pli/ms/abhidhamma/kv/kv0017/kv0017P0009.html>Next</a></div><p id=kv17.8:0.1><span class=root>Kathāvatthu </span><br><p id=kv17.8:0.2><span class=root>Mahāpaṇṇāsaka </span><br><p id=kv17.8:0.3><span class=root>Sattarasamavagga </span><br><p id=kv17.8:0.4><span class="root big-bold">Navattabbaṁsaṅghobhuñjatītikathā </span><br><p id=kv17.8:1.1><span class=root>Na vattabbaṁ—</span><br><p id=kv17.8:1.2><span class=root>“saṅgho bhuñjati pivati khādati sāyatī”ti? </span><br><p id=kv17.8:1.3><span class=root>Āmantā. </span><br><p id=kv17.8:1.4><span class=root>Nanu atthi keci saṅghabhattāni karonti, uddesabhattāni karonti, yāgupānāni karontīti? </span><br><p id=kv17.8:1.5><span class=root>Āmantā. </span><br><p id=kv17.8:1.6><span class=root>Hañci atthi keci saṅghabhattāni karonti, uddesabhattāni karonti, yāgupānāni karonti, tena vata re vattabbe—</span><br><p id=kv17.8:1.7><span class=root>“saṅgho bhuñjati pivati khādati sāyatī”ti. </span><br><p id=kv17.8:2.1><span class=root>Na vattabbaṁ—</span><br><p id=kv17.8:2.2><span class=root>“saṅgho bhuñjati pivati khādati sāyatī”ti? </span><br><p id=kv17.8:2.3><span class=root>Āmantā. </span><br><p id=kv17.8:2.4><span class=root>Nanu vuttaṁ bhagavatā—</span><br><p id=kv17.8:2.5><span class=root>“gaṇabhojanaṁ paramparabhojanaṁ atirittabhojanaṁ anatirittabhojanan”ti? </span><br><p id=kv17.8:2.6><span class=root>Āmantā. </span><br><p id=kv17.8:2.7><span class=root>Hañci vuttaṁ bhagavatā—</span><br><p id=kv17.8:2.8><span class=root>“gaṇabhojanaṁ paramparabhojanaṁ atirittabhojanaṁ anatirittabhojanaṁ”, tena vata re vattabbe—</span><br><p id=kv17.8:2.9><span class=root>“saṅgho bhuñjati pivati khādati sāyatī”ti. </span><br><p id=kv17.8:3.1><span class=root>Na vattabbaṁ—</span><br><p id=kv17.8:3.2><span class=root>“saṅgho bhuñjati pivati khādati sāyatī”ti? </span><br><p id=kv17.8:3.3><span class=root>Āmantā. </span><br><p id=kv17.8:3.4><span class=root>Nanu aṭṭha pānāni vuttāni bhagavatā—</span><br><p id=kv17.8:3.5><span class=root>ambapānaṁ, jambupānaṁ, cocapānaṁ, mocapānaṁ, madhukapānaṁ, muddikapānaṁ, sālukapānaṁ, phārusakapānanti? </span><br><p id=kv17.8:3.6><span class=root>Āmantā. </span><br><p id=kv17.8:3.7><span class=root>Hañci aṭṭha pānāni vuttāni bhagavatā—</span><br><p id=kv17.8:3.8><span class=root>ambapānaṁ, jambupānaṁ, cocapānaṁ, mocapānaṁ, madhukapānaṁ, muddikapānaṁ, sālukapānaṁ, phārusakapānaṁ, tena vata re vattabbe—</span><br><p id=kv17.8:3.9><span class=root>“saṅgho bhuñjati pivati khādati sāyatī”ti. </span><br><p id=kv17.8:4.1><span class=root>Saṅgho bhuñjati pivati khādati sāyatīti? </span><br><p id=kv17.8:4.2><span class=root>Āmantā. </span><br><p id=kv17.8:4.3><span class=root>Maggo bhuñjati pivati khādati sāyati, phalaṁ bhuñjati pivati khādati sāyatīti? </span><br><p id=kv17.8:4.4><span class=root>Na hevaṁ vattabbe …pe…. </span><br><p id=kv17.8:4.5><span class=root>Na vattabbaṁ saṅgho bhuñjatītikathā niṭṭhitā. </span><br></main><footer class="container footer"><small><a href=/about/>Contact info</a></small></footer>