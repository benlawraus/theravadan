<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0017.html> Mahāpaṇṇāsaka Sattarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0017/kv0017P0008.html>Previous</a><a href=/canon/en/pli/ms/abhidhamma/kv/kv0017/kv0017P0010.html>Next</a></div><p><div class=verse-container id=kv17.9:0.1><span>Kathāvatthu </span></div><p><div class=verse-container id=kv17.9:0.2><span>Mahāpaṇṇāsaka </span></div><p><div class=verse-container id=kv17.9:0.3><span>Sattarasamavagga </span></div><p><div class=verse-container id=kv17.9:0.4><span class=big-bold>Navattabbaṁsaṅghassadinnaṁmahapphalantikathā </span></div><p><div class=verse-container id=kv17.9:1.1><span>Na vattabbaṁ—</span></div><p><div class=verse-container id=kv17.9:1.2><span>“saṅghassa dinnaṁ mahapphalan”ti? </span></div><p><div class=verse-container id=kv17.9:1.3><span>Āmantā. </span></div><p><div class=verse-container id=kv17.9:1.4><span>Nanu saṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassāti? </span></div><p><div class=verse-container id=kv17.9:1.5><span>Āmantā. </span></div><p><div class=verse-container id=kv17.9:1.6><span>Hañci saṅgho āhuneyyo …pe… anuttaraṁ puññakkhettaṁ lokassa, tena vata re vattabbe—</span></div><p><div class=verse-container id=kv17.9:1.7><span>“saṅghassa dinnaṁ mahapphalan”ti. </span></div><p><div class=verse-container id=kv17.9:2.1><span>Na vattabbaṁ—</span></div><p><div class=verse-container id=kv17.9:2.2><span>“saṅghassa dinnaṁ mahapphalan”ti? </span></div><p><div class=verse-container id=kv17.9:2.3><span>Āmantā. </span></div><p><div class=verse-container id=kv17.9:2.4><span>Nanu cattāro purisayugā aṭṭha purisapuggalā dakkhiṇeyyā vuttā bhagavatāti? </span></div><p><div class=verse-container id=kv17.9:2.5><span>Āmantā. </span></div><p><div class=verse-container id=kv17.9:2.6><span>Hañci cattāro purisayugā aṭṭha purisapuggalā dakkhiṇeyyā vuttā bhagavatā, tena vata re vattabbe—</span></div><p><div class=verse-container id=kv17.9:2.7><span>“saṅghassa dinnaṁ mahapphalan”ti. </span></div><p><div class=verse-container id=kv17.9:3.1><span>Na vattabbaṁ—</span></div><p><div class=verse-container id=kv17.9:3.2><span>“saṅghassa dinnaṁ mahapphalan”ti? </span></div><p><div class=verse-container id=kv17.9:3.3><span>Āmantā. </span></div><p><div class=verse-container id=kv17.9:3.4><span>Nanu vuttaṁ bhagavatā—</span></div><p><div class=verse-container id=kv17.9:3.5><span>“saṅghe, gotami, dehi, saṅghe te dinne ahañceva pūjito bhavissāmi saṅgho cā”ti. </span></div><p><div class=verse-container id=kv17.9:3.6><span>Attheva suttantoti? </span></div><p><div class=verse-container id=kv17.9:3.7><span>Āmantā. </span></div><p><div class=verse-container id=kv17.9:3.8><span>Tena hi saṅghassa dinnaṁ mahapphalanti. </span></div><p><div class=verse-container id=kv17.9:4.1><span>Na vattabbaṁ—</span></div><p><div class=verse-container id=kv17.9:4.2><span>“saṅghassa dinnaṁ mahapphalan”ti? </span></div><p><div class=verse-container id=kv17.9:4.3><span>Āmantā. </span></div><p><div class=verse-container id=kv17.9:4.4><span>Nanu sakko devānamindo bhagavantaṁ etadavoca—</span></div><p><div class=verse-container id=kv17.9:5.1><span>“Yajamānānaṁ manussānaṁ, </span></div><p><div class=verse-container id=kv17.9:5.2><span>puññapekkhāna pāṇinaṁ; </span></div><p><div class=verse-container id=kv17.9:5.3><span>Karotaṁ opadhikaṁ puññaṁ, </span></div><p><div class=verse-container id=kv17.9:5.4><span>kattha dinnaṁ mahapphalan”ti. </span></div><p><div class=verse-container id=kv17.9:6.1><span>“Cattāro ca paṭipannā, </span></div><p><div class=verse-container id=kv17.9:6.2><span>cattāro ca phale ṭhitā; </span></div><p><div class=verse-container id=kv17.9:6.3><span>Esa saṅgho ujubhūto, </span></div><p><div class=verse-container id=kv17.9:6.4><span>paññāsīlasamāhito. </span></div><p><div class=verse-container id=kv17.9:7.1><span>Yajamānānaṁ manussānaṁ, </span></div><p><div class=verse-container id=kv17.9:7.2><span>puññapekkhāna pāṇinaṁ; </span></div><p><div class=verse-container id=kv17.9:7.3><span>Karotaṁ opadhikaṁ puññaṁ, </span></div><p><div class=verse-container id=kv17.9:7.4><span>saṅghe dinnaṁ mahapphalanti. </span></div><p><div class=verse-container id=kv17.9:8.1><span>Eso hi saṅgho vipulo mahaggato, </span></div><p><div class=verse-container id=kv17.9:8.2><span>Esappameyyo udadhīva sāgaro; </span></div><p><div class=verse-container id=kv17.9:8.3><span>Ete hi seṭṭhā naravīrasāvakā, </span></div><p><div class=verse-container id=kv17.9:8.4><span>Pabhaṅkarā dhammamudīrayanti. </span></div><p><div class=verse-container id=kv17.9:9.1><span>Tesaṁ sudinnaṁ suhutaṁ suyiṭṭhaṁ, </span></div><p><div class=verse-container id=kv17.9:9.2><span>Ye saṅghamuddissa dadanti dānaṁ; </span></div><p><div class=verse-container id=kv17.9:9.3><span>Sā dakkhiṇā saṅghagatā patiṭṭhitā, </span></div><p><div class=verse-container id=kv17.9:9.4><span>Mahapphalā lokavidūna vaṇṇitā. </span></div><p><div class=verse-container id=kv17.9:10.1><span>Etādisaṁ yaññamanussarantā, </span></div><p><div class=verse-container id=kv17.9:10.2><span>Ye vedajātā vicaranti loke; </span></div><p><div class=verse-container id=kv17.9:10.3><span>Vineyya maccheramalaṁ samūlaṁ, </span></div><p><div class=verse-container id=kv17.9:10.4><span>Aninditā saggamupenti ṭhānan”ti. </span></div><p><div class=verse-container id=kv17.9:11.1><span>Attheva suttantoti? </span></div><p><div class=verse-container id=kv17.9:11.2><span>Āmantā. </span></div><p><div class=verse-container id=kv17.9:11.3><span>Tena hi saṅghassa dinnaṁ mahapphalanti. </span></div><p><div class=verse-container id=kv17.9:11.4><span>Na vattabbaṁ saṅghassa dinnaṁ mahapphalantikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0017/kv0017P0008.html>Previous</a><a href=/canon/en/pli/ms/abhidhamma/kv/kv0017/kv0017P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>