<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0005.html>Previous</a><a href=/canon/en/pli/ms/abhidhamma/kv/kv0004/kv0004P0007.html>Next</a></div><p><div class=verse-container id=kv4.6:0.1><span>Kathāvatthu </span></div><p><div class=verse-container id=kv4.6:0.2><span>Mahāpaṇṇāsaka </span></div><p><div class=verse-container id=kv4.6:0.3><span>Catutthavagga </span></div><p><div class=verse-container id=kv4.6:0.4><span class=big-bold>Bodhiyābuddhotikathā </span></div><p><div class=verse-container id=kv4.6:1.1><span>Bodhiyā buddhoti? </span></div><p><div class=verse-container id=kv4.6:1.2><span>Āmantā. </span></div><p><div class=verse-container id=kv4.6:1.3><span>Bodhiyā niruddhāya vigatāya paṭipassaddhāya abuddho hotīti? </span></div><p><div class=verse-container id=kv4.6:1.4><span>Na hevaṁ vattabbe …pe…. </span></div><p><div class=verse-container id=kv4.6:2.1><span>Bodhiyā buddhoti? </span></div><p><div class=verse-container id=kv4.6:2.2><span>Āmantā. </span></div><p><div class=verse-container id=kv4.6:2.3><span>Atītāya bodhiyā buddhoti? </span></div><p><div class=verse-container id=kv4.6:2.4><span>Na hevaṁ vattabbe …pe… </span></div><p><div class=verse-container id=kv4.6:2.5><span>atītāya bodhiyā buddhoti? </span></div><p><div class=verse-container id=kv4.6:2.6><span>Āmantā. </span></div><p><div class=verse-container id=kv4.6:2.7><span>Tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:2.8><span>Na hevaṁ vattabbe …pe…. </span></div><p><div class=verse-container id=kv4.6:3.1><span>Tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:3.2><span>Āmantā. </span></div><p><div class=verse-container id=kv4.6:3.3><span>Tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti? </span></div><p><div class=verse-container id=kv4.6:3.4><span>Na hevaṁ vattabbe …pe…. </span></div><p><div class=verse-container id=kv4.6:4.1><span>Bodhiyā buddhoti? </span></div><p><div class=verse-container id=kv4.6:4.2><span>Āmantā. </span></div><p><div class=verse-container id=kv4.6:4.3><span>Anāgatāya bodhiyā buddhoti? </span></div><p><div class=verse-container id=kv4.6:4.4><span>Na hevaṁ vattabbe …pe…. </span></div><p><div class=verse-container id=kv4.6:5.1><span>Anāgatāya bodhiyā buddhoti? </span></div><p><div class=verse-container id=kv4.6:5.2><span>Āmantā. </span></div><p><div class=verse-container id=kv4.6:5.3><span>Tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:5.4><span>Na hevaṁ vattabbe …pe…. </span></div><p><div class=verse-container id=kv4.6:6.1><span>Tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:6.2><span>Āmantā. </span></div><p><div class=verse-container id=kv4.6:6.3><span>Tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:6.4><span>Na hevaṁ vattabbe …pe…. </span></div><p><div class=verse-container id=kv4.6:7.1><span>Paccuppannāya bodhiyā buddho, tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:7.2><span>Āmantā. </span></div><p><div class=verse-container id=kv4.6:7.3><span>Atītāya bodhiyā buddho, tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:7.4><span>Na hevaṁ vattabbe …pe…. </span></div><p><div class=verse-container id=kv4.6:8.1><span>Paccuppannāya bodhiyā buddho, tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti? </span></div><p><div class=verse-container id=kv4.6:8.2><span>Āmantā. </span></div><p><div class=verse-container id=kv4.6:8.3><span>Atītāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:8.4><span>Na hevaṁ vattabbe …pe…. </span></div><p><div class=verse-container id=kv4.6:9.1><span>Paccuppannāya bodhiyā buddho, tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:9.2><span>Āmantā. </span></div><p><div class=verse-container id=kv4.6:9.3><span>Anāgatāya bodhiyā buddho, tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:9.4><span>Na hevaṁ vattabbe …pe…. </span></div><p><div class=verse-container id=kv4.6:10.1><span>Paccuppannāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:10.2><span>Āmantā. </span></div><p><div class=verse-container id=kv4.6:10.3><span>Anāgatāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:10.4><span>Na hevaṁ vattabbe …pe…. </span></div><p><div class=verse-container id=kv4.6:11.1><span>Atītāya bodhiyā buddho, na ca tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:11.2><span>Āmantā. </span></div><p><div class=verse-container id=kv4.6:11.3><span>Paccuppannāya bodhiyā buddho, na ca tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:11.4><span>Na hevaṁ vattabbe …pe…. </span></div><p><div class=verse-container id=kv4.6:12.1><span>Atītāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:12.2><span>Āmantā. </span></div><p><div class=verse-container id=kv4.6:12.3><span>Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:12.4><span>Na hevaṁ vattabbe …pe…. </span></div><p><div class=verse-container id=kv4.6:13.1><span>Anāgatāya bodhiyā buddho, na ca tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:13.2><span>Āmantā. </span></div><p><div class=verse-container id=kv4.6:13.3><span>Paccuppannāya bodhiyā buddho, na ca tāya bodhiyā bodhikaraṇīyaṁ karotīti? </span></div><p><div class=verse-container id=kv4.6:13.4><span>Na hevaṁ vattabbe …pe…. </span></div><p><div class=verse-container id=kv4.6:14.1><span>Anāgatāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:14.2><span>Āmantā. </span></div><p><div class=verse-container id=kv4.6:14.3><span>Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span></div><p><div class=verse-container id=kv4.6:14.4><span>Na hevaṁ vattabbe …pe…. </span></div><p><div class=verse-container id=kv4.6:15.1><span>Atītāya bodhiyā buddho, anāgatāya bodhiyā buddho, paccuppannāya bodhiyā buddhoti? </span></div><p><div class=verse-container id=kv4.6:15.2><span>Āmantā. </span></div><p><div class=verse-container id=kv4.6:15.3><span>Tīhi bodhīhi buddhoti? </span></div><p><div class=verse-container id=kv4.6:15.4><span>Na hevaṁ vattabbe …pe…. </span></div><p><div class=verse-container id=kv4.6:16.1><span>Tīhi bodhīhi buddhoti? </span></div><p><div class=verse-container id=kv4.6:16.2><span>Āmantā. </span></div><p><div class=verse-container id=kv4.6:16.3><span>Satataṁ samitaṁ abbokiṇṇaṁ tīhi bodhīhi samannāgato samohito, tisso bodhiyo paccupaṭṭhitāti? </span></div><p><div class=verse-container id=kv4.6:16.4><span>Na hevaṁ vattabbe …pe…. </span></div><p><div class=verse-container id=kv4.6:17.1><span>Na vattabbaṁ—</span></div><p><div class=verse-container id=kv4.6:17.2><span>“bodhiyā buddho”ti? </span></div><p><div class=verse-container id=kv4.6:17.3><span>Āmantā. </span></div><p><div class=verse-container id=kv4.6:17.4><span>Nanu bodhipaṭilābhā buddhoti? </span></div><p><div class=verse-container id=kv4.6:17.5><span>Āmantā. </span></div><p><div class=verse-container id=kv4.6:17.6><span>Hañci bodhipaṭilābhā buddho, tena vata re vattabbe—</span></div><p><div class=verse-container id=kv4.6:17.7><span>“bodhiyā buddho”ti. </span></div><p><div class=verse-container id=kv4.6:18.1><span>Bodhipaṭilābhā buddhoti, bodhiyā buddhoti? </span></div><p><div class=verse-container id=kv4.6:18.2><span>Āmantā. </span></div><p><div class=verse-container id=kv4.6:18.3><span>Bodhipaṭilābhā bodhīti? </span></div><p><div class=verse-container id=kv4.6:18.4><span>Na hevaṁ vattabbe …pe…. </span></div><p><div class=verse-container id=kv4.6:18.5><span>Bodhiyā buddhotikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0004/kv0004P0005.html>Previous</a><a href=/canon/en/pli/ms/abhidhamma/kv/kv0004/kv0004P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>