<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0005.html>Previous</a><a href=/canon/en/pli/ms/abhidhamma/kv/kv0004/kv0004P0007.html>Next</a></div><p id=kv4.6:0.1><span class=root>Kathāvatthu </span><br><p id=kv4.6:0.2><span class=root>Mahāpaṇṇāsaka </span><br><p id=kv4.6:0.3><span class=root>Catutthavagga </span><br><p id=kv4.6:0.4><span class="root big-bold">Bodhiyābuddhotikathā </span><br><p id=kv4.6:1.1><span class=root>Bodhiyā buddhoti? </span><br><p id=kv4.6:1.2><span class=root>Āmantā. </span><br><p id=kv4.6:1.3><span class=root>Bodhiyā niruddhāya vigatāya paṭipassaddhāya abuddho hotīti? </span><br><p id=kv4.6:1.4><span class=root>Na hevaṁ vattabbe …pe…. </span><br><p id=kv4.6:2.1><span class=root>Bodhiyā buddhoti? </span><br><p id=kv4.6:2.2><span class=root>Āmantā. </span><br><p id=kv4.6:2.3><span class=root>Atītāya bodhiyā buddhoti? </span><br><p id=kv4.6:2.4><span class=root>Na hevaṁ vattabbe …pe… </span><br><p id=kv4.6:2.5><span class=root>atītāya bodhiyā buddhoti? </span><br><p id=kv4.6:2.6><span class=root>Āmantā. </span><br><p id=kv4.6:2.7><span class=root>Tāya bodhiyā bodhikaraṇīyaṁ karotīti? </span><br><p id=kv4.6:2.8><span class=root>Na hevaṁ vattabbe …pe…. </span><br><p id=kv4.6:3.1><span class=root>Tāya bodhiyā bodhikaraṇīyaṁ karotīti? </span><br><p id=kv4.6:3.2><span class=root>Āmantā. </span><br><p id=kv4.6:3.3><span class=root>Tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti? </span><br><p id=kv4.6:3.4><span class=root>Na hevaṁ vattabbe …pe…. </span><br><p id=kv4.6:4.1><span class=root>Bodhiyā buddhoti? </span><br><p id=kv4.6:4.2><span class=root>Āmantā. </span><br><p id=kv4.6:4.3><span class=root>Anāgatāya bodhiyā buddhoti? </span><br><p id=kv4.6:4.4><span class=root>Na hevaṁ vattabbe …pe…. </span><br><p id=kv4.6:5.1><span class=root>Anāgatāya bodhiyā buddhoti? </span><br><p id=kv4.6:5.2><span class=root>Āmantā. </span><br><p id=kv4.6:5.3><span class=root>Tāya bodhiyā bodhikaraṇīyaṁ karotīti? </span><br><p id=kv4.6:5.4><span class=root>Na hevaṁ vattabbe …pe…. </span><br><p id=kv4.6:6.1><span class=root>Tāya bodhiyā bodhikaraṇīyaṁ karotīti? </span><br><p id=kv4.6:6.2><span class=root>Āmantā. </span><br><p id=kv4.6:6.3><span class=root>Tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:6.4><span class=root>Na hevaṁ vattabbe …pe…. </span><br><p id=kv4.6:7.1><span class=root>Paccuppannāya bodhiyā buddho, tāya bodhiyā bodhikaraṇīyaṁ karotīti? </span><br><p id=kv4.6:7.2><span class=root>Āmantā. </span><br><p id=kv4.6:7.3><span class=root>Atītāya bodhiyā buddho, tāya bodhiyā bodhikaraṇīyaṁ karotīti? </span><br><p id=kv4.6:7.4><span class=root>Na hevaṁ vattabbe …pe…. </span><br><p id=kv4.6:8.1><span class=root>Paccuppannāya bodhiyā buddho, tāya bodhiyā dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti? </span><br><p id=kv4.6:8.2><span class=root>Āmantā. </span><br><p id=kv4.6:8.3><span class=root>Atītāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:8.4><span class=root>Na hevaṁ vattabbe …pe…. </span><br><p id=kv4.6:9.1><span class=root>Paccuppannāya bodhiyā buddho, tāya bodhiyā bodhikaraṇīyaṁ karotīti? </span><br><p id=kv4.6:9.2><span class=root>Āmantā. </span><br><p id=kv4.6:9.3><span class=root>Anāgatāya bodhiyā buddho, tāya bodhiyā bodhikaraṇīyaṁ karotīti? </span><br><p id=kv4.6:9.4><span class=root>Na hevaṁ vattabbe …pe…. </span><br><p id=kv4.6:10.1><span class=root>Paccuppannāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:10.2><span class=root>Āmantā. </span><br><p id=kv4.6:10.3><span class=root>Anāgatāya bodhiyā buddho, tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:10.4><span class=root>Na hevaṁ vattabbe …pe…. </span><br><p id=kv4.6:11.1><span class=root>Atītāya bodhiyā buddho, na ca tāya bodhiyā bodhikaraṇīyaṁ karotīti? </span><br><p id=kv4.6:11.2><span class=root>Āmantā. </span><br><p id=kv4.6:11.3><span class=root>Paccuppannāya bodhiyā buddho, na ca tāya bodhiyā bodhikaraṇīyaṁ karotīti? </span><br><p id=kv4.6:11.4><span class=root>Na hevaṁ vattabbe …pe…. </span><br><p id=kv4.6:12.1><span class=root>Atītāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:12.2><span class=root>Āmantā. </span><br><p id=kv4.6:12.3><span class=root>Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:12.4><span class=root>Na hevaṁ vattabbe …pe…. </span><br><p id=kv4.6:13.1><span class=root>Anāgatāya bodhiyā buddho, na ca tāya bodhiyā bodhikaraṇīyaṁ karotīti? </span><br><p id=kv4.6:13.2><span class=root>Āmantā. </span><br><p id=kv4.6:13.3><span class=root>Paccuppannāya bodhiyā buddho, na ca tāya bodhiyā bodhikaraṇīyaṁ karotīti? </span><br><p id=kv4.6:13.4><span class=root>Na hevaṁ vattabbe …pe…. </span><br><p id=kv4.6:14.1><span class=root>Anāgatāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:14.2><span class=root>Āmantā. </span><br><p id=kv4.6:14.3><span class=root>Paccuppannāya bodhiyā buddho, na ca tāya bodhiyā dukkhaṁ parijānāti …pe… maggaṁ bhāvetīti? </span><br><p id=kv4.6:14.4><span class=root>Na hevaṁ vattabbe …pe…. </span><br><p id=kv4.6:15.1><span class=root>Atītāya bodhiyā buddho, anāgatāya bodhiyā buddho, paccuppannāya bodhiyā buddhoti? </span><br><p id=kv4.6:15.2><span class=root>Āmantā. </span><br><p id=kv4.6:15.3><span class=root>Tīhi bodhīhi buddhoti? </span><br><p id=kv4.6:15.4><span class=root>Na hevaṁ vattabbe …pe…. </span><br><p id=kv4.6:16.1><span class=root>Tīhi bodhīhi buddhoti? </span><br><p id=kv4.6:16.2><span class=root>Āmantā. </span><br><p id=kv4.6:16.3><span class=root>Satataṁ samitaṁ abbokiṇṇaṁ tīhi bodhīhi samannāgato samohito, tisso bodhiyo paccupaṭṭhitāti? </span><br><p id=kv4.6:16.4><span class=root>Na hevaṁ vattabbe …pe…. </span><br><p id=kv4.6:17.1><span class=root>Na vattabbaṁ—</span><br><p id=kv4.6:17.2><span class=root>“bodhiyā buddho”ti? </span><br><p id=kv4.6:17.3><span class=root>Āmantā. </span><br><p id=kv4.6:17.4><span class=root>Nanu bodhipaṭilābhā buddhoti? </span><br><p id=kv4.6:17.5><span class=root>Āmantā. </span><br><p id=kv4.6:17.6><span class=root>Hañci bodhipaṭilābhā buddho, tena vata re vattabbe—</span><br><p id=kv4.6:17.7><span class=root>“bodhiyā buddho”ti. </span><br><p id=kv4.6:18.1><span class=root>Bodhipaṭilābhā buddhoti, bodhiyā buddhoti? </span><br><p id=kv4.6:18.2><span class=root>Āmantā. </span><br><p id=kv4.6:18.3><span class=root>Bodhipaṭilābhā bodhīti? </span><br><p id=kv4.6:18.4><span class=root>Na hevaṁ vattabbe …pe…. </span><br><p id=kv4.6:18.5><span class=root>Bodhiyā buddhotikathā niṭṭhitā. </span><br></main><footer class="container footer"><small><a href=/about>Contact info</a></small></footer>