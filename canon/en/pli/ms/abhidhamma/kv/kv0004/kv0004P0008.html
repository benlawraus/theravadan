<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0007.html>Previous</a><a href=/canon/en/pli/ms/abhidhamma/kv/kv0004/kv0004P0009.html>Next</a></div><p><div class=verse-container id=kv4.8:0.1><span>Kathāvatthu </span></div><p><div class=verse-container id=kv4.8:0.2><span>Mahāpaṇṇāsaka </span></div><p><div class=verse-container id=kv4.8:0.3><span>Catutthavagga </span></div><p><div class=verse-container id=kv4.8:0.4><span class=big-bold>Niyāmokkantikathā </span></div><p><div class=verse-container id=kv4.8:1.1><span>Bodhisatto kassapassa bhagavato pāvacane okkantaniyāmo caritabrahmacariyoti? </span></div><p><div class=verse-container id=kv4.8:1.2><span>Āmantā. </span></div><p><div class=verse-container id=kv4.8:1.3><span>Bodhisatto kassapassa bhagavato sāvakoti? </span></div><p><div class=verse-container id=kv4.8:1.4><span>Na hevaṁ vattabbe …pe…. </span></div><p><div class=verse-container id=kv4.8:2.1><span>Bodhisatto kassapassa bhagavato sāvakoti? </span></div><p><div class=verse-container id=kv4.8:2.2><span>Āmantā. </span></div><p><div class=verse-container id=kv4.8:2.3><span>Sāvako hutvā buddho hotīti? </span></div><p><div class=verse-container id=kv4.8:2.4><span>Na hevaṁ vattabbe …pe…. </span></div><p><div class=verse-container id=kv4.8:3.1><span>Sāvako hutvā buddho hotīti? </span></div><p><div class=verse-container id=kv4.8:3.2><span>Āmantā. </span></div><p><div class=verse-container id=kv4.8:3.3><span>Anussaviyoti? </span></div><p><div class=verse-container id=kv4.8:3.4><span>Na hevaṁ vattabbe …pe…. </span></div><p><div class=verse-container id=kv4.8:4.1><span>Anussaviyoti? </span></div><p><div class=verse-container id=kv4.8:4.2><span>Āmantā. </span></div><p><div class=verse-container id=kv4.8:4.3><span>Nanu bhagavā sayambhūti? </span></div><p><div class=verse-container id=kv4.8:4.4><span>Āmantā. </span></div><p><div class=verse-container id=kv4.8:4.5><span>Hañci bhagavā sayambhū, no ca vata re vattabbe—</span></div><p><div class=verse-container id=kv4.8:4.6><span>“anussaviyo”ti. </span></div><p><div class=verse-container id=kv4.8:5.1><span>Bodhisatto kassapassa bhagavato pāvacane okkantaniyāmo caritabrahmacariyoti? </span></div><p><div class=verse-container id=kv4.8:5.2><span>Āmantā. </span></div><p><div class=verse-container id=kv4.8:5.3><span>Bhagavatā bodhiyā mūle tīṇeva sāmaññaphalāni abhisambuddhānīti? </span></div><p><div class=verse-container id=kv4.8:5.4><span>Na hevaṁ vattabbe …pe…. </span></div><p><div class=verse-container id=kv4.8:6.1><span>Nanu bhagavatā bodhiyā mūle cattāri sāmaññaphalāni abhisambuddhānīti? </span></div><p><div class=verse-container id=kv4.8:6.2><span>Āmantā. </span></div><p><div class=verse-container id=kv4.8:6.3><span>Hañci bhagavatā bodhiyā mūle cattāri sāmaññaphalāni abhisambuddhāni, no ca vata re vattabbe—</span></div><p><div class=verse-container id=kv4.8:6.4><span>“bodhisatto kassapassa bhagavato pāvacane okkantaniyāmo caritabrahmacariyo”ti. </span></div><p><div class=verse-container id=kv4.8:7.1><span>Bodhisatto kassapassa bhagavato pāvacane okkantaniyāmo caritabrahmacariyoti? </span></div><p><div class=verse-container id=kv4.8:7.2><span>Āmantā. </span></div><p><div class=verse-container id=kv4.8:7.3><span>Bodhisatto dukkarakāriyaṁ akāsīti? </span></div><p><div class=verse-container id=kv4.8:7.4><span>Āmantā. </span></div><p><div class=verse-container id=kv4.8:7.5><span>Dassanasampanno puggalo dukkarakāriyaṁ kareyyāti? </span></div><p><div class=verse-container id=kv4.8:7.6><span>Na hevaṁ vattabbe …pe…. </span></div><p><div class=verse-container id=kv4.8:8.1><span>Bodhisatto aparantapaṁ akāsi, aññaṁ satthāraṁ uddisīti? </span></div><p><div class=verse-container id=kv4.8:8.2><span>Āmantā. </span></div><p><div class=verse-container id=kv4.8:8.3><span>Dassanasampanno puggalo aññaṁ satthāraṁ uddiseyyāti? </span></div><p><div class=verse-container id=kv4.8:8.4><span>Na hevaṁ vattabbe …pe…. </span></div><p><div class=verse-container id=kv4.8:9.1><span>Āyasmā ānando bhagavato pāvacane okkantaniyāmo caritabrahmacariyo, āyasmā ānando bhagavato sāvakoti? </span></div><p><div class=verse-container id=kv4.8:9.2><span>Āmantā. </span></div><p><div class=verse-container id=kv4.8:9.3><span>Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti? </span></div><p><div class=verse-container id=kv4.8:9.4><span>Na hevaṁ vattabbe …pe…. </span></div><p><div class=verse-container id=kv4.8:10.1><span>Citto gahapati hatthako āḷavako bhagavato pāvacane okkantaniyāmo caritabrahmacariyo, citto gahapati hatthako āḷavako bhagavato sāvakoti? </span></div><p><div class=verse-container id=kv4.8:10.2><span>Āmantā. </span></div><p><div class=verse-container id=kv4.8:10.3><span>Bodhisatto kassapassa bhagavato pāvacane okkantaniyāmo caritabrahmacariyo, bodhisatto kassapassa bhagavato sāvakoti? </span></div><p><div class=verse-container id=kv4.8:10.4><span>Na hevaṁ vattabbe …pe…. </span></div><p><div class=verse-container id=kv4.8:11.1><span>Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? </span></div><p><div class=verse-container id=kv4.8:11.2><span>Āmantā. </span></div><p><div class=verse-container id=kv4.8:11.3><span>Āyasmā ānando bhagavato pāvacane okkantaniyāmo caritabrahmacariyo, na ca bhagavato sāvakoti? </span></div><p><div class=verse-container id=kv4.8:11.4><span>Na hevaṁ vattabbe …pe…. </span></div><p><div class=verse-container id=kv4.8:12.1><span>Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? </span></div><p><div class=verse-container id=kv4.8:12.2><span>Āmantā. </span></div><p><div class=verse-container id=kv4.8:12.3><span>Citto gahapati hatthako āḷavako bhagavato pāvacane okkantaniyāmo caritabrahmacariyo, na ca bhagavato sāvakoti? </span></div><p><div class=verse-container id=kv4.8:12.4><span>Na hevaṁ vattabbe …pe…. </span></div><p><div class=verse-container id=kv4.8:13.1><span>Bodhisatto kassapassa bhagavato pāvacane okkantaniyāmo caritabrahmacariyo, na ca kassapassa bhagavato sāvakoti? </span></div><p><div class=verse-container id=kv4.8:13.2><span>Āmantā. </span></div><p><div class=verse-container id=kv4.8:13.3><span>Sāvako jātiṁ vītivatto asāvako hotīti? </span></div><p><div class=verse-container id=kv4.8:13.4><span>Na hevaṁ vattabbe …pe…. </span></div><p><div class=verse-container id=kv4.8:14.1><span>Na vattabbaṁ—</span></div><p><div class=verse-container id=kv4.8:14.2><span>“bodhisatto kassapassa bhagavato pāvacane okkantaniyāmo caritabrahmacariyo”ti? </span></div><p><div class=verse-container id=kv4.8:14.3><span>Āmantā. </span></div><p><div class=verse-container id=kv4.8:14.4><span>Nanu vuttaṁ bhagavatā—</span></div><p><div class=verse-container id=kv4.8:14.5><span>“kassape ahaṁ, ānanda, bhagavati brahmacariyaṁ acariṁ āyatiṁ sambodhāyā”ti. </span></div><p><div class=verse-container id=kv4.8:14.6><span>Attheva suttantoti? </span></div><p><div class=verse-container id=kv4.8:14.7><span>Āmantā. </span></div><p><div class=verse-container id=kv4.8:14.8><span>Tena hi na vattabbaṁ—</span></div><p><div class=verse-container id=kv4.8:14.9><span>“bodhisatto kassapassa bhagavato pāvacane okkantaniyāmo caritabrahmacariyo”ti. </span></div><p><div class=verse-container id=kv4.8:15.1><span>Bodhisatto kassapassa bhagavato pāvacane okkantaniyāmo caritabrahmacariyoti? </span></div><p><div class=verse-container id=kv4.8:15.2><span>Āmantā. </span></div><p><div class=verse-container id=kv4.8:15.3><span>Nanu vuttaṁ bhagavatā—</span></div><p><div class=verse-container id=kv4.8:16.1><span>“Sabbābhibhū sabbavidūhamasmi, </span></div><p><div class=verse-container id=kv4.8:16.2><span>Sabbesu dhammesu anupalitto; </span></div><p><div class=verse-container id=kv4.8:16.3><span>Sabbañjaho taṇhakkhaye vimutto, </span></div><p><div class=verse-container id=kv4.8:16.4><span>Sayaṁ abhiññāya kamuddiseyyaṁ. </span></div><p><div class=verse-container id=kv4.8:17.1><span>Na me ācariyo atthi, </span></div><p><div class=verse-container id=kv4.8:17.2><span>sadiso me na vijjati; </span></div><p><div class=verse-container id=kv4.8:17.3><span>Sadevakasmiṁ lokasmiṁ, </span></div><p><div class=verse-container id=kv4.8:17.4><span>natthi me paṭipuggalo. </span></div><p><div class=verse-container id=kv4.8:18.1><span>Ahañhi arahā loke, </span></div><p><div class=verse-container id=kv4.8:18.2><span>ahaṁ satthā anuttaro; </span></div><p><div class=verse-container id=kv4.8:18.3><span>Ekomhi sammāsambuddho, </span></div><p><div class=verse-container id=kv4.8:18.4><span>sītibhūtosmi nibbuto. </span></div><p><div class=verse-container id=kv4.8:19.1><span>Dhammacakkaṁ pavattetuṁ, </span></div><p><div class=verse-container id=kv4.8:19.2><span>Gacchāmi kāsinaṁ puraṁ; </span></div><p><div class=verse-container id=kv4.8:19.3><span>Andhībhūtasmiṁ lokasmiṁ, </span></div><p><div class=verse-container id=kv4.8:19.4><span>Āhañchaṁ amatadundubhin”ti. </span></div><p><div class=verse-container id=kv4.8:20.1><span>“Yathā kho tvaṁ, āvuso, paṭijānāsi, arahasi anantajino”ti? </span></div><p><div class=verse-container id=kv4.8:21.1><span>“Mādisā ve jinā honti, </span></div><p><div class=verse-container id=kv4.8:21.2><span>ye pattā āsavakkhayaṁ; </span></div><p><div class=verse-container id=kv4.8:21.3><span>Jitā me pāpakā dhammā, </span></div><p><div class=verse-container id=kv4.8:21.4><span>tasmāhaṁ upaka jino”ti. </span></div><p><div class=verse-container id=kv4.8:22.1><span>Attheva suttantoti? </span></div><p><div class=verse-container id=kv4.8:22.2><span>Āmantā. </span></div><p><div class=verse-container id=kv4.8:22.3><span>Tena hi na vattabbaṁ—</span></div><p><div class=verse-container id=kv4.8:22.4><span>“bodhisatto kassapassa bhagavato pāvacane okkantaniyāmo caritabrahmacariyo”ti. </span></div><p><div class=verse-container id=kv4.8:23.1><span>Bodhisatto kassapassa bhagavato pāvacane okkantaniyāmo caritabrahmacariyoti? </span></div><p><div class=verse-container id=kv4.8:23.2><span>Āmantā. </span></div><p><div class=verse-container id=kv4.8:23.3><span>Nanu vuttaṁ bhagavatā—</span></div><p><div class=verse-container id=kv4.8:23.4><span>“‘idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span></div><p><div class=verse-container id=kv4.8:23.5><span>‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave …pe… </span></div><p><div class=verse-container id=kv4.8:23.6><span>pariññātanti me, bhikkhave, pubbe ananussutesu dhammesu cakkhuṁ udapādi …pe… āloko udapādi. </span></div><p><div class=verse-container id=kv4.8:23.7><span>‘Idaṁ dukkhasamudayaṁ ariyasaccan’ti me, bhikkhave …pe… </span></div><p><div class=verse-container id=kv4.8:23.8><span>‘taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave …pe… </span></div><p><div class=verse-container id=kv4.8:23.9><span>pahīnanti me, bhikkhave …pe… </span></div><p><div class=verse-container id=kv4.8:23.10><span>‘idaṁ dukkhanirodhaṁ ariyasaccan’ti me, bhikkhave …pe… </span></div><p><div class=verse-container id=kv4.8:23.11><span>‘taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave …pe… </span></div><p><div class=verse-container id=kv4.8:23.12><span>sacchikatanti me, bhikkhave …pe… </span></div><p><div class=verse-container id=kv4.8:23.13><span>‘idaṁ dukkhanirodhagāminī paṭipadā ariyasaccan’ti me, bhikkhave …pe… </span></div><p><div class=verse-container id=kv4.8:23.14><span>‘taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave …pe… </span></div><p><div class=verse-container id=kv4.8:23.15><span>bhāvitanti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādī”ti. </span></div><p><div class=verse-container id=kv4.8:23.16><span>Attheva suttantoti? </span></div><p><div class=verse-container id=kv4.8:23.17><span>Āmantā. </span></div><p><div class=verse-container id=kv4.8:23.18><span>Tena hi na vattabbaṁ—</span></div><p><div class=verse-container id=kv4.8:23.19><span>“bodhisatto kassapassa bhagavato pāvacane okkantaniyāmo caritabrahmacariyo”ti. </span></div><p><div class=verse-container id=kv4.8:23.20><span>Niyāmokkantikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0004/kv0004P0007.html>Previous</a><a href=/canon/en/pli/ms/abhidhamma/kv/kv0004/kv0004P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>