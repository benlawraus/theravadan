<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0002.html>Previous</a><a href=/canon/en/pli/ms/abhidhamma/kv/kv0004/kv0004P0004.html>Next</a></div><p><div class=verse-container id=kv4.3:0.1><span>Kathāvatthu </span></div><p><div class=verse-container id=kv4.3:0.2><span>Mahāpaṇṇāsaka </span></div><p><div class=verse-container id=kv4.3:0.3><span>Catutthavagga </span></div><p><div class=verse-container id=kv4.3:0.4><span class=big-bold>Anāsavakathā </span></div><p><div class=verse-container id=kv4.3:1.1><span>Arahato sabbe dhammā anāsavāti? </span></div><p><div class=verse-container id=kv4.3:1.2><span>Āmantā. </span></div><p><div class=verse-container id=kv4.3:1.3><span>Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti? </span></div><p><div class=verse-container id=kv4.3:1.4><span>Na hevaṁ vattabbe …pe…. </span></div><p><div class=verse-container id=kv4.3:2.1><span>Arahato sabbe dhammā anāsavāti? </span></div><p><div class=verse-container id=kv4.3:2.2><span>Āmantā. </span></div><p><div class=verse-container id=kv4.3:2.3><span>Arahato cakkhuṁ anāsavanti? </span></div><p><div class=verse-container id=kv4.3:2.4><span>Na hevaṁ vattabbe …pe…. </span></div><p><div class=verse-container id=kv4.3:2.5><span>Arahato cakkhuṁ anāsavanti? </span></div><p><div class=verse-container id=kv4.3:2.6><span>Āmantā. </span></div><p><div class=verse-container id=kv4.3:2.7><span>Maggo phalaṁ nibbānaṁ, sotāpattimaggo sotāpattiphalaṁ …pe… bojjhaṅgoti? </span></div><p><div class=verse-container id=kv4.3:2.8><span>Na hevaṁ vattabbe …pe…. </span></div><p><div class=verse-container id=kv4.3:3.1><span>Arahato sotaṁ …pe… </span></div><p><div class=verse-container id=kv4.3:3.2><span>arahato ghānaṁ … </span></div><p><div class=verse-container id=kv4.3:3.3><span>arahato jivhā … </span></div><p><div class=verse-container id=kv4.3:3.4><span>arahato kāyo anāsavoti? </span></div><p><div class=verse-container id=kv4.3:3.5><span>Na hevaṁ vattabbe …pe… </span></div><p><div class=verse-container id=kv4.3:3.6><span>arahato kāyo anāsavoti? </span></div><p><div class=verse-container id=kv4.3:3.7><span>Āmantā. </span></div><p><div class=verse-container id=kv4.3:3.8><span>Maggo phalaṁ nibbānaṁ, sotāpattimaggo sotāpattiphalaṁ …pe… bojjhaṅgoti? </span></div><p><div class=verse-container id=kv4.3:3.9><span>Na hevaṁ vattabbe …pe…. </span></div><p><div class=verse-container id=kv4.3:4.1><span>Arahato kāyo anāsavoti? </span></div><p><div class=verse-container id=kv4.3:4.2><span>Āmantā. </span></div><p><div class=verse-container id=kv4.3:4.3><span>Arahato kāyo paggahaniggahupago chedanabhedanupago kākehi gijjhehi kulalehi sādhāraṇoti? </span></div><p><div class=verse-container id=kv4.3:4.4><span>Āmantā. </span></div><p><div class=verse-container id=kv4.3:4.5><span>Anāsavo dhammo paggahaniggahupago chedanabhedanupago kākehi gijjhehi kulalehi sādhāraṇoti? </span></div><p><div class=verse-container id=kv4.3:4.6><span>Na hevaṁ vattabbe …pe…. </span></div><p><div class=verse-container id=kv4.3:5.1><span>Arahato kāye visaṁ kameyya, satthaṁ kameyya, aggi kameyyāti? </span></div><p><div class=verse-container id=kv4.3:5.2><span>Āmantā. </span></div><p><div class=verse-container id=kv4.3:5.3><span>Anāsave dhamme visaṁ kameyya, satthaṁ kameyya, aggi kameyyāti? </span></div><p><div class=verse-container id=kv4.3:5.4><span>Na hevaṁ vattabbe …pe…. </span></div><p><div class=verse-container id=kv4.3:6.1><span>Labbhā arahato kāyo addubandhanena bandhituṁ, rajjubandhanena bandhituṁ, saṅkhalikabandhanena bandhituṁ, gāmabandhanena bandhituṁ, nigamabandhanena bandhituṁ, nagarabandhanena bandhituṁ, janapadabandhanena bandhituṁ, kaṇṭhapañcamehi bandhanehi bandhitunti? </span></div><p><div class=verse-container id=kv4.3:6.2><span>Āmantā. </span></div><p><div class=verse-container id=kv4.3:6.3><span>Labbhā anāsavo dhammo addubandhanena bandhituṁ, rajjubandhanena bandhituṁ, saṅkhalikabandhanena bandhituṁ, gāmanigamanagarajanapadabandhanena bandhituṁ, kaṇṭhapañcamehi bandhanehi bandhitunti? </span></div><p><div class=verse-container id=kv4.3:6.4><span>Na hevaṁ vattabbe …pe…. </span></div><p><div class=verse-container id=kv4.3:7.1><span>Yadi arahā puthujjanassa cīvaraṁ deti, anāsavaṁ hutvā sāsavaṁ hotīti? </span></div><p><div class=verse-container id=kv4.3:7.2><span>Na hevaṁ vattabbe …pe… </span></div><p><div class=verse-container id=kv4.3:7.3><span>anāsavaṁ hutvā sāsavaṁ hotīti? </span></div><p><div class=verse-container id=kv4.3:7.4><span>Āmantā. </span></div><p><div class=verse-container id=kv4.3:7.5><span>Taññeva anāsavaṁ taṁ sāsavanti? </span></div><p><div class=verse-container id=kv4.3:7.6><span>Na hevaṁ vattabbe …pe… </span></div><p><div class=verse-container id=kv4.3:7.7><span>taññeva anāsavaṁ taṁ sāsavanti? </span></div><p><div class=verse-container id=kv4.3:7.8><span>Āmantā. </span></div><p><div class=verse-container id=kv4.3:7.9><span>Maggo anāsavo hutvā sāsavo hotīti? </span></div><p><div class=verse-container id=kv4.3:7.10><span>Na hevaṁ vattabbe …pe… </span></div><p><div class=verse-container id=kv4.3:7.11><span>phalaṁ … </span></div><p><div class=verse-container id=kv4.3:7.12><span>satipaṭṭhānaṁ … </span></div><p><div class=verse-container id=kv4.3:7.13><span>sammappadhānaṁ … </span></div><p><div class=verse-container id=kv4.3:7.14><span>iddhipādo … </span></div><p><div class=verse-container id=kv4.3:7.15><span>indriyaṁ … </span></div><p><div class=verse-container id=kv4.3:7.16><span>balaṁ … </span></div><p><div class=verse-container id=kv4.3:7.17><span>bojjhaṅgo anāsavo hutvā sāsavo hotīti? </span></div><p><div class=verse-container id=kv4.3:7.18><span>Na hevaṁ vattabbe …pe…. </span></div><p><div class=verse-container id=kv4.3:8.1><span>Yadi arahā puthujjanassa piṇḍapātaṁ deti, senāsanaṁ deti, gilānapaccayabhesajjaparikkhāraṁ deti, anāsavo hutvā sāsavo hotīti? </span></div><p><div class=verse-container id=kv4.3:8.2><span>Na hevaṁ vattabbe …pe… </span></div><p><div class=verse-container id=kv4.3:8.3><span>anāsavo hutvā sāsavo hotīti? </span></div><p><div class=verse-container id=kv4.3:8.4><span>Āmantā. </span></div><p><div class=verse-container id=kv4.3:8.5><span>Taññeva anāsavaṁ taṁ sāsavanti? </span></div><p><div class=verse-container id=kv4.3:8.6><span>Na hevaṁ vattabbe …pe… </span></div><p><div class=verse-container id=kv4.3:8.7><span>taññeva anāsavaṁ taṁ sāsavanti? </span></div><p><div class=verse-container id=kv4.3:8.8><span>Āmantā. </span></div><p><div class=verse-container id=kv4.3:8.9><span>Maggo anāsavo hutvā sāsavo hotīti? </span></div><p><div class=verse-container id=kv4.3:8.10><span>Na hevaṁ vattabbe …pe… </span></div><p><div class=verse-container id=kv4.3:8.11><span>phalaṁ … </span></div><p><div class=verse-container id=kv4.3:8.12><span>satipaṭṭhānaṁ … </span></div><p><div class=verse-container id=kv4.3:8.13><span>sammappadhānaṁ … </span></div><p><div class=verse-container id=kv4.3:8.14><span>iddhipādo … </span></div><p><div class=verse-container id=kv4.3:8.15><span>indriyaṁ … </span></div><p><div class=verse-container id=kv4.3:8.16><span>balaṁ … </span></div><p><div class=verse-container id=kv4.3:8.17><span>bojjhaṅgo anāsavo hutvā sāsavo hotīti? </span></div><p><div class=verse-container id=kv4.3:8.18><span>Na hevaṁ vattabbe …pe…. </span></div><p><div class=verse-container id=kv4.3:9.1><span>Yadi puthujjano arahato cīvaraṁ deti, sāsavaṁ hutvā anāsavaṁ hotīti? </span></div><p><div class=verse-container id=kv4.3:9.2><span>Na hevaṁ vattabbe …pe… </span></div><p><div class=verse-container id=kv4.3:9.3><span>sāsavaṁ hutvā anāsavaṁ hotīti? </span></div><p><div class=verse-container id=kv4.3:9.4><span>Āmantā. </span></div><p><div class=verse-container id=kv4.3:9.5><span>Taññeva sāsavaṁ taṁ anāsavanti? </span></div><p><div class=verse-container id=kv4.3:9.6><span>Na hevaṁ vattabbe …pe… </span></div><p><div class=verse-container id=kv4.3:9.7><span>taññeva sāsavaṁ taṁ anāsavanti? </span></div><p><div class=verse-container id=kv4.3:9.8><span>Āmantā. </span></div><p><div class=verse-container id=kv4.3:9.9><span>Rāgo sāsavo hutvā anāsavo hotīti? </span></div><p><div class=verse-container id=kv4.3:9.10><span>Na hevaṁ vattabbe …pe… </span></div><p><div class=verse-container id=kv4.3:9.11><span>doso …pe… </span></div><p><div class=verse-container id=kv4.3:9.12><span>moho …pe… </span></div><p><div class=verse-container id=kv4.3:9.13><span>anottappaṁ sāsavaṁ hutvā anāsavaṁ hotīti? </span></div><p><div class=verse-container id=kv4.3:9.14><span>Na hevaṁ vattabbe …pe… </span></div><p><div class=verse-container id=kv4.3:10.1><span>Yadi puthujjano arahato piṇḍapātaṁ deti, senāsanaṁ deti, gilānapaccayabhesajjaparikkhāraṁ deti, sāsavo hutvā anāsavo hotīti? </span></div><p><div class=verse-container id=kv4.3:10.2><span>Na hevaṁ vattabbe …pe… </span></div><p><div class=verse-container id=kv4.3:10.3><span>sāsavo hutvā anāsavo hotīti? </span></div><p><div class=verse-container id=kv4.3:10.4><span>Āmantā. </span></div><p><div class=verse-container id=kv4.3:10.5><span>Taññeva sāsavaṁ taṁ anāsavanti? </span></div><p><div class=verse-container id=kv4.3:10.6><span>Na hevaṁ vattabbe …pe… </span></div><p><div class=verse-container id=kv4.3:10.7><span>taññeva sāsavaṁ taṁ anāsavanti? </span></div><p><div class=verse-container id=kv4.3:10.8><span>Āmantā. </span></div><p><div class=verse-container id=kv4.3:10.9><span>Rāgo sāsavo hutvā anāsavo hotīti? </span></div><p><div class=verse-container id=kv4.3:10.10><span>Na hevaṁ vattabbe …pe… </span></div><p><div class=verse-container id=kv4.3:10.11><span>doso …pe… </span></div><p><div class=verse-container id=kv4.3:10.12><span>moho …pe… </span></div><p><div class=verse-container id=kv4.3:10.13><span>anottappaṁ sāsavaṁ hutvā anāsavaṁ hotīti? </span></div><p><div class=verse-container id=kv4.3:10.14><span>Na hevaṁ vattabbe …pe…. </span></div><p><div class=verse-container id=kv4.3:11.1><span>Na vattabbaṁ—</span></div><p><div class=verse-container id=kv4.3:11.2><span>“arahato sabbe dhammā anāsavā”ti? </span></div><p><div class=verse-container id=kv4.3:11.3><span>Āmantā. </span></div><p><div class=verse-container id=kv4.3:11.4><span>Nanu arahā anāsavoti? </span></div><p><div class=verse-container id=kv4.3:11.5><span>Āmantā. </span></div><p><div class=verse-container id=kv4.3:11.6><span>Hañci arahā anāsavo, tena vata re vattabbe—</span></div><p><div class=verse-container id=kv4.3:11.7><span>“arahato sabbe dhammā anāsavā”ti. </span></div><p><div class=verse-container id=kv4.3:11.8><span>Anāsavakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0004/kv0004P0002.html>Previous</a><a href=/canon/en/pli/ms/abhidhamma/kv/kv0004/kv0004P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>