<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0009.html>Previous</a><a href=/canon/en/pli/ms/abhidhamma/kv/kv0005.html>Next</a></div><p id=kv4.10:0.1><span class=root>Kathāvatthu </span><br><p id=kv4.10:0.2><span class=root>Mahāpaṇṇāsaka </span><br><p id=kv4.10:0.3><span class=root>Catutthavagga </span><br><p id=kv4.10:0.4><span class="root big-bold">Sabbasaṁyojanappahānakathā </span><br><p id=kv4.10:1.1><span class=root>Sabbasaṁyojanānaṁ pahānaṁ arahattanti? </span><br><p id=kv4.10:1.2><span class=root>Āmantā. </span><br><p id=kv4.10:1.3><span class=root>Arahattamaggena sabbe saṁyojanā pahīyantīti? </span><br><p id=kv4.10:1.4><span class=root>Na hevaṁ vattabbe …pe…. </span><br><p id=kv4.10:2.1><span class=root>Arahattamaggena sabbe saṁyojanā pahīyantīti? </span><br><p id=kv4.10:2.2><span class=root>Āmantā. </span><br><p id=kv4.10:2.3><span class=root>Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? </span><br><p id=kv4.10:2.4><span class=root>Na hevaṁ vattabbe …pe…. </span><br><p id=kv4.10:3.1><span class=root>Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? </span><br><p id=kv4.10:3.2><span class=root>Āmantā. </span><br><p id=kv4.10:3.3><span class=root>Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti? </span><br><p id=kv4.10:3.4><span class=root>Āmantā. </span><br><p id=kv4.10:3.5><span class=root>Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—</span><br><p id=kv4.10:3.6><span class=root>“arahattamaggena sabbe saṁyojanā pahīyantī”ti. </span><br><p id=kv4.10:4.1><span class=root>Arahattamaggena sabbe saṁyojanā pahīyantīti? </span><br><p id=kv4.10:4.2><span class=root>Āmantā. </span><br><p id=kv4.10:4.3><span class=root>Arahattamaggena oḷārikaṁ kāmarāgaṁ oḷārikaṁ byāpādaṁ pajahatīti? </span><br><p id=kv4.10:4.4><span class=root>Na hevaṁ vattabbe …pe…. </span><br><p id=kv4.10:5.1><span class=root>Arahattamaggena oḷārikaṁ kāmarāgaṁ oḷārikaṁ byāpādaṁ pajahatīti? </span><br><p id=kv4.10:5.2><span class=root>Āmantā. </span><br><p id=kv4.10:5.3><span class=root>Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti? </span><br><p id=kv4.10:5.4><span class=root>Āmantā. </span><br><p id=kv4.10:5.5><span class=root>Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—</span><br><p id=kv4.10:5.6><span class=root>“arahattamaggena sabbe saṁyojanā pahīyantī”ti. </span><br><p id=kv4.10:6.1><span class=root>Arahattamaggena sabbe saṁyojanā pahīyantīti? </span><br><p id=kv4.10:6.2><span class=root>Āmantā. </span><br><p id=kv4.10:6.3><span class=root>Arahattamaggena aṇusahagataṁ kāmarāgaṁ aṇusahagataṁ byāpādaṁ pajahatīti? </span><br><p id=kv4.10:6.4><span class=root>Na hevaṁ vattabbe …pe…. </span><br><p id=kv4.10:7.1><span class=root>Arahattamaggena aṇusahagataṁ kāmarāgaṁ aṇusahagataṁ byāpādaṁ pajahatīti? </span><br><p id=kv4.10:7.2><span class=root>Āmantā. </span><br><p id=kv4.10:7.3><span class=root>Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti? </span><br><p id=kv4.10:7.4><span class=root>Āmantā. </span><br><p id=kv4.10:7.5><span class=root>Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—</span><br><p id=kv4.10:7.6><span class=root>“arahattamaggena sabbe saṁyojanā pahīyantī”ti. </span><br><p id=kv4.10:8.1><span class=root>Arahattamaggena sabbe saṁyojanā pahīyantīti? </span><br><p id=kv4.10:8.2><span class=root>Āmantā. </span><br><p id=kv4.10:8.3><span class=root>Nanu rūparāgaarūparāgamānauddhaccaavijjāya anavasesappahānaṁ arahattaṁ vuttaṁ bhagavatāti? </span><br><p id=kv4.10:8.4><span class=root>Āmantā. </span><br><p id=kv4.10:8.5><span class=root>Hañci rūparāgaarūparāgamānauddhaccaavijjāya anavasesappahānaṁ arahattaṁ vuttaṁ bhagavatā, no ca vata re vattabbe—</span><br><p id=kv4.10:8.6><span class=root>“arahattamaggena sabbe saṁyojanā pahīyantī”ti. </span><br><p id=kv4.10:9.1><span class=root>Na vattabbaṁ—</span><br><p id=kv4.10:9.2><span class=root>“sabbasaṁyojanānaṁ pahānaṁ arahattan”ti? </span><br><p id=kv4.10:9.3><span class=root>Āmantā. </span><br><p id=kv4.10:9.4><span class=root>Nanu arahato sabbe saṁyojanā pahīnāti? </span><br><p id=kv4.10:9.5><span class=root>Āmantā. </span><br><p id=kv4.10:9.6><span class=root>Hañci arahato sabbe saṁyojanā pahīnā, tena vata re vattabbe—</span><br><p id=kv4.10:9.7><span class=root>“sabbasaṁyojanānaṁ pahānaṁ arahattan”ti. </span><br><p id=kv4.10:9.8><span class=root>Sabbasaṁyojanappahānakathā niṭṭhitā. </span><br><p id=kv4.10:9.9><span class=root>Catuttho vaggo. </span><br><p id=kv4.10:9.10><span class=root>Tassuddānaṁ </span><br><p id=kv4.10:10.1><span class=root>Gihi’ssa arahā, saha upapattiyā arahā, arahato sabbe dhammā anāsavā, arahā catūhi phalehi samannāgato, evamevaṁ chahi upekkhāhi, bodhiyā buddho, salakkhaṇasamannāgato, bodhisatto okkantaniyāmo caritabrahmacariyo, paṭipannako phalena samannāgato, sabbasaṁyojanānaṁ pahānaṁ arahattanti. </span><br></main><footer class="container footer"><small><a href=/about>Contact info</a></small></footer>