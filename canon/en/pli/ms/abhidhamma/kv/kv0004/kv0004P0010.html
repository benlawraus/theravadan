<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0009.html>Previous</a><a href=/canon/en/pli/ms/abhidhamma/kv/kv0005.html>Next</a></div><p><div class=verse-container id=kv4.10:0.1><span>Kathāvatthu </span></div><p><div class=verse-container id=kv4.10:0.2><span>Mahāpaṇṇāsaka </span></div><p><div class=verse-container id=kv4.10:0.3><span>Catutthavagga </span></div><p><div class=verse-container id=kv4.10:0.4><span class=big-bold>Sabbasaṁyojanappahānakathā </span></div><p><div class=verse-container id=kv4.10:1.1><span>Sabbasaṁyojanānaṁ pahānaṁ arahattanti? </span></div><p><div class=verse-container id=kv4.10:1.2><span>Āmantā. </span></div><p><div class=verse-container id=kv4.10:1.3><span>Arahattamaggena sabbe saṁyojanā pahīyantīti? </span></div><p><div class=verse-container id=kv4.10:1.4><span>Na hevaṁ vattabbe …pe…. </span></div><p><div class=verse-container id=kv4.10:2.1><span>Arahattamaggena sabbe saṁyojanā pahīyantīti? </span></div><p><div class=verse-container id=kv4.10:2.2><span>Āmantā. </span></div><p><div class=verse-container id=kv4.10:2.3><span>Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? </span></div><p><div class=verse-container id=kv4.10:2.4><span>Na hevaṁ vattabbe …pe…. </span></div><p><div class=verse-container id=kv4.10:3.1><span>Arahattamaggena sakkāyadiṭṭhiṁ vicikicchaṁ sīlabbataparāmāsaṁ pajahatīti? </span></div><p><div class=verse-container id=kv4.10:3.2><span>Āmantā. </span></div><p><div class=verse-container id=kv4.10:3.3><span>Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti? </span></div><p><div class=verse-container id=kv4.10:3.4><span>Āmantā. </span></div><p><div class=verse-container id=kv4.10:3.5><span>Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv4.10:3.6><span>“arahattamaggena sabbe saṁyojanā pahīyantī”ti. </span></div><p><div class=verse-container id=kv4.10:4.1><span>Arahattamaggena sabbe saṁyojanā pahīyantīti? </span></div><p><div class=verse-container id=kv4.10:4.2><span>Āmantā. </span></div><p><div class=verse-container id=kv4.10:4.3><span>Arahattamaggena oḷārikaṁ kāmarāgaṁ oḷārikaṁ byāpādaṁ pajahatīti? </span></div><p><div class=verse-container id=kv4.10:4.4><span>Na hevaṁ vattabbe …pe…. </span></div><p><div class=verse-container id=kv4.10:5.1><span>Arahattamaggena oḷārikaṁ kāmarāgaṁ oḷārikaṁ byāpādaṁ pajahatīti? </span></div><p><div class=verse-container id=kv4.10:5.2><span>Āmantā. </span></div><p><div class=verse-container id=kv4.10:5.3><span>Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti? </span></div><p><div class=verse-container id=kv4.10:5.4><span>Āmantā. </span></div><p><div class=verse-container id=kv4.10:5.5><span>Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv4.10:5.6><span>“arahattamaggena sabbe saṁyojanā pahīyantī”ti. </span></div><p><div class=verse-container id=kv4.10:6.1><span>Arahattamaggena sabbe saṁyojanā pahīyantīti? </span></div><p><div class=verse-container id=kv4.10:6.2><span>Āmantā. </span></div><p><div class=verse-container id=kv4.10:6.3><span>Arahattamaggena aṇusahagataṁ kāmarāgaṁ aṇusahagataṁ byāpādaṁ pajahatīti? </span></div><p><div class=verse-container id=kv4.10:6.4><span>Na hevaṁ vattabbe …pe…. </span></div><p><div class=verse-container id=kv4.10:7.1><span>Arahattamaggena aṇusahagataṁ kāmarāgaṁ aṇusahagataṁ byāpādaṁ pajahatīti? </span></div><p><div class=verse-container id=kv4.10:7.2><span>Āmantā. </span></div><p><div class=verse-container id=kv4.10:7.3><span>Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti? </span></div><p><div class=verse-container id=kv4.10:7.4><span>Āmantā. </span></div><p><div class=verse-container id=kv4.10:7.5><span>Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv4.10:7.6><span>“arahattamaggena sabbe saṁyojanā pahīyantī”ti. </span></div><p><div class=verse-container id=kv4.10:8.1><span>Arahattamaggena sabbe saṁyojanā pahīyantīti? </span></div><p><div class=verse-container id=kv4.10:8.2><span>Āmantā. </span></div><p><div class=verse-container id=kv4.10:8.3><span>Nanu rūparāgaarūparāgamānauddhaccaavijjāya anavasesappahānaṁ arahattaṁ vuttaṁ bhagavatāti? </span></div><p><div class=verse-container id=kv4.10:8.4><span>Āmantā. </span></div><p><div class=verse-container id=kv4.10:8.5><span>Hañci rūparāgaarūparāgamānauddhaccaavijjāya anavasesappahānaṁ arahattaṁ vuttaṁ bhagavatā, no ca vata re vattabbe—</span></div><p><div class=verse-container id=kv4.10:8.6><span>“arahattamaggena sabbe saṁyojanā pahīyantī”ti. </span></div><p><div class=verse-container id=kv4.10:9.1><span>Na vattabbaṁ—</span></div><p><div class=verse-container id=kv4.10:9.2><span>“sabbasaṁyojanānaṁ pahānaṁ arahattan”ti? </span></div><p><div class=verse-container id=kv4.10:9.3><span>Āmantā. </span></div><p><div class=verse-container id=kv4.10:9.4><span>Nanu arahato sabbe saṁyojanā pahīnāti? </span></div><p><div class=verse-container id=kv4.10:9.5><span>Āmantā. </span></div><p><div class=verse-container id=kv4.10:9.6><span>Hañci arahato sabbe saṁyojanā pahīnā, tena vata re vattabbe—</span></div><p><div class=verse-container id=kv4.10:9.7><span>“sabbasaṁyojanānaṁ pahānaṁ arahattan”ti. </span></div><p><div class=verse-container id=kv4.10:9.8><span>Sabbasaṁyojanappahānakathā niṭṭhitā. </span></div><p><div class=verse-container id=kv4.10:9.9><span>Catuttho vaggo. </span></div><p><div class=verse-container id=kv4.10:9.10><span>Tassuddānaṁ </span></div><p><div class=verse-container id=kv4.10:10.1><span>Gihi’ssa arahā, saha upapattiyā arahā, arahato sabbe dhammā anāsavā, arahā catūhi phalehi samannāgato, evamevaṁ chahi upekkhāhi, bodhiyā buddho, salakkhaṇasamannāgato, bodhisatto okkantaniyāmo caritabrahmacariyo, paṭipannako phalena samannāgato, sabbasaṁyojanānaṁ pahānaṁ arahattanti. </span></div><div class=flex-between><a href=/canon/en/pli/ms/abhidhamma/kv/kv0004/kv0004P0009.html>Previous</a><a href=/canon/en/pli/ms/abhidhamma/kv/kv0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>