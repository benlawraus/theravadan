<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0001.html>Previous</a><a href=/canon/en/pli/ms/abhidhamma/kv/kv0004/kv0004P0003.html>Next</a></div><p id=kv4.2:0.1><span class=root>Kathāvatthu </span><br><p id=kv4.2:0.2><span class=root>Mahāpaṇṇāsaka </span><br><p id=kv4.2:0.3><span class=root>Catutthavagga </span><br><p id=kv4.2:0.4><span class="root big-bold">Upapattikathā </span><br><p id=kv4.2:1.1><span class=root>Saha upapattiyā arahāti? </span><br><p id=kv4.2:1.2><span class=root>Āmantā. </span><br><p id=kv4.2:1.3><span class=root>Saha upapattiyā sotāpanno hotīti? </span><br><p id=kv4.2:1.4><span class=root>Na hevaṁ vattabbe …pe…. </span><br><p id=kv4.2:2.1><span class=root>Saha upapattiyā arahāti? </span><br><p id=kv4.2:2.2><span class=root>Āmantā. </span><br><p id=kv4.2:2.3><span class=root>Saha upapattiyā sakadāgāmī hotīti? </span><br><p id=kv4.2:2.4><span class=root>Na hevaṁ vattabbe …pe…. </span><br><p id=kv4.2:3.1><span class=root>Saha upapattiyā arahāti? </span><br><p id=kv4.2:3.2><span class=root>Āmantā. </span><br><p id=kv4.2:3.3><span class=root>Saha upapattiyā anāgāmī hotīti? </span><br><p id=kv4.2:3.4><span class=root>Na hevaṁ vattabbe …pe…. </span><br><p id=kv4.2:4.1><span class=root>Saha upapattiyā sotāpanno na hotīti? </span><br><p id=kv4.2:4.2><span class=root>Āmantā. </span><br><p id=kv4.2:4.3><span class=root>Hañci saha upapattiyā sotāpanno na hoti, no ca vata re vattabbe—</span><br><p id=kv4.2:4.4><span class=root>“saha upapattiyā arahā”ti. </span><br><p id=kv4.2:5.1><span class=root>Saha upapattiyā sakadāgāmī na hotīti? </span><br><p id=kv4.2:5.2><span class=root>Āmantā. </span><br><p id=kv4.2:5.3><span class=root>Hañci saha upapattiyā sakadāgāmī na hoti, no ca vata re vattabbe—</span><br><p id=kv4.2:5.4><span class=root>“saha upapattiyā arahā”ti. </span><br><p id=kv4.2:6.1><span class=root>Saha upapattiyā anāgāmī na hotīti? </span><br><p id=kv4.2:6.2><span class=root>Āmantā. </span><br><p id=kv4.2:6.3><span class=root>Hañci saha upapattiyā anāgāmī na hoti, no ca vata re vattabbe—</span><br><p id=kv4.2:6.4><span class=root>“saha upapattiyā arahā”ti. </span><br><p id=kv4.2:7.1><span class=root>Saha upapattiyā arahāti? </span><br><p id=kv4.2:7.2><span class=root>Āmantā. </span><br><p id=kv4.2:7.3><span class=root>Sāriputto thero saha upapattiyā arahāti? </span><br><p id=kv4.2:7.4><span class=root>Na hevaṁ vattabbe. </span><br><p id=kv4.2:7.5><span class=root>Mahāmoggallāno thero …pe… </span><br><p id=kv4.2:7.6><span class=root>mahākassapo thero …pe… </span><br><p id=kv4.2:7.7><span class=root>mahākaccāno thero …pe… </span><br><p id=kv4.2:7.8><span class=root>mahākoṭṭhiko thero …pe… </span><br><p id=kv4.2:7.9><span class=root>mahāpanthako thero saha upapattiyā arahāti? </span><br><p id=kv4.2:7.10><span class=root>Na hevaṁ vattabbe …pe…. </span><br><p id=kv4.2:8.1><span class=root>Sāriputto thero na saha upapattiyā arahāti? </span><br><p id=kv4.2:8.2><span class=root>Āmantā. </span><br><p id=kv4.2:8.3><span class=root>Hañci sāriputto thero na saha upapattiyā arahā, no ca vata re vattabbe—</span><br><p id=kv4.2:8.4><span class=root>“saha upapattiyā arahā”ti. </span><br><p id=kv4.2:9.1><span class=root>Mahāmoggallāno thero …pe… </span><br><p id=kv4.2:9.2><span class=root>mahākassapo thero …pe… </span><br><p id=kv4.2:9.3><span class=root>mahākaccāno thero …pe… </span><br><p id=kv4.2:9.4><span class=root>mahākoṭṭhiko thero …pe… </span><br><p id=kv4.2:9.5><span class=root>mahāpanthako thero na saha upapattiyā arahāti? </span><br><p id=kv4.2:9.6><span class=root>Āmantā. </span><br><p id=kv4.2:9.7><span class=root>Hañci mahāpanthako thero na saha upapattiyā arahā, no ca vata re vattabbe—</span><br><p id=kv4.2:9.8><span class=root>“saha upapattiyā arahā”ti. </span><br><p id=kv4.2:10.1><span class=root>Saha upapattiyā arahāti? </span><br><p id=kv4.2:10.2><span class=root>Āmantā. </span><br><p id=kv4.2:10.3><span class=root>Upapattesiyena cittena arahattaṁ sacchikaroti lokiyena sāsavena …pe… saṅkilesiyenāti? </span><br><p id=kv4.2:10.4><span class=root>Na hevaṁ vattabbe …pe…. </span><br><p id=kv4.2:11.1><span class=root>Saha upapattiyā arahāti? </span><br><p id=kv4.2:11.2><span class=root>Āmantā. </span><br><p id=kv4.2:11.3><span class=root>Upapattesiyaṁ cittaṁ niyyānikaṁ khayagāmī bodhagāmī apacayagāmī anāsavaṁ …pe… </span><br><p id=kv4.2:11.4><span class=root>asaṅkilesiyanti? </span><br><p id=kv4.2:11.5><span class=root>Na hevaṁ vattabbe …pe…. </span><br><p id=kv4.2:12.1><span class=root>Nanu upapattesiyaṁ cittaṁ aniyyānikaṁ na khayagāmi na bodhagāmi na apacayagāmi sāsavaṁ …pe… </span><br><p id=kv4.2:12.2><span class=root>saṅkilesiyanti? </span><br><p id=kv4.2:12.3><span class=root>Āmantā. </span><br><p id=kv4.2:12.4><span class=root>Hañci upapattesiyaṁ cittaṁ aniyyānikaṁ na khayagāmi na bodhagāmi na apacayagāmi sāsavaṁ …pe… saṅkilesiyaṁ, no ca vata re vattabbe—</span><br><p id=kv4.2:12.5><span class=root>“saha upapattiyā arahā”ti. </span><br><p id=kv4.2:13.1><span class=root>Saha upapattiyā arahāti? </span><br><p id=kv4.2:13.2><span class=root>Āmantā. </span><br><p id=kv4.2:13.3><span class=root>Upapattesiyena cittena rāgaṁ pajahati, dosaṁ pajahati, mohaṁ pajahati, anottappaṁ pajahatīti? </span><br><p id=kv4.2:13.4><span class=root>Na hevaṁ vattabbe …pe…. </span><br><p id=kv4.2:14.1><span class=root>Saha upapattiyā arahāti? </span><br><p id=kv4.2:14.2><span class=root>Āmantā. </span><br><p id=kv4.2:14.3><span class=root>Upapattesiyaṁ cittaṁ maggo … satipaṭṭhānaṁ …pe… sammappadhānaṁ … iddhipādo … indriyaṁ … balaṁ … bojjhaṅgoti? </span><br><p id=kv4.2:14.4><span class=root>Na hevaṁ vattabbe …pe…. </span><br><p id=kv4.2:15.1><span class=root>Saha upapattiyā arahāti? </span><br><p id=kv4.2:15.2><span class=root>Āmantā. </span><br><p id=kv4.2:15.3><span class=root>Upapattesiyena cittena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti? </span><br><p id=kv4.2:15.4><span class=root>Na hevaṁ vattabbe …pe… </span><br><p id=kv4.2:15.5><span class=root>saha upapattiyā arahāti? </span><br><p id=kv4.2:15.6><span class=root>Āmantā. </span><br><p id=kv4.2:15.7><span class=root>Cuticittaṁ maggacittaṁ upapattesiyaṁ cittaṁ phalacittanti? </span><br><p id=kv4.2:15.8><span class=root>Na hevaṁ vattabbe …pe…. </span><br><p id=kv4.2:15.9><span class=root>Upapattikathā niṭṭhitā. </span><br></main><footer class="container footer"><small><a href=/about/>Contact info</a></small></footer>