<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0006.html>Previous</a><a href=/canon/en/pli/ms/abhidhamma/kv/kv0004/kv0004P0008.html>Next</a></div><p id=kv4.7:0.1><span class=root>Kathāvatthu </span><br><p id=kv4.7:0.2><span class=root>Mahāpaṇṇāsaka </span><br><p id=kv4.7:0.3><span class=root>Catutthavagga </span><br><p id=kv4.7:0.4><span class="root big-bold">Lakkhaṇakathā </span><br><p id=kv4.7:1.1><span class=root>Lakkhaṇasamannāgato bodhisattoti? </span><br><p id=kv4.7:1.2><span class=root>Āmantā. </span><br><p id=kv4.7:1.3><span class=root>Padesalakkhaṇehi samannāgato padesabodhisattoti? </span><br><p id=kv4.7:1.4><span class=root>Na hevaṁ vattabbe …pe…. </span><br><p id=kv4.7:2.1><span class=root>Lakkhaṇasamannāgato bodhisattoti? </span><br><p id=kv4.7:2.2><span class=root>Āmantā. </span><br><p id=kv4.7:2.3><span class=root>Tibhāgalakkhaṇehi samannāgato tibhāgabodhisattoti? </span><br><p id=kv4.7:2.4><span class=root>Na hevaṁ vattabbe …pe…. </span><br><p id=kv4.7:3.1><span class=root>Lakkhaṇasamannāgato bodhisattoti? </span><br><p id=kv4.7:3.2><span class=root>Āmantā. </span><br><p id=kv4.7:3.3><span class=root>Upaḍḍhalakkhaṇehi samannāgato upaḍḍhabodhisattoti? </span><br><p id=kv4.7:3.4><span class=root>Na hevaṁ vattabbe …pe…. </span><br><p id=kv4.7:4.1><span class=root>Lakkhaṇasamannāgato bodhisattoti? </span><br><p id=kv4.7:4.2><span class=root>Āmantā. </span><br><p id=kv4.7:4.3><span class=root>Cakkavattisatto lakkhaṇasamannāgato, cakkavattisatto bodhisattoti? </span><br><p id=kv4.7:4.4><span class=root>Na hevaṁ vattabbe …pe…. </span><br><p id=kv4.7:5.1><span class=root>Cakkavattisatto lakkhaṇasamannāgato, cakkavattisatto bodhisattoti? </span><br><p id=kv4.7:5.2><span class=root>Āmantā. </span><br><p id=kv4.7:5.3><span class=root>Yādiso bodhisattassa pubbayogo pubbacariyā dhammakkhānaṁ dhammadesanā, tādiso cakkavattisattassa pubbayogo pubbacariyā dhammakkhānaṁ dhammadesanāti? </span><br><p id=kv4.7:5.4><span class=root>Na hevaṁ vattabbe …pe…. </span><br><p id=kv4.7:6.1><span class=root>Yathā bodhisattassa jāyamānassa devā paṭhamaṁ paṭiggaṇhanti pacchā manussā, evamevaṁ cakkavattisattassa jāyamānassa devā paṭhamaṁ paṭiggaṇhanti pacchā manussāti? </span><br><p id=kv4.7:6.2><span class=root>Na hevaṁ vattabbe …pe…. </span><br><p id=kv4.7:7.1><span class=root>Yathā bodhisattassa jāyamānassa cattāro naṁ devaputtā paṭiggahetvā mātu purato ṭhapenti—</span><br><p id=kv4.7:7.2><span class=root>“attamanā, devi, hohi. </span><br><p id=kv4.7:7.3><span class=root>Mahesakkho te putto uppanno”ti, evamevaṁ cakkavattisattassa jāyamānassa cattāro naṁ devaputtā paṭiggahetvā mātu purato ṭhapenti—</span><br><p id=kv4.7:7.4><span class=root>“attamanā, devi, hohi. </span><br><p id=kv4.7:7.5><span class=root>Mahesakkho te putto uppanno”ti? </span><br><p id=kv4.7:7.6><span class=root>Na hevaṁ vattabbe …pe…. </span><br><p id=kv4.7:8.1><span class=root>Yathā bodhisattassa jāyamānassa dve udakassa dhārā antalikkhā pātubhavanti—</span><br><p id=kv4.7:8.2><span class=root>ekā sītassa, ekā uṇhassa—</span><br><p id=kv4.7:8.3><span class=root>yena bodhisattassa udakakiccaṁ karonti mātu ca, evamevaṁ cakkavattisattassa jāyamānassa dve udakassa dhārā antalikkhā pātubhavanti—</span><br><p id=kv4.7:8.4><span class=root>ekā sītassa, ekā uṇhassa—</span><br><p id=kv4.7:8.5><span class=root>yena cakkavattisattassa udakakiccaṁ karonti mātu cāti? </span><br><p id=kv4.7:8.6><span class=root>Na hevaṁ vattabbe …pe…. </span><br><p id=kv4.7:9.1><span class=root>Yathā sampatijāto bodhisatto samehi pādehi patiṭṭhahitvā uttarena abhimukho sattapadavītihārena gacchati setamhi chatte anudhāriyamāne, sabbā ca disā viloketi, āsabhiñca vācaṁ bhāsati—</span><br><p id=kv4.7:9.2><span class=root>“aggohamasmi lokassa, jeṭṭhohamasmi lokassa, seṭṭhohamasmi lokassa, ayamantimā jāti, natthi dāni punabbhavo”ti, evamevaṁ sampatijāto cakkavattisatto samehi pādehi patiṭṭhahitvā uttarena abhimukho sattapadavītihārena gacchati setamhi chatte anudhāriyamāne, sabbā ca disā viloketi, āsabhiñca vācaṁ bhāsati—</span><br><p id=kv4.7:9.3><span class=root>“aggohamasmi lokassa, jeṭṭhohamasmi lokassa, seṭṭhohamasmi lokassa, ayamantimā jāti, natthi dāni punabbhavo”ti? </span><br><p id=kv4.7:9.4><span class=root>Na hevaṁ vattabbe …pe…. </span><br><p id=kv4.7:10.1><span class=root>Yathā bodhisattassa jāyamānassa mahato ālokassa mahato obhāsassa mahato bhūmicālassa pātubhāvo hoti, evamevaṁ cakkavattisattassa jāyamānassa mahato ālokassa mahato obhāsassa mahato bhūmicālassa pātubhāvo hotīti? </span><br><p id=kv4.7:10.2><span class=root>Na hevaṁ vattabbe …pe…. </span><br><p id=kv4.7:11.1><span class=root>Yathā bodhisattassa pakatikāyo samantā byāmaṁ obhāsati, evamevaṁ cakkavattisattassa pakatikāyo samantā byāmaṁ obhāsatīti? </span><br><p id=kv4.7:11.2><span class=root>Na hevaṁ vattabbe …pe…. </span><br><p id=kv4.7:12.1><span class=root>Yathā bodhisatto mahāsupinaṁ passati, evamevaṁ cakkavattisatto mahāsupinaṁ passatīti? </span><br><p id=kv4.7:12.2><span class=root>Na hevaṁ vattabbe …pe…. </span><br><p id=kv4.7:13.1><span class=root>Na vattabbaṁ—</span><br><p id=kv4.7:13.2><span class=root>“lakkhaṇasamannāgato bodhisatto”ti? </span><br><p id=kv4.7:13.3><span class=root>Āmantā. </span><br><p id=kv4.7:13.4><span class=root>Nanu vuttaṁ bhagavatā—</span><br><p id=kv4.7:13.5><span class=root>“dvattiṁsimāni, bhikkhave, mahāpurisassa mahāpurisalakkhaṇāni, yehi samannāgatassa mahāpurisassa dveva gatiyo bhavanti anaññā. </span><br><p id=kv4.7:13.6><span class=root>Sace agāraṁ ajjhāvasati, rājā hoti cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. </span><br><p id=kv4.7:13.7><span class=root>Tassimāni satta ratanāni bhavanti, seyyathidaṁ—</span><br><p id=kv4.7:13.8><span class=root>cakkaratanaṁ, hatthiratanaṁ, assaratanaṁ, maṇiratanaṁ, itthiratanaṁ, gahapatiratanaṁ, pariṇāyakaratanameva sattamaṁ. </span><br><p id=kv4.7:13.9><span class=root>Parosahassaṁ kho panassa puttā bhavanti sūrā vīraṅgarūpā parasenappamaddanā. </span><br><p id=kv4.7:13.10><span class=root>So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasati. </span><br><p id=kv4.7:13.11><span class=root>Sace kho pana agārasmā anagāriyaṁ pabbajati, arahaṁ hoti sammāsambuddho loke vivaṭṭacchado”ti. </span><br><p id=kv4.7:13.12><span class=root>Attheva suttantoti? </span><br><p id=kv4.7:13.13><span class=root>Āmantā. </span><br><p id=kv4.7:13.14><span class=root>Tena hi lakkhaṇasamannāgato bodhisattoti. </span><br><p id=kv4.7:13.15><span class=root>Lakkhaṇakathā niṭṭhitā. </span><br></main><footer class="container footer"><small><a href=/about/>Contact info</a></small></footer>