<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0004.html> Mahāpaṇṇāsaka Catutthavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0004/kv0004P0003.html>Previous</a><a href=/canon/en/pli/ms/abhidhamma/kv/kv0004/kv0004P0005.html>Next</a></div><p id=kv4.4:0.1><span class=root>Kathāvatthu </span><br><p id=kv4.4:0.2><span class=root>Mahāpaṇṇāsaka </span><br><p id=kv4.4:0.3><span class=root>Catutthavagga </span><br><p id=kv4.4:0.4><span class="root big-bold">Samannāgatakathā </span><br><p id=kv4.4:1.1><span class=root>Arahā catūhi phalehi samannāgatoti? </span><br><p id=kv4.4:1.2><span class=root>Āmantā. </span><br><p id=kv4.4:1.3><span class=root>Arahā catūhi phassehi catūhi vedanāhi catūhi saññāhi catūhi cetanāhi catūhi cittehi catūhi saddhāhi catūhi vīriyehi catūhi satīhi catūhi samādhīhi catūhi paññāhi samannāgatoti? </span><br><p id=kv4.4:1.4><span class=root>Na hevaṁ vattabbe …pe…. </span><br><p id=kv4.4:2.1><span class=root>Anāgāmī tīhi phalehi samannāgatoti? </span><br><p id=kv4.4:2.2><span class=root>Āmantā. </span><br><p id=kv4.4:2.3><span class=root>Anāgāmī tīhi phassehi …pe… tīhi paññāhi samannāgatoti? </span><br><p id=kv4.4:2.4><span class=root>Na hevaṁ vattabbe …pe…. </span><br><p id=kv4.4:3.1><span class=root>Sakadāgāmī dvīhi phalehi samannāgatoti? </span><br><p id=kv4.4:3.2><span class=root>Āmantā. </span><br><p id=kv4.4:3.3><span class=root>Sakadāgāmī dvīhi phassehi …pe… dvīhi paññāhi samannāgatoti? </span><br><p id=kv4.4:3.4><span class=root>Na hevaṁ vattabbe …pe…. </span><br><p id=kv4.4:4.1><span class=root>Arahā sotāpattiphalena samannāgatoti? </span><br><p id=kv4.4:4.2><span class=root>Āmantā. </span><br><p id=kv4.4:4.3><span class=root>Arahā sotāpanno sattakkhattuparamo, kolaṅkolo, ekabījīti? </span><br><p id=kv4.4:4.4><span class=root>Na hevaṁ vattabbe …pe… </span><br><p id=kv4.4:4.5><span class=root>arahā sakadāgāmiphalena samannāgatoti? </span><br><p id=kv4.4:4.6><span class=root>Āmantā. </span><br><p id=kv4.4:4.7><span class=root>Arahā sakadāgāmīti? </span><br><p id=kv4.4:4.8><span class=root>Na hevaṁ vattabbe …pe… </span><br><p id=kv4.4:4.9><span class=root>arahā anāgāmiphalena samannāgatoti? </span><br><p id=kv4.4:4.10><span class=root>Āmantā. </span><br><p id=kv4.4:4.11><span class=root>Arahā anāgāmī, antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmīti? </span><br><p id=kv4.4:4.12><span class=root>Na hevaṁ vattabbe …pe…. </span><br><p id=kv4.4:5.1><span class=root>Anāgāmī sotāpattiphalena samannāgatoti? </span><br><p id=kv4.4:5.2><span class=root>Āmantā. </span><br><p id=kv4.4:5.3><span class=root>Anāgāmī sotāpanno sattakkhattuparamo, kolaṅkolo, ekabījīti? </span><br><p id=kv4.4:5.4><span class=root>Na hevaṁ vattabbe …pe… </span><br><p id=kv4.4:5.5><span class=root>anāgāmī sakadāgāmiphalena samannāgatoti? </span><br><p id=kv4.4:5.6><span class=root>Āmantā. </span><br><p id=kv4.4:5.7><span class=root>Anāgāmī sakadāgāmīti? </span><br><p id=kv4.4:5.8><span class=root>Na hevaṁ vattabbe …pe…. </span><br><p id=kv4.4:6.1><span class=root>Sakadāgāmī sotāpattiphalena samannāgatoti? </span><br><p id=kv4.4:6.2><span class=root>Āmantā. </span><br><p id=kv4.4:6.3><span class=root>Sakadāgāmī sotāpanno sattakkhattuparamo, kolaṅkolo, ekabījīti? </span><br><p id=kv4.4:6.4><span class=root>Na hevaṁ vattabbe …pe…. </span><br><p id=kv4.4:7.1><span class=root>Sotāpattiphalena samannāgato “sotāpanno”ti vattabboti? </span><br><p id=kv4.4:7.2><span class=root>Āmantā. </span><br><p id=kv4.4:7.3><span class=root>Arahā sotāpattiphalena samannāgatoti? </span><br><p id=kv4.4:7.4><span class=root>Āmantā. </span><br><p id=kv4.4:7.5><span class=root>Sveva arahā, so sotāpannoti? </span><br><p id=kv4.4:7.6><span class=root>Na hevaṁ vattabbe …pe…. </span><br><p id=kv4.4:8.1><span class=root>Sakadāgāmiphalena samannāgato “sakadāgāmī”ti vattabboti? </span><br><p id=kv4.4:8.2><span class=root>Āmantā. </span><br><p id=kv4.4:8.3><span class=root>Arahā sakadāgāmiphalena samannāgatoti? </span><br><p id=kv4.4:8.4><span class=root>Āmantā. </span><br><p id=kv4.4:8.5><span class=root>Sveva arahā, so sakadāgāmīti? </span><br><p id=kv4.4:8.6><span class=root>Na hevaṁ vattabbe …pe…. </span><br><p id=kv4.4:9.1><span class=root>Anāgāmiphalena samannāgato “anāgāmī”ti vattabboti? </span><br><p id=kv4.4:9.2><span class=root>Āmantā. </span><br><p id=kv4.4:9.3><span class=root>Arahā anāgāmiphalena samannāgatoti? </span><br><p id=kv4.4:9.4><span class=root>Āmantā. </span><br><p id=kv4.4:9.5><span class=root>Sveva arahā, so anāgāmīti? </span><br><p id=kv4.4:9.6><span class=root>Na hevaṁ vattabbe …pe…. </span><br><p id=kv4.4:10.1><span class=root>Sotāpattiphalena samannāgato “sotāpanno”ti vattabboti? </span><br><p id=kv4.4:10.2><span class=root>Āmantā. </span><br><p id=kv4.4:10.3><span class=root>Anāgāmī sotāpattiphalena samannāgatoti? </span><br><p id=kv4.4:10.4><span class=root>Āmantā. </span><br><p id=kv4.4:10.5><span class=root>Sveva anāgāmī, so sotāpannoti? </span><br><p id=kv4.4:10.6><span class=root>Na hevaṁ vattabbe …pe…. </span><br><p id=kv4.4:11.1><span class=root>Sakadāgāmiphalena samannāgato “sakadāgāmī”ti vattabboti? </span><br><p id=kv4.4:11.2><span class=root>Āmantā. </span><br><p id=kv4.4:11.3><span class=root>Anāgāmī sakadāgāmiphalena samannāgatoti? </span><br><p id=kv4.4:11.4><span class=root>Āmantā. </span><br><p id=kv4.4:11.5><span class=root>Sveva anāgāmī, so sakadāgāmīti? </span><br><p id=kv4.4:11.6><span class=root>Na hevaṁ vattabbe …pe…. </span><br><p id=kv4.4:12.1><span class=root>Sotāpattiphalena samannāgato “sotāpanno”ti vattabboti? </span><br><p id=kv4.4:12.2><span class=root>Āmantā. </span><br><p id=kv4.4:12.3><span class=root>Sakadāgāmī sotāpattiphalena samannāgatoti? </span><br><p id=kv4.4:12.4><span class=root>Āmantā. </span><br><p id=kv4.4:12.5><span class=root>Sveva sakadāgāmī, so sotāpannoti? </span><br><p id=kv4.4:12.6><span class=root>Na hevaṁ vattabbe …pe…. </span><br><p id=kv4.4:13.1><span class=root>Arahā sotāpattiphalena samannāgatoti? </span><br><p id=kv4.4:13.2><span class=root>Āmantā. </span><br><p id=kv4.4:13.3><span class=root>Nanu arahā sotāpattiphalaṁ vītivattoti? </span><br><p id=kv4.4:13.4><span class=root>Āmantā. </span><br><p id=kv4.4:13.5><span class=root>Hañci arahā sotāpattiphalaṁ vītivatto, no ca vata re vattabbe—</span><br><p id=kv4.4:13.6><span class=root>“arahā sotāpattiphalena samannāgato”ti. </span><br><p id=kv4.4:14.1><span class=root>Arahā sotāpattiphalaṁ vītivatto tena samannāgatoti? </span><br><p id=kv4.4:14.2><span class=root>Āmantā. </span><br><p id=kv4.4:14.3><span class=root>Arahā sotāpattimaggaṁ vītivatto, sakkāyadiṭṭhiṁ vicikicchaṁ sīlabbataparāmāsaṁ, apāyagamanīyaṁ rāgaṁ, apāyagamanīyaṁ dosaṁ, apāyagamanīyaṁ mohaṁ vītivatto tena samannāgatoti? </span><br><p id=kv4.4:14.4><span class=root>Na hevaṁ vattabbe …pe…. </span><br><p id=kv4.4:15.1><span class=root>Arahā sakadāgāmiphalena samannāgatoti? </span><br><p id=kv4.4:15.2><span class=root>Āmantā. </span><br><p id=kv4.4:15.3><span class=root>Nanu arahā sakadāgāmiphalaṁ vītivattoti? </span><br><p id=kv4.4:15.4><span class=root>Āmantā. </span><br><p id=kv4.4:15.5><span class=root>Hañci arahā sakadāgāmiphalaṁ vītivatto, no ca vata re vattabbe—</span><br><p id=kv4.4:15.6><span class=root>“arahā sakadāgāmiphalena samannāgato”ti. </span><br><p id=kv4.4:16.1><span class=root>Arahā sakadāgāmiphalaṁ vītivatto tena samannāgatoti? </span><br><p id=kv4.4:16.2><span class=root>Āmantā. </span><br><p id=kv4.4:16.3><span class=root>Arahā sakadāgāmimaggaṁ vītivatto, oḷārikaṁ kāmarāgaṁ, oḷārikaṁ byāpādaṁ vītivatto tena samannāgatoti? </span><br><p id=kv4.4:16.4><span class=root>Na hevaṁ vattabbe …pe…. </span><br><p id=kv4.4:17.1><span class=root>Arahā anāgāmiphalena samannāgatoti? </span><br><p id=kv4.4:17.2><span class=root>Āmantā. </span><br><p id=kv4.4:17.3><span class=root>Nanu arahā anāgāmiphalaṁ vītivattoti? </span><br><p id=kv4.4:17.4><span class=root>Āmantā. </span><br><p id=kv4.4:17.5><span class=root>Hañci arahā anāgāmiphalaṁ vītivatto, no ca vata re vattabbe—</span><br><p id=kv4.4:17.6><span class=root>“arahā anāgāmiphalena samannāgato”ti. </span><br><p id=kv4.4:18.1><span class=root>Arahā anāgāmiphalaṁ vītivatto tena samannāgatoti? </span><br><p id=kv4.4:18.2><span class=root>Āmantā. </span><br><p id=kv4.4:18.3><span class=root>Arahā anāgāmimaggaṁ vītivatto, aṇusahagataṁ kāmarāgaṁ, aṇusahagataṁ byāpādaṁ vītivatto tena samannāgatoti? </span><br><p id=kv4.4:18.4><span class=root>Na hevaṁ vattabbe …pe…. </span><br><p id=kv4.4:19.1><span class=root>Anāgāmī sotāpattiphalena samannāgatoti? </span><br><p id=kv4.4:19.2><span class=root>Āmantā. </span><br><p id=kv4.4:19.3><span class=root>Nanu anāgāmī sotāpattiphalaṁ vītivattoti? </span><br><p id=kv4.4:19.4><span class=root>Āmantā. </span><br><p id=kv4.4:19.5><span class=root>Hañci anāgāmī sotāpattiphalaṁ vītivatto, no ca vata re vattabbe—</span><br><p id=kv4.4:19.6><span class=root>“anāgāmī sotāpattiphalena samannāgato”ti. </span><br><p id=kv4.4:20.1><span class=root>Anāgāmī sotāpattiphalaṁ vītivatto tena samannāgatoti? </span><br><p id=kv4.4:20.2><span class=root>Āmantā. </span><br><p id=kv4.4:20.3><span class=root>Anāgāmī sotāpattimaggaṁ vītivatto, sakkāyadiṭṭhiṁ …pe… apāyagamanīyaṁ mohaṁ vītivatto tena samannāgatoti? </span><br><p id=kv4.4:20.4><span class=root>Na hevaṁ vattabbe …pe…. </span><br><p id=kv4.4:21.1><span class=root>Anāgāmī sakadāgāmiphalena samannāgatoti? </span><br><p id=kv4.4:21.2><span class=root>Āmantā. </span><br><p id=kv4.4:21.3><span class=root>Nanu anāgāmī sakadāgāmiphalaṁ vītivattoti? </span><br><p id=kv4.4:21.4><span class=root>Āmantā. </span><br><p id=kv4.4:21.5><span class=root>Hañci anāgāmī sakadāgāmiphalaṁ vītivatto, no ca vata re vattabbe—</span><br><p id=kv4.4:21.6><span class=root>“anāgāmī sakadāgāmiphalena samannāgato”ti. </span><br><p id=kv4.4:22.1><span class=root>Anāgāmī sakadāgāmiphalaṁ vītivatto tena samannāgatoti? </span><br><p id=kv4.4:22.2><span class=root>Āmantā. </span><br><p id=kv4.4:22.3><span class=root>Anāgāmī sakadāgāmimaggaṁ vītivatto, oḷārikaṁ kāmarāgaṁ, oḷārikaṁ byāpādaṁ vītivatto tena samannāgatoti? </span><br><p id=kv4.4:22.4><span class=root>Na hevaṁ vattabbe …pe…. </span><br><p id=kv4.4:23.1><span class=root>Sakadāgāmī sotāpattiphalena samannāgatoti? </span><br><p id=kv4.4:23.2><span class=root>Āmantā. </span><br><p id=kv4.4:23.3><span class=root>Nanu sakadāgāmī sotāpattiphalaṁ vītivattoti? </span><br><p id=kv4.4:23.4><span class=root>Āmantā. </span><br><p id=kv4.4:23.5><span class=root>Hañci sakadāgāmī sotāpattiphalaṁ vītivatto, no ca vata re vattabbe—</span><br><p id=kv4.4:23.6><span class=root>“sakadāgāmī sotāpattiphalena samannāgato”ti. </span><br><p id=kv4.4:24.1><span class=root>Sakadāgāmī sotāpattiphalaṁ vītivatto tena samannāgatoti? </span><br><p id=kv4.4:24.2><span class=root>Āmantā. </span><br><p id=kv4.4:24.3><span class=root>Sakadāgāmī sotāpattimaggaṁ vītivatto, sakkāyadiṭṭhiṁ …pe… apāyagamanīyaṁ mohaṁ vītivatto tena samannāgatoti? </span><br><p id=kv4.4:24.4><span class=root>Na hevaṁ vattabbe …pe…. </span><br><p id=kv4.4:25.1><span class=root>Na vattabbaṁ—</span><br><p id=kv4.4:25.2><span class=root>“arahā catūhi phalehi samannāgato”ti? </span><br><p id=kv4.4:25.3><span class=root>Āmantā. </span><br><p id=kv4.4:25.4><span class=root>Nanu arahatā cattāri phalāni paṭiladdhāni tehi ca aparihīnoti? </span><br><p id=kv4.4:25.5><span class=root>Āmantā. </span><br><p id=kv4.4:25.6><span class=root>Hañci arahatā cattāri phalāni paṭiladdhāni tehi ca aparihīno, tena vata re vattabbe—</span><br><p id=kv4.4:25.7><span class=root>“arahā catūhi phalehi samannāgato”ti. </span><br><p id=kv4.4:26.1><span class=root>Na vattabbaṁ—</span><br><p id=kv4.4:26.2><span class=root>“anāgāmī tīhi phalehi samannāgato”ti? </span><br><p id=kv4.4:26.3><span class=root>Āmantā. </span><br><p id=kv4.4:26.4><span class=root>Nanu anāgāminā tīṇi phalāni paṭiladdhāni tehi ca aparihīnoti? </span><br><p id=kv4.4:26.5><span class=root>Āmantā. </span><br><p id=kv4.4:26.6><span class=root>Hañci anāgāminā tīṇi phalāni paṭiladdhāni tehi ca aparihīno, tena vata re vattabbe—</span><br><p id=kv4.4:26.7><span class=root>“anāgāmī tīhi phalehi samannāgato”ti. </span><br><p id=kv4.4:27.1><span class=root>Na vattabbaṁ—</span><br><p id=kv4.4:27.2><span class=root>“sakadāgāmī dvīhi phalehi samannāgato”ti? </span><br><p id=kv4.4:27.3><span class=root>Āmantā. </span><br><p id=kv4.4:27.4><span class=root>Nanu sakadāgāminā dve phalāni paṭiladdhāni tehi ca aparihīnoti? </span><br><p id=kv4.4:27.5><span class=root>Āmantā. </span><br><p id=kv4.4:27.6><span class=root>Hañci sakadāgāminā dve phalāni paṭiladdhāni tehi ca aparihīno, tena vata re vattabbe—</span><br><p id=kv4.4:27.7><span class=root>“sakadāgāmī dvīhi phalehi samannāgato”ti. </span><br><p id=kv4.4:28.1><span class=root>Arahatā cattāri phalāni paṭiladdhāni tehi ca aparihīnoti, arahā catūhi phalehi samannāgatoti? </span><br><p id=kv4.4:28.2><span class=root>Āmantā. </span><br><p id=kv4.4:28.3><span class=root>Arahatā cattāro maggā paṭiladdhā tehi ca aparihīnoti, arahā catūhi maggehi samannāgatoti? </span><br><p id=kv4.4:28.4><span class=root>Na hevaṁ vattabbe …pe…. </span><br><p id=kv4.4:29.1><span class=root>Anāgāminā tīṇi phalāni paṭiladdhāni tehi ca aparihīnoti, anāgāmī tīhi phalehi samannāgatoti? </span><br><p id=kv4.4:29.2><span class=root>Āmantā. </span><br><p id=kv4.4:29.3><span class=root>Anāgāminā tayo maggā paṭiladdhā tehi ca aparihīnoti, anāgāmī tīhi maggehi samannāgatoti? </span><br><p id=kv4.4:29.4><span class=root>Na hevaṁ vattabbe …pe…. </span><br><p id=kv4.4:30.1><span class=root>Sakadāgāminā dve phalāni paṭiladdhāni tehi ca aparihīnoti, sakadāgāmī dvīhi phalehi samannāgatoti? </span><br><p id=kv4.4:30.2><span class=root>Āmantā. </span><br><p id=kv4.4:30.3><span class=root>Sakadāgāminā dve maggā paṭiladdhā tehi ca aparihīnoti, sakadāgāmī dvīhi maggehi samannāgatoti? </span><br><p id=kv4.4:30.4><span class=root>Na hevaṁ vattabbe …pe…. </span><br><p id=kv4.4:30.5><span class=root>Samannāgatakathā niṭṭhitā. </span><br></main><footer class="container footer"><small><a href=/about/>Contact info</a></small></footer>