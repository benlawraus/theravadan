<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0022.html> Khuddakaaḍḍhapaṇṇāsaka Bāvīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0022/kv0022P0007.html>Previous</a><a href=/canon/en/pli/ms/abhidhamma/kv/kv0023.html>Next</a></div><p id=kv22.8:0.1><span class=root>Kathāvatthu </span><br><p id=kv22.8:0.2><span class=root>Mahāpaṇṇāsaka </span><br><p id=kv22.8:0.3><span class=root>Bāvīsatimavagga </span><br><p id=kv22.8:0.4><span class="root big-bold">Khaṇikakathā </span><br><p id=kv22.8:1.1><span class=root>Ekacittakkhaṇikā sabbe dhammāti? </span><br><p id=kv22.8:1.2><span class=root>Āmantā. </span><br><p id=kv22.8:1.3><span class=root>Citte mahāpathavī saṇṭhāti, mahāsamuddo saṇṭhāti, sinerupabbatarājā saṇṭhāti, āpo saṇṭhāti, tejo saṇṭhāti, vāyo saṇṭhāti, tiṇakaṭṭhavanappatayo saṇṭhahantīti? </span><br><p id=kv22.8:1.4><span class=root>Na hevaṁ vattabbe …pe…. </span><br><p id=kv22.8:2.1><span class=root>Ekacittakkhaṇikā sabbe dhammāti? </span><br><p id=kv22.8:2.2><span class=root>Āmantā. </span><br><p id=kv22.8:2.3><span class=root>Cakkhāyatanaṁ cakkhuviññāṇena sahajātanti? </span><br><p id=kv22.8:2.4><span class=root>Na hevaṁ vattabbe …pe… </span><br><p id=kv22.8:2.5><span class=root>cakkhāyatanaṁ cakkhuviññāṇena sahajātanti? </span><br><p id=kv22.8:2.6><span class=root>Āmantā. </span><br><p id=kv22.8:2.7><span class=root>Nanu āyasmā sāriputto etadavoca—</span><br><p id=kv22.8:2.8><span class=root>“ajjhattikañceva, āvuso, cakkhuṁ aparibhinnaṁ hoti, bāhirā ca rūpā na āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><br><p id=kv22.8:2.9><span class=root>Ajjhattikañceva, āvuso, cakkhuṁ aparibhinnaṁ hoti, bāhirā ca rūpā āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><br><p id=kv22.8:2.10><span class=root>Yato ca kho, āvuso, ajjhattikañceva cakkhuṁ aparibhinnaṁ hoti, bāhirā ca rūpā āpāthaṁ āgacchanti, tajjo ca samannāhāro hoti, evaṁ tajjassa viññāṇabhāgassa pātubhāvo hotī”ti. </span><br><p id=kv22.8:2.11><span class=root>Attheva suttantoti? </span><br><p id=kv22.8:2.12><span class=root>Āmantā. </span><br><p id=kv22.8:2.13><span class=root>Tena hi na vattabbaṁ—</span><br><p id=kv22.8:2.14><span class=root>“cakkhāyatanaṁ cakkhuviññāṇena sahajātan”ti. </span><br><p id=kv22.8:2.15><span class=root>(…) </span><br><p id=kv22.8:3.1><span class=root>Sotāyatanaṁ …pe… </span><br><p id=kv22.8:3.2><span class=root>ghānāyatanaṁ …pe… </span><br><p id=kv22.8:3.3><span class=root>jivhāyatanaṁ …pe… </span><br><p id=kv22.8:3.4><span class=root>kāyāyatanaṁ kāyaviññāṇena sahajātanti? </span><br><p id=kv22.8:3.5><span class=root>Na hevaṁ vattabbe …pe… </span><br><p id=kv22.8:3.6><span class=root>kāyāyatanaṁ kāyaviññāṇena sahajātanti? </span><br><p id=kv22.8:3.7><span class=root>Āmantā. </span><br><p id=kv22.8:3.8><span class=root>Nanu āyasmā sāriputto etadavoca—</span><br><p id=kv22.8:3.9><span class=root>“ajjhattiko ceva, āvuso, kāyo aparibhinno hoti, bāhirā ca phoṭṭhabbā na āpāthaṁ āgacchanti, no ca …pe… </span><br><p id=kv22.8:3.10><span class=root>ajjhattiko ceva, āvuso, kāyo aparibhinno hoti, bāhirā ca phoṭṭhabbā āpāthaṁ āgacchanti, no ca …pe… </span><br><p id=kv22.8:3.11><span class=root>yato ca kho, āvuso, ajjhattiko ceva kāyo aparibhinno hoti, bāhirā ca phoṭṭhabbā āpāthaṁ āgacchanti, tajjo ca samannāhāro hoti, evaṁ tajjassa viññāṇabhāgassa pātubhāvo hotī”ti. </span><br><p id=kv22.8:3.12><span class=root>Attheva suttantoti? </span><br><p id=kv22.8:3.13><span class=root>Āmantā. </span><br><p id=kv22.8:3.14><span class=root>Tena hi na vattabbaṁ—</span><br><p id=kv22.8:3.15><span class=root>“kāyāyatanaṁ kāyaviññāṇena sahajātan”ti. </span><br><p id=kv22.8:4.1><span class=root>Na vattabbaṁ—</span><br><p id=kv22.8:4.2><span class=root>“ekacittakkhaṇikā sabbe dhammā”ti? </span><br><p id=kv22.8:4.3><span class=root>Āmantā. </span><br><p id=kv22.8:4.4><span class=root>Sabbe dhammā niccā dhuvā sassatā avipariṇāmadhammāti? </span><br><p id=kv22.8:4.5><span class=root>Na hevaṁ vattabbe. </span><br><p id=kv22.8:4.6><span class=root>Tena hi ekacittakkhaṇikā sabbe dhammāti. </span><br><p id=kv22.8:4.7><span class=root>Khaṇikakathā niṭṭhitā. </span><br><p id=kv22.8:4.8><span class=root>Bāvīsatimo vaggo. </span><br><p id=kv22.8:4.9><span class=root>Tassuddānaṁ </span><br><p id=kv22.8:5.1><span class=root>Atthi kiñci saṁyojanaṁ appahāya parinibbānaṁ, </span><br><p id=kv22.8:5.2><span class=root>arahā kusalacitto parinibbāyati, </span><br><p id=kv22.8:5.3><span class=root>arahā āneñje ṭhito parinibbāyati, </span><br><p id=kv22.8:5.4><span class=root>atthi gabbhaseyyāya dhammābhisamayo, </span><br><p id=kv22.8:5.5><span class=root>atthi gabbhaseyyāya arahattappatti, </span><br><p id=kv22.8:5.6><span class=root>atthi supinagatassa dhammābhisamayo, </span><br><p id=kv22.8:5.7><span class=root>atthi supinagatassa arahattappatti, </span><br><p id=kv22.8:5.8><span class=root>sabbaṁ supinagatassa cittaṁ abyākataṁ, </span><br><p id=kv22.8:5.9><span class=root>natthi kāci āsevanapaccayatā, </span><br><p id=kv22.8:5.10><span class=root>ekacittakkhaṇikā sabbe dhammāti. </span><br></main><footer class="container footer"><small><a href=/about>Contact info</a></small></footer>