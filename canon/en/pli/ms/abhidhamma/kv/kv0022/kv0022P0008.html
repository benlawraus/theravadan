<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0022.html> Khuddakaaḍḍhapaṇṇāsaka Bāvīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0022/kv0022P0007.html>Previous</a><a href=/canon/en/pli/ms/abhidhamma/kv/kv0023.html>Next</a></div><p><div class=verse-container id=kv22.8:0.1><span>Kathāvatthu </span></div><p><div class=verse-container id=kv22.8:0.2><span>Mahāpaṇṇāsaka </span></div><p><div class=verse-container id=kv22.8:0.3><span>Bāvīsatimavagga </span></div><p><div class=verse-container id=kv22.8:0.4><span class=big-bold>Khaṇikakathā </span></div><p><div class=verse-container id=kv22.8:1.1><span>Ekacittakkhaṇikā sabbe dhammāti? </span></div><p><div class=verse-container id=kv22.8:1.2><span>Āmantā. </span></div><p><div class=verse-container id=kv22.8:1.3><span>Citte mahāpathavī saṇṭhāti, mahāsamuddo saṇṭhāti, sinerupabbatarājā saṇṭhāti, āpo saṇṭhāti, tejo saṇṭhāti, vāyo saṇṭhāti, tiṇakaṭṭhavanappatayo saṇṭhahantīti? </span></div><p><div class=verse-container id=kv22.8:1.4><span>Na hevaṁ vattabbe …pe…. </span></div><p><div class=verse-container id=kv22.8:2.1><span>Ekacittakkhaṇikā sabbe dhammāti? </span></div><p><div class=verse-container id=kv22.8:2.2><span>Āmantā. </span></div><p><div class=verse-container id=kv22.8:2.3><span>Cakkhāyatanaṁ cakkhuviññāṇena sahajātanti? </span></div><p><div class=verse-container id=kv22.8:2.4><span>Na hevaṁ vattabbe …pe… </span></div><p><div class=verse-container id=kv22.8:2.5><span>cakkhāyatanaṁ cakkhuviññāṇena sahajātanti? </span></div><p><div class=verse-container id=kv22.8:2.6><span>Āmantā. </span></div><p><div class=verse-container id=kv22.8:2.7><span>Nanu āyasmā sāriputto etadavoca—</span></div><p><div class=verse-container id=kv22.8:2.8><span>“ajjhattikañceva, āvuso, cakkhuṁ aparibhinnaṁ hoti, bāhirā ca rūpā na āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span></div><p><div class=verse-container id=kv22.8:2.9><span>Ajjhattikañceva, āvuso, cakkhuṁ aparibhinnaṁ hoti, bāhirā ca rūpā āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span></div><p><div class=verse-container id=kv22.8:2.10><span>Yato ca kho, āvuso, ajjhattikañceva cakkhuṁ aparibhinnaṁ hoti, bāhirā ca rūpā āpāthaṁ āgacchanti, tajjo ca samannāhāro hoti, evaṁ tajjassa viññāṇabhāgassa pātubhāvo hotī”ti. </span></div><p><div class=verse-container id=kv22.8:2.11><span>Attheva suttantoti? </span></div><p><div class=verse-container id=kv22.8:2.12><span>Āmantā. </span></div><p><div class=verse-container id=kv22.8:2.13><span>Tena hi na vattabbaṁ—</span></div><p><div class=verse-container id=kv22.8:2.14><span>“cakkhāyatanaṁ cakkhuviññāṇena sahajātan”ti. </span></div><p><div class=verse-container id=kv22.8:2.15><span>(…) </span></div><p><div class=verse-container id=kv22.8:3.1><span>Sotāyatanaṁ …pe… </span></div><p><div class=verse-container id=kv22.8:3.2><span>ghānāyatanaṁ …pe… </span></div><p><div class=verse-container id=kv22.8:3.3><span>jivhāyatanaṁ …pe… </span></div><p><div class=verse-container id=kv22.8:3.4><span>kāyāyatanaṁ kāyaviññāṇena sahajātanti? </span></div><p><div class=verse-container id=kv22.8:3.5><span>Na hevaṁ vattabbe …pe… </span></div><p><div class=verse-container id=kv22.8:3.6><span>kāyāyatanaṁ kāyaviññāṇena sahajātanti? </span></div><p><div class=verse-container id=kv22.8:3.7><span>Āmantā. </span></div><p><div class=verse-container id=kv22.8:3.8><span>Nanu āyasmā sāriputto etadavoca—</span></div><p><div class=verse-container id=kv22.8:3.9><span>“ajjhattiko ceva, āvuso, kāyo aparibhinno hoti, bāhirā ca phoṭṭhabbā na āpāthaṁ āgacchanti, no ca …pe… </span></div><p><div class=verse-container id=kv22.8:3.10><span>ajjhattiko ceva, āvuso, kāyo aparibhinno hoti, bāhirā ca phoṭṭhabbā āpāthaṁ āgacchanti, no ca …pe… </span></div><p><div class=verse-container id=kv22.8:3.11><span>yato ca kho, āvuso, ajjhattiko ceva kāyo aparibhinno hoti, bāhirā ca phoṭṭhabbā āpāthaṁ āgacchanti, tajjo ca samannāhāro hoti, evaṁ tajjassa viññāṇabhāgassa pātubhāvo hotī”ti. </span></div><p><div class=verse-container id=kv22.8:3.12><span>Attheva suttantoti? </span></div><p><div class=verse-container id=kv22.8:3.13><span>Āmantā. </span></div><p><div class=verse-container id=kv22.8:3.14><span>Tena hi na vattabbaṁ—</span></div><p><div class=verse-container id=kv22.8:3.15><span>“kāyāyatanaṁ kāyaviññāṇena sahajātan”ti. </span></div><p><div class=verse-container id=kv22.8:4.1><span>Na vattabbaṁ—</span></div><p><div class=verse-container id=kv22.8:4.2><span>“ekacittakkhaṇikā sabbe dhammā”ti? </span></div><p><div class=verse-container id=kv22.8:4.3><span>Āmantā. </span></div><p><div class=verse-container id=kv22.8:4.4><span>Sabbe dhammā niccā dhuvā sassatā avipariṇāmadhammāti? </span></div><p><div class=verse-container id=kv22.8:4.5><span>Na hevaṁ vattabbe. </span></div><p><div class=verse-container id=kv22.8:4.6><span>Tena hi ekacittakkhaṇikā sabbe dhammāti. </span></div><p><div class=verse-container id=kv22.8:4.7><span>Khaṇikakathā niṭṭhitā. </span></div><p><div class=verse-container id=kv22.8:4.8><span>Bāvīsatimo vaggo. </span></div><p><div class=verse-container id=kv22.8:4.9><span>Tassuddānaṁ </span></div><p><div class=verse-container id=kv22.8:5.1><span>Atthi kiñci saṁyojanaṁ appahāya parinibbānaṁ, </span></div><p><div class=verse-container id=kv22.8:5.2><span>arahā kusalacitto parinibbāyati, </span></div><p><div class=verse-container id=kv22.8:5.3><span>arahā āneñje ṭhito parinibbāyati, </span></div><p><div class=verse-container id=kv22.8:5.4><span>atthi gabbhaseyyāya dhammābhisamayo, </span></div><p><div class=verse-container id=kv22.8:5.5><span>atthi gabbhaseyyāya arahattappatti, </span></div><p><div class=verse-container id=kv22.8:5.6><span>atthi supinagatassa dhammābhisamayo, </span></div><p><div class=verse-container id=kv22.8:5.7><span>atthi supinagatassa arahattappatti, </span></div><p><div class=verse-container id=kv22.8:5.8><span>sabbaṁ supinagatassa cittaṁ abyākataṁ, </span></div><p><div class=verse-container id=kv22.8:5.9><span>natthi kāci āsevanapaccayatā, </span></div><p><div class=verse-container id=kv22.8:5.10><span>ekacittakkhaṇikā sabbe dhammāti. </span></div><div class=flex-between><a href=/canon/en/pli/ms/abhidhamma/kv/kv0022/kv0022P0007.html>Previous</a><a href=/canon/en/pli/ms/abhidhamma/kv/kv0023.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>