<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0022.html> Khuddakaaḍḍhapaṇṇāsaka Bāvīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0022/kv0022P0006.html>Previous</a><a href=/canon/en/pli/ms/abhidhamma/kv/kv0022/kv0022P0008.html>Next</a></div><p><div class=verse-container id=kv22.7:0.1><span>Kathāvatthu </span></div><p><div class=verse-container id=kv22.7:0.2><span>Mahāpaṇṇāsaka </span></div><p><div class=verse-container id=kv22.7:0.3><span>Bāvīsatimavagga </span></div><p><div class=verse-container id=kv22.7:0.4><span class=big-bold>Āsevanapaccayakathā </span></div><p><div class=verse-container id=kv22.7:1.1><span>Natthi kāci āsevanapaccayatāti? </span></div><p><div class=verse-container id=kv22.7:1.2><span>Āmantā. </span></div><p><div class=verse-container id=kv22.7:1.3><span>Nanu vuttaṁ bhagavatā—</span></div><p><div class=verse-container id=kv22.7:1.4><span>“pāṇātipāto, bhikkhave, āsevito bhāvito bahulīkato nirayasaṁvattaniko tiracchānayonisaṁvattaniko pettivisayasaṁvattaniko, yo sabbalahuso pāṇātipātassa vipāko manussabhūtassa appāyukasaṁvattaniko hotī”ti. </span></div><p><div class=verse-container id=kv22.7:1.5><span>Attheva suttantoti? </span></div><p><div class=verse-container id=kv22.7:1.6><span>Āmantā. </span></div><p><div class=verse-container id=kv22.7:1.7><span>Tena hi atthi kāci āsevanapaccayatāti. </span></div><p><div class=verse-container id=kv22.7:2.1><span>Natthi kāci āsevanapaccayatāti? </span></div><p><div class=verse-container id=kv22.7:2.2><span>Āmantā. </span></div><p><div class=verse-container id=kv22.7:2.3><span>Nanu vuttaṁ bhagavatā—</span></div><p><div class=verse-container id=kv22.7:2.4><span>“adinnādānaṁ, bhikkhave, āsevitaṁ bhāvitaṁ bahulīkataṁ nirayasaṁvattanikaṁ tiracchānayonisaṁvattanikaṁ pettivisayasaṁvattanikaṁ, yo sabbalahuso adinnādānassa vipāko manussabhūtassa bhogabyasanasaṁvattaniko hoti …pe… </span></div><p><div class=verse-container id=kv22.7:2.5><span>yo sabbalahuso kāmesumicchācārassa vipāko manussabhūtassa sapattaverasaṁvattaniko hoti …pe… </span></div><p><div class=verse-container id=kv22.7:2.6><span>yo sabbalahuso musāvādassa vipāko manussabhūtassa abbhūtabbhakkhānasaṁvattaniko hoti …pe… </span></div><p><div class=verse-container id=kv22.7:2.7><span>yo sabbalahuso pisuṇāya vācāya vipāko manussabhūtassa mittehi bhedanasaṁvattaniko hoti …pe… </span></div><p><div class=verse-container id=kv22.7:2.8><span>yo sabbalahuso pharusāya vācāya vipāko manussabhūtassa amanāpasaddasaṁvattaniko hoti …pe… </span></div><p><div class=verse-container id=kv22.7:2.9><span>yo sabbalahuso samphappalāpassa vipāko manussabhūtassa anādeyyavācāsaṁvattaniko hoti, surāmerayapānaṁ, bhikkhave, āsevitaṁ …pe… </span></div><p><div class=verse-container id=kv22.7:2.10><span>yo sabbalahuso surāmerayapānassa vipāko manussabhūtassa ummattakasaṁvattaniko hotī”ti. </span></div><p><div class=verse-container id=kv22.7:2.11><span>Attheva suttantoti? </span></div><p><div class=verse-container id=kv22.7:2.12><span>Āmantā. </span></div><p><div class=verse-container id=kv22.7:2.13><span>Tena hi atthi kāci āsevanapaccayatāti. </span></div><p><div class=verse-container id=kv22.7:3.1><span>Natthi kāci āsevanapaccayatāti? </span></div><p><div class=verse-container id=kv22.7:3.2><span>Āmantā. </span></div><p><div class=verse-container id=kv22.7:3.3><span>Nanu vuttaṁ bhagavatā—</span></div><p><div class=verse-container id=kv22.7:3.4><span>“micchādiṭṭhi, bhikkhave, āsevitā bhāvitā bahulīkatā nirayasaṁvattanikā tiracchānayonisaṁvattanikā pettivisayasaṁvattanikā”ti. </span></div><p><div class=verse-container id=kv22.7:3.5><span>Attheva suttantoti? </span></div><p><div class=verse-container id=kv22.7:3.6><span>Āmantā. </span></div><p><div class=verse-container id=kv22.7:3.7><span>Tena hi atthi kāci āsevanapaccayatāti. </span></div><p><div class=verse-container id=kv22.7:4.1><span>Natthi kāci āsevanapaccayatāti? </span></div><p><div class=verse-container id=kv22.7:4.2><span>Āmantā. </span></div><p><div class=verse-container id=kv22.7:4.3><span>Nanu vuttaṁ bhagavatā—</span></div><p><div class=verse-container id=kv22.7:4.4><span>“micchāsaṅkappo …pe… </span></div><p><div class=verse-container id=kv22.7:4.5><span>micchāsamādhi, bhikkhave, āsevito bhāvito …pe… pettivisayasaṁvattaniko”ti. </span></div><p><div class=verse-container id=kv22.7:4.6><span>Attheva suttantoti? </span></div><p><div class=verse-container id=kv22.7:4.7><span>Āmantā. </span></div><p><div class=verse-container id=kv22.7:4.8><span>Tena hi atthi kāci āsevanapaccayatāti. </span></div><p><div class=verse-container id=kv22.7:5.1><span>Natthi kāci āsevanapaccayatāti? </span></div><p><div class=verse-container id=kv22.7:5.2><span>Āmantā. </span></div><p><div class=verse-container id=kv22.7:5.3><span>Nanu vuttaṁ bhagavatā—</span></div><p><div class=verse-container id=kv22.7:5.4><span>“sammādiṭṭhi, bhikkhave, āsevitā bhāvitā bahulīkatā amatogadhā hoti amataparāyanā amatapariyosānā”ti. </span></div><p><div class=verse-container id=kv22.7:5.5><span>Attheva suttantoti? </span></div><p><div class=verse-container id=kv22.7:5.6><span>Āmantā. </span></div><p><div class=verse-container id=kv22.7:5.7><span>Tena hi atthi kāci āsevanapaccayatāti. </span></div><p><div class=verse-container id=kv22.7:6.1><span>Natthi kāci āsevanapaccayatāti? </span></div><p><div class=verse-container id=kv22.7:6.2><span>Āmantā. </span></div><p><div class=verse-container id=kv22.7:6.3><span>Nanu vuttaṁ bhagavatā—</span></div><p><div class=verse-container id=kv22.7:6.4><span>“sammāsaṅkappo, bhikkhave, āsevito bhāvito bahulīkato …pe… </span></div><p><div class=verse-container id=kv22.7:6.5><span>sammāsamādhi, bhikkhave, āsevito bhāvito bahulīkato amatogadho hoti amataparāyano amatapariyosāno”ti. </span></div><p><div class=verse-container id=kv22.7:6.6><span>Attheva suttantoti? </span></div><p><div class=verse-container id=kv22.7:6.7><span>Āmantā. </span></div><p><div class=verse-container id=kv22.7:6.8><span>Tena hi atthi kāci āsevanapaccayatāti. </span></div><p><div class=verse-container id=kv22.7:6.9><span>Āsevanapaccayakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0022/kv0022P0006.html>Previous</a><a href=/canon/en/pli/ms/abhidhamma/kv/kv0022/kv0022P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>