<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0022.html> Khuddakaaḍḍhapaṇṇāsaka Bāvīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0022/kv0022P0003.html>Previous</a><a href=/canon/en/pli/ms/abhidhamma/kv/kv0022/kv0022P0005.html>Next</a></div><p id=kv22.4:0.1><span class=root>Kathāvatthu </span><br><p id=kv22.4:0.2><span class=root>Mahāpaṇṇāsaka </span><br><p id=kv22.4:0.3><span class=root>Bāvīsatimavagga </span><br><p id=kv22.4:0.4><span class="root big-bold">Dhammābhisamayakathā </span><br><p id=kv22.4:1.1><span class=root>Atthi gabbhaseyyāya dhammābhisamayoti? </span><br><p id=kv22.4:1.2><span class=root>Āmantā. </span><br><p id=kv22.4:1.3><span class=root>Atthi gabbhaseyyāya dhammadesanā, dhammassavanaṁ, dhammasākacchā, paripucchā, sīlasamādānaṁ, indriyesu guttadvāratā, bhojane mattaññutā, pubbarattāpararattaṁ jāgariyānuyogoti? </span><br><p id=kv22.4:1.4><span class=root>Na hevaṁ vattabbe …pe… </span><br><p id=kv22.4:1.5><span class=root>natthi gabbhaseyyāya dhammadesanā, dhammassavanaṁ …pe… pubbarattāpararattaṁ jāgariyānuyogoti? </span><br><p id=kv22.4:1.6><span class=root>Āmantā. </span><br><p id=kv22.4:1.7><span class=root>Hañci natthi gabbhaseyyāya dhammadesanā, dhammassavanaṁ …pe… pubbarattāpararattaṁ jāgariyānuyogo, no ca vata re vattabbe—</span><br><p id=kv22.4:1.8><span class=root>“atthi gabbhaseyyāya dhammābhisamayo”ti. </span><br><p id=kv22.4:2.1><span class=root>Atthi gabbhaseyyāya dhammābhisamayoti? </span><br><p id=kv22.4:2.2><span class=root>Āmantā. </span><br><p id=kv22.4:2.3><span class=root>Nanu dve paccayā sammādiṭṭhiyā uppādāya—</span><br><p id=kv22.4:2.4><span class=root>parato ca ghoso, yoniso ca manasikāroti? </span><br><p id=kv22.4:2.5><span class=root>Āmantā. </span><br><p id=kv22.4:2.6><span class=root>Hañci dve paccayā sammādiṭṭhiyā uppādāya—</span><br><p id=kv22.4:2.7><span class=root>parato ca ghoso, yoniso ca manasikāro, no ca vata re vattabbe—</span><br><p id=kv22.4:2.8><span class=root>“atthi gabbhaseyyāya dhammābhisamayo”ti. </span><br><p id=kv22.4:3.1><span class=root>Atthi gabbhaseyyāya dhammābhisamayoti? </span><br><p id=kv22.4:3.2><span class=root>Āmantā. </span><br><p id=kv22.4:3.3><span class=root>Suttassa pamattassa muṭṭhassatissa asampajānassa dhammābhisamayoti? </span><br><p id=kv22.4:3.4><span class=root>Na hevaṁ vattabbe …pe…. </span><br><p id=kv22.4:3.5><span class=root>Dhammābhisamayakathā niṭṭhitā. </span><br></main><footer class="container footer"><small><a href=/about/>Contact info</a></small></footer>