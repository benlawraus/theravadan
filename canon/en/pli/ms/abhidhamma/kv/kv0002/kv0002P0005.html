<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0004.html>Previous</a><a href=/canon/en/pli/ms/abhidhamma/kv/kv0002/kv0002P0006.html>Next</a></div><p id=kv2.5:0.1><span class=root>Kathāvatthu </span><br><p id=kv2.5:0.2><span class=root>Mahāpaṇṇāsaka </span><br><p id=kv2.5:0.3><span class=root>Dutiyavagga </span><br><p id=kv2.5:0.4><span class="root big-bold">Vacībhedakathā </span><br><p id=kv2.5:1.1><span class=root>Samāpannassa atthi vacībhedoti? </span><br><p id=kv2.5:1.2><span class=root>Āmantā. </span><br><p id=kv2.5:1.3><span class=root>Sabbattha samāpannānaṁ atthi vacībhedoti, na hevaṁ vattabbe …pe… </span><br><p id=kv2.5:2.1><span class=root>Samāpannassa atthi vacībhedoti? </span><br><p id=kv2.5:2.2><span class=root>Āmantā. </span><br><p id=kv2.5:2.3><span class=root>Sabbadā samāpannānaṁ atthi vacībhedoti? </span><br><p id=kv2.5:2.4><span class=root>Na hevaṁ vattabbe …pe… </span><br><p id=kv2.5:3.1><span class=root>Samāpannassa atthi vacībhedoti? </span><br><p id=kv2.5:3.2><span class=root>Āmantā. </span><br><p id=kv2.5:3.3><span class=root>Sabbesaṁ samāpannānaṁ atthi vacībhedoti? </span><br><p id=kv2.5:3.4><span class=root>Na hevaṁ vattabbe …pe… </span><br><p id=kv2.5:4.1><span class=root>Samāpannassa atthi vacībhedoti? </span><br><p id=kv2.5:4.2><span class=root>Āmantā. </span><br><p id=kv2.5:4.3><span class=root>Sabbasamāpattīsu atthi vacībhedoti? </span><br><p id=kv2.5:4.4><span class=root>Na hevaṁ vattabbe …pe… </span><br><p id=kv2.5:5.1><span class=root>Samāpannassa atthi vacībhedoti? </span><br><p id=kv2.5:5.2><span class=root>Āmantā. </span><br><p id=kv2.5:5.3><span class=root>Samāpannassa atthi kāyabhedoti? </span><br><p id=kv2.5:5.4><span class=root>Na hevaṁ vattabbe …pe… </span><br><p id=kv2.5:6.1><span class=root>Samāpannassa natthi kāyabhedoti? </span><br><p id=kv2.5:6.2><span class=root>Āmantā. </span><br><p id=kv2.5:6.3><span class=root>Samāpannassa natthi vacībhedoti? </span><br><p id=kv2.5:6.4><span class=root>Na hevaṁ vattabbe …pe… </span><br><p id=kv2.5:7.1><span class=root>Samāpannassa atthi vācā, atthi vacībhedoti? </span><br><p id=kv2.5:7.2><span class=root>Āmantā. </span><br><p id=kv2.5:7.3><span class=root>Samāpannassa atthi kāyo, atthi kāyabhedoti? </span><br><p id=kv2.5:7.4><span class=root>Na hevaṁ vattabbe …pe… </span><br><p id=kv2.5:8.1><span class=root>Samāpannassa atthi kāyo, natthi kāyabhedoti? </span><br><p id=kv2.5:8.2><span class=root>Āmantā. </span><br><p id=kv2.5:8.3><span class=root>Samāpannassa atthi vācā, natthi vacībhedoti? </span><br><p id=kv2.5:8.4><span class=root>Na hevaṁ vattabbe …pe… </span><br><p id=kv2.5:9.1><span class=root>Dukkhanti jānanto dukkhanti vācaṁ bhāsatīti? </span><br><p id=kv2.5:9.2><span class=root>Āmantā. </span><br><p id=kv2.5:9.3><span class=root>Samudayoti jānanto samudayoti vācaṁ bhāsatīti? </span><br><p id=kv2.5:9.4><span class=root>Na hevaṁ vattabbe …pe… </span><br><p id=kv2.5:10.1><span class=root>Dukkhanti jānanto dukkhanti vācaṁ bhāsatīti? </span><br><p id=kv2.5:10.2><span class=root>Āmantā. </span><br><p id=kv2.5:10.3><span class=root>Nirodhoti jānanto nirodhoti vācaṁ bhāsatīti? </span><br><p id=kv2.5:10.4><span class=root>Na hevaṁ vattabbe …pe… </span><br><p id=kv2.5:11.1><span class=root>Dukkhanti jānanto dukkhanti vācaṁ bhāsatīti? </span><br><p id=kv2.5:11.2><span class=root>Āmantā. </span><br><p id=kv2.5:11.3><span class=root>Maggoti jānanto maggoti vācaṁ bhāsatīti? </span><br><p id=kv2.5:11.4><span class=root>Na hevaṁ vattabbe …pe… </span><br><p id=kv2.5:12.1><span class=root>Samudayoti jānanto na ca samudayoti vācaṁ bhāsatīti? </span><br><p id=kv2.5:12.2><span class=root>Āmantā. </span><br><p id=kv2.5:12.3><span class=root>Dukkhanti jānanto na ca dukkhanti vācaṁ bhāsatīti? </span><br><p id=kv2.5:12.4><span class=root>Na hevaṁ vattabbe …pe… </span><br><p id=kv2.5:13.1><span class=root>Nirodhoti jānanto na ca nirodhoti vācaṁ bhāsatīti? </span><br><p id=kv2.5:13.2><span class=root>Āmantā. </span><br><p id=kv2.5:13.3><span class=root>Dukkhanti jānanto na ca dukkhanti vācaṁ bhāsatīti? </span><br><p id=kv2.5:13.4><span class=root>Na hevaṁ vattabbe …pe… </span><br><p id=kv2.5:14.1><span class=root>Maggoti jānanto na ca maggoti vācaṁ bhāsatīti? </span><br><p id=kv2.5:14.2><span class=root>Āmantā. </span><br><p id=kv2.5:14.3><span class=root>Dukkhanti jānanto na ca dukkhanti vācaṁ bhāsatīti? </span><br><p id=kv2.5:14.4><span class=root>Na hevaṁ vattabbe …pe… </span><br><p id=kv2.5:15.1><span class=root>Samāpannassa atthi vacībhedoti? </span><br><p id=kv2.5:15.2><span class=root>Āmantā. </span><br><p id=kv2.5:15.3><span class=root>Ñāṇaṁ kiṅgocaranti? </span><br><p id=kv2.5:15.4><span class=root>Ñāṇaṁ saccagocaranti. </span><br><p id=kv2.5:15.5><span class=root>Sotaṁ saccagocaranti? </span><br><p id=kv2.5:15.6><span class=root>Na hevaṁ vattabbe …pe… </span><br><p id=kv2.5:16.1><span class=root>Samāpannassa atthi vacībhedoti? </span><br><p id=kv2.5:16.2><span class=root>Āmantā. </span><br><p id=kv2.5:16.3><span class=root>Sotaṁ kiṁ gocaranti. </span><br><p id=kv2.5:16.4><span class=root>Sotaṁ saddagocaranti. </span><br><p id=kv2.5:16.5><span class=root>Ñāṇaṁ saddagocaranti? </span><br><p id=kv2.5:16.6><span class=root>Na hevaṁ vattabbe. </span><br><p id=kv2.5:17.1><span class=root>Samāpannassa atthi vacībhedo ñāṇaṁ saccagocaraṁ, sotaṁ saddagocaranti? </span><br><p id=kv2.5:17.2><span class=root>Āmantā. </span><br><p id=kv2.5:17.3><span class=root>Hañci ñāṇaṁ saccagocaraṁ, sotaṁ saddagocaraṁ, no ca vata re vattabbe—</span><br><p id=kv2.5:17.4><span class=root>“samāpannassa atthi vacībhedo”ti. </span><br><p id=kv2.5:18.1><span class=root>Samāpannassa atthi vacībhedo ñāṇaṁ saccagocaraṁ, sotaṁ saddagocaranti? </span><br><p id=kv2.5:18.2><span class=root>Āmantā. </span><br><p id=kv2.5:18.3><span class=root>Dvinnaṁ phassānaṁ, dvinnaṁ vedanānaṁ, dvinnaṁ saññānaṁ, dvinnaṁ cetanānaṁ, dvinnaṁ cittānaṁ samodhānaṁ hotīti? </span><br><p id=kv2.5:18.4><span class=root>Na hevaṁ vattabbe. </span><br><p id=kv2.5:19.1><span class=root>Samāpannassa atthi vacībhedoti? </span><br><p id=kv2.5:19.2><span class=root>Āmantā. </span><br><p id=kv2.5:19.3><span class=root>Pathavīkasiṇaṁ samāpattiṁ samāpannassa atthi vacībhedoti? </span><br><p id=kv2.5:19.4><span class=root>Na hevaṁ vattabbe. </span><br><p id=kv2.5:20.1><span class=root>Samāpannassa atthi vacībhedoti? </span><br><p id=kv2.5:20.2><span class=root>Āmantā. </span><br><p id=kv2.5:20.3><span class=root>Āpokasiṇaṁ …pe… </span><br><p id=kv2.5:20.4><span class=root>tejokasiṇaṁ … </span><br><p id=kv2.5:20.5><span class=root>vāyokasiṇaṁ … </span><br><p id=kv2.5:20.6><span class=root>nīlakasiṇaṁ … </span><br><p id=kv2.5:20.7><span class=root>pītakasiṇaṁ … </span><br><p id=kv2.5:20.8><span class=root>lohitakasiṇaṁ … </span><br><p id=kv2.5:20.9><span class=root>odātakasiṇaṁ … </span><br><p id=kv2.5:20.10><span class=root>ākāsānañcāyatanaṁ … </span><br><p id=kv2.5:20.11><span class=root>viññāṇañcāyatanaṁ … </span><br><p id=kv2.5:20.12><span class=root>ākiñcaññāyatanaṁ …pe… </span><br><p id=kv2.5:20.13><span class=root>nevasaññānāsaññāyatanaṁ samāpannassa atthi vacībhedoti? </span><br><p id=kv2.5:20.14><span class=root>Na hevaṁ vattabbe …pe…. </span><br><p id=kv2.5:21.1><span class=root>Pathavīkasiṇaṁ samāpattiṁ samāpannassa natthi vacībhedoti? </span><br><p id=kv2.5:21.2><span class=root>Āmantā. </span><br><p id=kv2.5:21.3><span class=root>Hañci pathavīkasiṇaṁ samāpattiṁ samāpannassa natthi vacībhedo, no ca vata re vattabbe “samāpannassa atthi vacībhedo”ti. </span><br><p id=kv2.5:22.1><span class=root>Āpokasiṇaṁ … </span><br><p id=kv2.5:22.2><span class=root>tejokasiṇaṁ … </span><br><p id=kv2.5:22.3><span class=root>vāyokasiṇaṁ … </span><br><p id=kv2.5:22.4><span class=root>nīlakasiṇaṁ … </span><br><p id=kv2.5:22.5><span class=root>pītakasiṇaṁ … </span><br><p id=kv2.5:22.6><span class=root>lohitakasiṇaṁ … </span><br><p id=kv2.5:22.7><span class=root>odātakasiṇaṁ … </span><br><p id=kv2.5:22.8><span class=root>ākāsānañcāyatanaṁ … </span><br><p id=kv2.5:22.9><span class=root>viññāṇañcāyatanaṁ … </span><br><p id=kv2.5:22.10><span class=root>ākiñcaññāyatanaṁ … </span><br><p id=kv2.5:22.11><span class=root>nevasaññānāsaññāyatanaṁ samāpannassa natthi vacībhedoti? </span><br><p id=kv2.5:22.12><span class=root>Āmantā. </span><br><p id=kv2.5:22.13><span class=root>Hañci nevasaññānāsaññāyatanaṁ samāpannassa natthi vacībhedo, no ca vata re vattabbe—</span><br><p id=kv2.5:22.14><span class=root>“samāpannassa atthi vacībhedo”ti. </span><br><p id=kv2.5:23.1><span class=root>Samāpannassa atthi vacībhedoti? </span><br><p id=kv2.5:23.2><span class=root>Āmantā. </span><br><p id=kv2.5:23.3><span class=root>Lokiyasamāpattiṁ samāpannassa atthi vacībhedoti? </span><br><p id=kv2.5:23.4><span class=root>Na hevaṁ vattabbe …pe…. </span><br><p id=kv2.5:24.1><span class=root>Samāpannassa atthi vacībhedoti? </span><br><p id=kv2.5:24.2><span class=root>Āmantā. </span><br><p id=kv2.5:24.3><span class=root>Lokiyaṁ paṭhamaṁ jhānaṁ samāpannassa atthi vacībhedoti? </span><br><p id=kv2.5:24.4><span class=root>Na hevaṁ vattabbe …pe…. </span><br><p id=kv2.5:24.5><span class=root>Samāpannassa atthi vacībhedoti? </span><br><p id=kv2.5:24.6><span class=root>Āmantā. </span><br><p id=kv2.5:24.7><span class=root>Lokiyaṁ dutiyaṁ jhānaṁ … </span><br><p id=kv2.5:24.8><span class=root>tatiyaṁ jhānaṁ … </span><br><p id=kv2.5:24.9><span class=root>catutthaṁ jhānaṁ samāpannassa atthi vacībhedoti? </span><br><p id=kv2.5:24.10><span class=root>Na hevaṁ vattabbe …pe…. </span><br><p id=kv2.5:25.1><span class=root>Lokiyaṁ samāpattiṁ samāpannassa natthi vacībhedoti? </span><br><p id=kv2.5:25.2><span class=root>Āmantā. </span><br><p id=kv2.5:25.3><span class=root>Hañci lokiyaṁ samāpattiṁ samāpannassa natthi vacībhedo, no ca vata re vattabbe—</span><br><p id=kv2.5:25.4><span class=root>“samāpannassa atthi vacībhedo”ti. </span><br><p id=kv2.5:26.1><span class=root>Lokiyaṁ paṭhamaṁ jhānaṁ samāpannassa natthi vacībhedoti? </span><br><p id=kv2.5:26.2><span class=root>Āmantā. </span><br><p id=kv2.5:26.3><span class=root>Hañci lokiyaṁ paṭhamaṁ jhānaṁ samāpannassa natthi vacībhedo, no ca vata re vattabbe—</span><br><p id=kv2.5:26.4><span class=root>“samāpannassa atthi vacībhedo”ti. </span><br><p id=kv2.5:27.1><span class=root>Lokiyaṁ dutiyaṁ jhānaṁ … </span><br><p id=kv2.5:27.2><span class=root>tatiyaṁ jhānaṁ … </span><br><p id=kv2.5:27.3><span class=root>catutthaṁ jhānaṁ samāpannassa natthi vacībhedoti? </span><br><p id=kv2.5:27.4><span class=root>Āmantā. </span><br><p id=kv2.5:27.5><span class=root>Hañci lokiyaṁ catutthaṁ jhānaṁ samāpannassa natthi vacībhedo, no ca vata re vattabbe “samāpannassa atthi vacībhedo”ti. </span><br><p id=kv2.5:28.1><span class=root>Lokuttaraṁ paṭhamaṁ jhānaṁ samāpannassa atthi vacībhedoti? </span><br><p id=kv2.5:28.2><span class=root>Āmantā. </span><br><p id=kv2.5:28.3><span class=root>Lokiyaṁ paṭhamaṁ jhānaṁ samāpannassa atthi vacībhedoti? </span><br><p id=kv2.5:28.4><span class=root>Na hevaṁ vattabbe …pe…. </span><br><p id=kv2.5:29.1><span class=root>Lokuttaraṁ paṭhamaṁ jhānaṁ samāpannassa atthi vacībhedoti? </span><br><p id=kv2.5:29.2><span class=root>Āmantā. </span><br><p id=kv2.5:29.3><span class=root>Lokiyaṁ dutiyaṁ jhānaṁ … </span><br><p id=kv2.5:29.4><span class=root>tatiyaṁ jhānaṁ … </span><br><p id=kv2.5:29.5><span class=root>catutthaṁ jhānaṁ samāpannassa atthi vacībhedoti? </span><br><p id=kv2.5:29.6><span class=root>Na hevaṁ vattabbe …pe…. </span><br><p id=kv2.5:30.1><span class=root>Lokiyaṁ paṭhamaṁ jhānaṁ samāpannassa natthi vacībhedoti? </span><br><p id=kv2.5:30.2><span class=root>Āmantā. </span><br><p id=kv2.5:30.3><span class=root>Lokuttaraṁ paṭhamaṁ jhānaṁ samāpannassa natthi vacībhedoti? </span><br><p id=kv2.5:30.4><span class=root>Na hevaṁ vattabbe …pe…. </span><br><p id=kv2.5:31.1><span class=root>Lokiyaṁ dutiyaṁ jhānaṁ … </span><br><p id=kv2.5:31.2><span class=root>tatiyaṁ jhānaṁ … </span><br><p id=kv2.5:31.3><span class=root>catutthaṁ jhānaṁ samāpannassa natthi vacībhedoti? </span><br><p id=kv2.5:31.4><span class=root>Āmantā. </span><br><p id=kv2.5:31.5><span class=root>Lokuttaraṁ paṭhamaṁ jhānaṁ samāpannassa natthi vacībhedoti? </span><br><p id=kv2.5:31.6><span class=root>Na hevaṁ vattabbe …pe…. </span><br><p id=kv2.5:32.1><span class=root>Lokuttaraṁ paṭhamaṁ jhānaṁ samāpannassa atthi vacībhedoti? </span><br><p id=kv2.5:32.2><span class=root>Āmantā. </span><br><p id=kv2.5:32.3><span class=root>Lokuttaraṁ dutiyaṁ jhānaṁ samāpannassa atthi vacībhedoti? </span><br><p id=kv2.5:32.4><span class=root>Na hevaṁ vattabbe …pe…. </span><br><p id=kv2.5:33.1><span class=root>Lokuttaraṁ paṭhamaṁ jhānaṁ samāpannassa atthi vacībhedoti? </span><br><p id=kv2.5:33.2><span class=root>Āmantā. </span><br><p id=kv2.5:33.3><span class=root>Lokuttaraṁ tatiyaṁ jhānaṁ … </span><br><p id=kv2.5:33.4><span class=root>catutthaṁ jhānaṁ samāpannassa atthi vacībhedoti? </span><br><p id=kv2.5:33.5><span class=root>Na hevaṁ vattabbe …pe…. </span><br><p id=kv2.5:34.1><span class=root>Lokuttaraṁ dutiyaṁ jhānaṁ samāpannassa natthi vacībhedoti? </span><br><p id=kv2.5:34.2><span class=root>Āmantā. </span><br><p id=kv2.5:34.3><span class=root>Lokuttaraṁ paṭhamaṁ jhānaṁ samāpannassa natthi vacībhedoti? </span><br><p id=kv2.5:34.4><span class=root>Na hevaṁ vattabbe …pe…. </span><br><p id=kv2.5:35.1><span class=root>Lokuttaraṁ dutiyaṁ jhānaṁ … </span><br><p id=kv2.5:35.2><span class=root>tatiyaṁ jhānaṁ … </span><br><p id=kv2.5:35.3><span class=root>catutthaṁ jhānaṁ samāpannassa natthi vacībhedoti? </span><br><p id=kv2.5:35.4><span class=root>Āmantā. </span><br><p id=kv2.5:35.5><span class=root>Lokuttaraṁ paṭhamaṁ jhānaṁ samāpannassa natthi vacībhedoti? </span><br><p id=kv2.5:35.6><span class=root>Na hevaṁ vattabbe …pe…. </span><br><p id=kv2.5:36.1><span class=root>Na vattabbaṁ—</span><br><p id=kv2.5:36.2><span class=root>“samāpannassa atthi vacībhedo”ti? </span><br><p id=kv2.5:36.3><span class=root>Āmantā. </span><br><p id=kv2.5:36.4><span class=root>Nanu vitakkavicārā vacīsaṅkhārā vuttā bhagavatā—</span><br><p id=kv2.5:36.5><span class=root>“paṭhamaṁ jhānaṁ samāpannassa atthi vitakkavicārā”ti? </span><br><p id=kv2.5:36.6><span class=root>Āmantā. </span><br><p id=kv2.5:36.7><span class=root>Hañci vitakkavicārā vacīsaṅkhārā vuttā bhagavatā—</span><br><p id=kv2.5:36.8><span class=root>“paṭhamaṁ jhānaṁ samāpannassa atthi vitakkavicārā”, tena vata re vattabbe—</span><br><p id=kv2.5:36.9><span class=root>“samāpannassa atthi vacībhedo”ti. </span><br><p id=kv2.5:37.1><span class=root>Vitakkavicārā vacīsaṅkhārā vuttā bhagavatā—</span><br><p id=kv2.5:37.2><span class=root>“paṭhamaṁ jhānaṁ samāpannassa atthi vitakkavicārā”ti, atthi tassa vacībhedoti? </span><br><p id=kv2.5:37.3><span class=root>Āmantā. </span><br><p id=kv2.5:37.4><span class=root>Pathavīkasiṇaṁ paṭhamaṁ jhānaṁ samāpannassa atthi vitakkavicārā, atthi tassa vacībhedoti? </span><br><p id=kv2.5:37.5><span class=root>Na hevaṁ vattabbe …pe…. </span><br><p id=kv2.5:38.1><span class=root>Vitakkavicārā vacīsaṅkhārā vuttā bhagavatā—</span><br><p id=kv2.5:38.2><span class=root>“paṭhamaṁ jhānaṁ samāpannassa atthi vitakkavicārā”ti, atthi tassa vacībhedoti? </span><br><p id=kv2.5:38.3><span class=root>Āmantā. </span><br><p id=kv2.5:38.4><span class=root>Āpokasiṇaṁ … </span><br><p id=kv2.5:38.5><span class=root>tejokasiṇaṁ … </span><br><p id=kv2.5:38.6><span class=root>vāyokasiṇaṁ … </span><br><p id=kv2.5:38.7><span class=root>nīlakasiṇaṁ … </span><br><p id=kv2.5:38.8><span class=root>pītakasiṇaṁ … </span><br><p id=kv2.5:38.9><span class=root>lohitakasiṇaṁ … </span><br><p id=kv2.5:38.10><span class=root>odātakasiṇaṁ paṭhamaṁ jhānaṁ samāpannassa atthi vitakkavicārā, atthi tassa vacībhedoti? </span><br><p id=kv2.5:38.11><span class=root>Na hevaṁ vattabbe …pe…. </span><br><p id=kv2.5:39.1><span class=root>Na vattabbaṁ—</span><br><p id=kv2.5:39.2><span class=root>“samāpannassa atthi vacībhedo”ti? </span><br><p id=kv2.5:39.3><span class=root>Āmantā. </span><br><p id=kv2.5:39.4><span class=root>Nanu vitakkasamuṭṭhānā vācā vuttā bhagavatā—</span><br><p id=kv2.5:39.5><span class=root>“paṭhamaṁ jhānaṁ samāpannassa atthi vitakkavicārā”ti? </span><br><p id=kv2.5:39.6><span class=root>Āmantā. </span><br><p id=kv2.5:39.7><span class=root>Hañci vitakkasamuṭṭhānā vācā vuttā bhagavatā—</span><br><p id=kv2.5:39.8><span class=root>“paṭhamaṁ jhānaṁ samāpannassa atthi vitakkavicārā”, tena vata re vattabbe—</span><br><p id=kv2.5:39.9><span class=root>“samāpannassa atthi vacībhedo”ti. </span><br><p id=kv2.5:40.1><span class=root>Vitakkasamuṭṭhānā vācā vuttā bhagavatā—</span><br><p id=kv2.5:40.2><span class=root>“paṭhamaṁ jhānaṁ samāpannassa atthi vitakkavicārā”ti, atthi tassa vacībhedoti? </span><br><p id=kv2.5:40.3><span class=root>Āmantā. </span><br><p id=kv2.5:40.4><span class=root>Saññāsamuṭṭhānā vācā vuttā bhagavatā—</span><br><p id=kv2.5:40.5><span class=root>“dutiyaṁ jhānaṁ samāpannassa atthi saññā, atthi tassa vitakkavicārā”ti? </span><br><p id=kv2.5:40.6><span class=root>Na hevaṁ vattabbe …pe…. </span><br><p id=kv2.5:41.1><span class=root>Vitakkasamuṭṭhānā vācā vuttā bhagavatā—</span><br><p id=kv2.5:41.2><span class=root>“paṭhamaṁ jhānaṁ samāpannassa atthi vitakkavicārā”ti, atthi tassa vacībhedoti? </span><br><p id=kv2.5:41.3><span class=root>Āmantā. </span><br><p id=kv2.5:41.4><span class=root>Saññāsamuṭṭhānā vācā vuttā bhagavatā—</span><br><p id=kv2.5:41.5><span class=root>tatiyaṁ jhānaṁ …pe… </span><br><p id=kv2.5:41.6><span class=root>catutthaṁ jhānaṁ … </span><br><p id=kv2.5:41.7><span class=root>ākāsānañcāyatanaṁ … </span><br><p id=kv2.5:41.8><span class=root>viññāṇañcāyatanaṁ … </span><br><p id=kv2.5:41.9><span class=root>ākiñcaññāyatanaṁ samāpannassa atthi saññā, atthi tassa vitakkavicārāti? </span><br><p id=kv2.5:41.10><span class=root>Na hevaṁ vattabbe …pe…. </span><br><p id=kv2.5:42.1><span class=root>Samāpannassa atthi vacībhedoti? </span><br><p id=kv2.5:42.2><span class=root>Āmantā. </span><br><p id=kv2.5:42.3><span class=root>Nanu “paṭhamaṁ jhānaṁ samāpannassa vācā niruddhā hotī”ti. </span><br><p id=kv2.5:42.4><span class=root>Attheva suttantoti? </span><br><p id=kv2.5:42.5><span class=root>Āmantā. </span><br><p id=kv2.5:42.6><span class=root>Hañci “paṭhamaṁ jhānaṁ samāpannassa vācā niruddhā hotī”ti, attheva suttantoti, no ca vata re vattabbe—</span><br><p id=kv2.5:42.7><span class=root>“samāpannassa atthi vacībhedo”ti. </span><br><p id=kv2.5:43.1><span class=root>“Paṭhamaṁ jhānaṁ samāpannassa vācā niruddhā hotī”ti, attheva suttantoti, atthi tassa vacībhedoti? </span><br><p id=kv2.5:43.2><span class=root>Āmantā. </span><br><p id=kv2.5:43.3><span class=root>“Dutiyaṁ jhānaṁ samāpannassa vitakkavicārā niruddhā hontī”ti, attheva suttantoti, atthi tassa vitakkavicārāti? </span><br><p id=kv2.5:43.4><span class=root>Na hevaṁ vattabbe …pe…. </span><br><p id=kv2.5:44.1><span class=root>“Paṭhamaṁ jhānaṁ samāpannassa vācā niruddhā hotī”ti, attheva suttantoti, atthi tassa vacībhedoti? </span><br><p id=kv2.5:44.2><span class=root>Āmantā. </span><br><p id=kv2.5:44.3><span class=root>“Tatiyaṁ jhānaṁ samāpannassa pīti niruddhā hoti, catutthaṁ jhānaṁ samāpannassa assāsapassāsā niruddhā honti, ākāsānañcāyatanaṁ samāpannassa rūpasaññā niruddhā hoti, viññāṇañcāyatanaṁ samāpannassa ākāsānañcāyatanasaññā niruddhā hoti, ākiñcaññāyatanaṁ samāpannassa viññāṇañcāyatanasaññā niruddhā hoti, nevasaññānāsaññāyatanaṁ samāpannassa ākiñcaññāyatanasaññā niruddhā hoti, saññāvedayitanirodhaṁ samāpannassa saññā ca vedanā ca niruddhā hontī”ti, attheva suttantoti, atthi tassa saññā ca vedanā cāti? </span><br><p id=kv2.5:44.4><span class=root>Na hevaṁ vattabbe …pe…. </span><br><p id=kv2.5:45.1><span class=root>Na vattabbaṁ—</span><br><p id=kv2.5:45.2><span class=root>“samāpannassa atthi vacībhedo”ti? </span><br><p id=kv2.5:45.3><span class=root>Āmantā. </span><br><p id=kv2.5:45.4><span class=root>Nanu—</span><br><p id=kv2.5:45.5><span class=root>“paṭhamassa jhānassa saddo kaṇḍako vutto bhagavatā”ti? </span><br><p id=kv2.5:45.6><span class=root>Āmantā. </span><br><p id=kv2.5:45.7><span class=root>Hañci paṭhamassa jhānassa saddo kaṇḍako vutto bhagavatā, tena vata re vattabbe—</span><br><p id=kv2.5:45.8><span class=root>“samāpannassa atthi vacībhedo”ti. </span><br><p id=kv2.5:46.1><span class=root>Paṭhamassa jhānassa saddo kaṇḍako vutto bhagavatāti, samāpannassa atthi vacībhedoti? </span><br><p id=kv2.5:46.2><span class=root>Āmantā. </span><br><p id=kv2.5:46.3><span class=root>Dutiyassa jhānassa vitakkavicārā kaṇḍako vutto bhagavatā … </span><br><p id=kv2.5:46.4><span class=root>tatiyassa jhānassa pīti kaṇḍako vutto bhagavatā … </span><br><p id=kv2.5:46.5><span class=root>catutthassa jhānassa assāsapassāsā kaṇḍako vutto bhagavatā … </span><br><p id=kv2.5:46.6><span class=root>ākāsānañcāyatanaṁ samāpannassa rūpasaññā kaṇḍako vutto bhagavatā … </span><br><p id=kv2.5:46.7><span class=root>viññāṇañcāyatanaṁ samāpannassa ākāsānañcāyatanasaññā kaṇḍako vutto bhagavatā … </span><br><p id=kv2.5:46.8><span class=root>ākiñcaññāyatanaṁ samāpannassa viññāṇañcāyatanasaññā kaṇḍako vutto bhagavatā … </span><br><p id=kv2.5:46.9><span class=root>nevasaññānāsaññāyatanaṁ samāpannassa ākiñcaññāyatanasaññā kaṇḍako vutto bhagavatā … </span><br><p id=kv2.5:46.10><span class=root>saññāvedayitanirodhaṁ samāpannassa saññā ca vedanā ca kaṇḍako vutto bhagavatā, atthi tassa saññā ca vedanā cāti? </span><br><p id=kv2.5:46.11><span class=root>Na hevaṁ vattabbe …pe…. </span><br><p id=kv2.5:47.1><span class=root>Na vattabbaṁ—</span><br><p id=kv2.5:47.2><span class=root>“samāpannassa atthi vacībhedo”ti? </span><br><p id=kv2.5:47.3><span class=root>Āmantā. </span><br><p id=kv2.5:47.4><span class=root>Nanu vuttaṁ bhagavatā—</span><br><p id=kv2.5:47.5><span class=root>“sikhissa, ānanda, bhagavato arahato sammāsambuddhassa abhibhū nāma sāvako brahmaloke ṭhito dasasahassilokadhātuṁ sarena viññāpesi—</span><br><p id=kv2.5:48.1><span class=root>‘Ārabbhatha nikkamatha, </span><br><p id=kv2.5:48.2><span class=root>yuñjatha buddhasāsane; </span><br><p id=kv2.5:48.3><span class=root>Dhunātha maccuno senaṁ, </span><br><p id=kv2.5:48.4><span class=root>naḷāgāraṁva kuñjaro. </span><br><p id=kv2.5:49.1><span class=root>Yo imasmiṁ dhammavinaye, </span><br><p id=kv2.5:49.2><span class=root>appamatto vihassati; </span><br><p id=kv2.5:49.3><span class=root>Pahāya jātisaṁsāraṁ, </span><br><p id=kv2.5:49.4><span class=root>dukkhassantaṁ karissatī’”ti. </span><br><p id=kv2.5:50.1><span class=root>Attheva suttantoti? </span><br><p id=kv2.5:50.2><span class=root>Āmantā. </span><br><p id=kv2.5:50.3><span class=root>Tena hi samāpannassa atthi vacībhedoti. </span><br><p id=kv2.5:50.4><span class=root>Vacībhedakathā niṭṭhitā. </span><br></main><footer class="container footer"><small><a href=/about/>Contact info</a></small></footer>