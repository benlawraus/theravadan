<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0008.html>Previous</a><a href=/canon/en/pli/ms/abhidhamma/kv/kv0002/kv0002P0010.html>Next</a></div><p><div class=verse-container id=kv2.9:0.1><span>Kathāvatthu </span></div><p><div class=verse-container id=kv2.9:0.2><span>Mahāpaṇṇāsaka </span></div><p><div class=verse-container id=kv2.9:0.3><span>Dutiyavagga </span></div><p><div class=verse-container id=kv2.9:0.4><span class=big-bold>Anupubbābhisamayakathā </span></div><p><div class=verse-container id=kv2.9:1.1><span>Anupubbābhisamayoti? </span></div><p><div class=verse-container id=kv2.9:1.2><span>Āmantā. </span></div><p><div class=verse-container id=kv2.9:1.3><span>Anupubbena sotāpattimaggaṁ bhāvetīti? </span></div><p><div class=verse-container id=kv2.9:1.4><span>Na hevaṁ vattabbe. </span></div><p><div class=verse-container id=kv2.9:1.5><span>Anupubbena sotāpattimaggaṁ bhāvetīti? </span></div><p><div class=verse-container id=kv2.9:1.6><span>Āmantā. </span></div><p><div class=verse-container id=kv2.9:1.7><span>Anupubbena sotāpattiphalaṁ sacchikarotīti? </span></div><p><div class=verse-container id=kv2.9:1.8><span>Na hevaṁ vattabbe. </span></div><p><div class=verse-container id=kv2.9:2.1><span>Anupubbābhisamayoti? </span></div><p><div class=verse-container id=kv2.9:2.2><span>Āmantā. </span></div><p><div class=verse-container id=kv2.9:2.3><span>Anupubbena sakadāgāmimaggaṁ bhāvetīti? </span></div><p><div class=verse-container id=kv2.9:2.4><span>Na hevaṁ vattabbe. </span></div><p><div class=verse-container id=kv2.9:2.5><span>Anupubbena sakadāgāmimaggaṁ bhāvetīti? </span></div><p><div class=verse-container id=kv2.9:2.6><span>Āmantā. </span></div><p><div class=verse-container id=kv2.9:2.7><span>Anupubbena sakadāgāmiphalaṁ sacchikarotīti? </span></div><p><div class=verse-container id=kv2.9:2.8><span>Na hevaṁ vattabbe. </span></div><p><div class=verse-container id=kv2.9:3.1><span>Anupubbābhisamayoti? </span></div><p><div class=verse-container id=kv2.9:3.2><span>Āmantā. </span></div><p><div class=verse-container id=kv2.9:3.3><span>Anupubbena anāgāmimaggaṁ bhāvetīti? </span></div><p><div class=verse-container id=kv2.9:3.4><span>Na hevaṁ vattabbe. </span></div><p><div class=verse-container id=kv2.9:3.5><span>Anupubbena anāgāmimaggaṁ bhāvetīti? </span></div><p><div class=verse-container id=kv2.9:3.6><span>Āmantā. </span></div><p><div class=verse-container id=kv2.9:3.7><span>Anupubbena anāgāmiphalaṁ sacchikarotīti? </span></div><p><div class=verse-container id=kv2.9:3.8><span>Na hevaṁ vattabbe. </span></div><p><div class=verse-container id=kv2.9:4.1><span>Anupubbābhisamayoti? </span></div><p><div class=verse-container id=kv2.9:4.2><span>Āmantā. </span></div><p><div class=verse-container id=kv2.9:4.3><span>Anupubbena arahattamaggaṁ bhāvetīti? </span></div><p><div class=verse-container id=kv2.9:4.4><span>Na hevaṁ vattabbe. </span></div><p><div class=verse-container id=kv2.9:4.5><span>Anupubbena arahattamaggaṁ bhāvetīti? </span></div><p><div class=verse-container id=kv2.9:4.6><span>Āmantā. </span></div><p><div class=verse-container id=kv2.9:4.7><span>Anupubbena arahattaphalaṁ sacchikarotīti? </span></div><p><div class=verse-container id=kv2.9:4.8><span>Na hevaṁ vattabbe. </span></div><p><div class=verse-container id=kv2.9:5.1><span>Sotāpattiphalasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv2.9:5.2><span>Sakkāyadiṭṭhiṁ, vicikicchaṁ, sīlabbataparāmāsaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:5.3><span>Catubhāgaṁ sotāpanno, catubhāgaṁ na sotāpanno, catubhāgaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharati, catubhāgaṁ sattakkhattuparamo kolaṅkolo ekabījī buddhe aveccappasādena samannāgato, dhamme …pe… saṅghe …pe… ariyakantehi sīlehi samannāgato catubhāgaṁ na ariyakantehi sīlehi samannāgatoti? </span></div><p><div class=verse-container id=kv2.9:5.4><span>Na hevaṁ vattabbe. </span></div><p><div class=verse-container id=kv2.9:6.1><span>Samudayadassanena …pe… </span></div><p><div class=verse-container id=kv2.9:6.2><span>nirodhadassanena …pe… </span></div><p><div class=verse-container id=kv2.9:6.3><span>maggadassanena kiṁ jahatīti? </span></div><p><div class=verse-container id=kv2.9:6.4><span>Sakkāyadiṭṭhiṁ, vicikicchaṁ, sīlabbataparāmāsaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:6.5><span>Catubhāgaṁ sotāpanno, catubhāgaṁ na sotāpanno, catubhāgaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharati, catubhāgaṁ sattakkhattuparamo kolaṅkolo ekabījī buddhe aveccappasādena samannāgato, dhamme …pe… saṅghe …pe… ariyakantehi sīlehi samannāgato, catubhāgaṁ na ariyakantehi sīlehi samannāgatoti? </span></div><p><div class=verse-container id=kv2.9:6.6><span>Na hevaṁ vattabbe …pe…. </span></div><p><div class=verse-container id=kv2.9:7.1><span>Sakadāgāmiphalasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv2.9:7.2><span>Oḷārikaṁ kāmarāgaṁ, oḷārikaṁ byāpādaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:7.3><span>Catubhāgaṁ sakadāgāmī, catubhāgaṁ na sakadāgāmī, catubhāgaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharatīti? </span></div><p><div class=verse-container id=kv2.9:7.4><span>Na hevaṁ vattabbe …pe… </span></div><p><div class=verse-container id=kv2.9:7.5><span>samudayadassanena …pe… </span></div><p><div class=verse-container id=kv2.9:7.6><span>nirodhadassanena …pe… </span></div><p><div class=verse-container id=kv2.9:7.7><span>maggadassanena kiṁ jahatīti? </span></div><p><div class=verse-container id=kv2.9:7.8><span>Oḷārikaṁ kāmarāgaṁ, oḷārikaṁ byāpādaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:7.9><span>Catubhāgaṁ sakadāgāmī, catubhāgaṁ na sakadāgāmī, catubhāgaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharatīti? </span></div><p><div class=verse-container id=kv2.9:7.10><span>Na hevaṁ vattabbe …pe…. </span></div><p><div class=verse-container id=kv2.9:8.1><span>Anāgāmiphalasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv2.9:8.2><span>Aṇusahagataṁ kāmarāgaṁ, aṇusahagataṁ byāpādaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:8.3><span>Catubhāgaṁ anāgāmī, catubhāgaṁ na anāgāmī, catubhāgaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharati, catubhāgaṁ antarāparinibbāyī …pe… upahaccaparinibbāyī … asaṅkhāraparinibbāyī … sasaṅkhāraparinibbāyī … uddhaṁsoto akaniṭṭhagāmī, catubhāgaṁ na uddhaṁsoto na akaniṭṭhagāmīti? </span></div><p><div class=verse-container id=kv2.9:8.4><span>Na hevaṁ vattabbe …pe…. </span></div><p><div class=verse-container id=kv2.9:9.1><span>Samudayadassanena …pe… </span></div><p><div class=verse-container id=kv2.9:9.2><span>nirodhadassanena …pe… </span></div><p><div class=verse-container id=kv2.9:9.3><span>maggadassanena kiṁ jahatīti? </span></div><p><div class=verse-container id=kv2.9:9.4><span>Aṇusahagataṁ kāmarāgaṁ, aṇusahagataṁ byāpādaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:9.5><span>Catubhāgaṁ anāgāmī, catubhāgaṁ na anāgāmī, catubhāgaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharati, catubhāgaṁ antarāparinibbāyī …pe… upahaccaparinibbāyī … asaṅkhāraparinibbāyī … sasaṅkhāraparinibbāyī … uddhaṁsoto akaniṭṭhagāmī, catubhāgaṁ na uddhaṁsoto akaniṭṭhagāmīti? </span></div><p><div class=verse-container id=kv2.9:9.6><span>Na hevaṁ vattabbe …pe…. </span></div><p><div class=verse-container id=kv2.9:10.1><span>Arahattasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv2.9:10.2><span>Rūparāgaṁ, arūparāgaṁ, mānaṁ, uddhaccaṁ, avijjaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:10.3><span>Catubhāgaṁ arahā, catubhāgaṁ na arahā, catubhāgaṁ arahattappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharati, catubhāgaṁ vītarāgo …pe… vītadoso … vītamoho …pe… katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ …pe… sacchikātabbaṁ sacchikataṁ, catubhāgaṁ sacchikātabbaṁ na sacchikatanti? </span></div><p><div class=verse-container id=kv2.9:10.4><span>Na hevaṁ vattabbe …pe…. </span></div><p><div class=verse-container id=kv2.9:11.1><span>Samudayadassanena … nirodhadassanena … maggadassanena kiṁ jahatīti? </span></div><p><div class=verse-container id=kv2.9:11.2><span>Rūparāgaṁ, arūparāgaṁ, mānaṁ, uddhaccaṁ, avijjaṁ, tadekaṭṭhe ca kilese catubhāgaṁ jahatīti. </span></div><p><div class=verse-container id=kv2.9:11.3><span>Catubhāgaṁ arahā, catubhāgaṁ na arahā, catubhāgaṁ arahattappatto paṭiladdho adhigato sacchikato upasampajja viharati, kāyena phusitvā viharati, catubhāgaṁ na kāyena phusitvā viharati, catubhāgaṁ vītarāgo …pe… vītadoso … vītamoho … katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvitabbaṁ bhāvitaṁ …pe… sacchikātabbaṁ sacchikataṁ, catubhāgaṁ sacchikātabbaṁ na sacchikatanti? </span></div><p><div class=verse-container id=kv2.9:11.4><span>Na hevaṁ vattabbe …pe…. </span></div><p><div class=verse-container id=kv2.9:12.1><span>Sotāpattiphalasacchikiriyāya paṭipanno puggalo dukkhaṁ dakkhanto paṭipannakoti vattabboti? </span></div><p><div class=verse-container id=kv2.9:12.2><span>Āmantā. </span></div><p><div class=verse-container id=kv2.9:12.3><span>Dukkhe diṭṭhe phale ṭhitoti vattabboti? </span></div><p><div class=verse-container id=kv2.9:12.4><span>Na hevaṁ vattabbe. </span></div><p><div class=verse-container id=kv2.9:12.5><span>Samudayaṁ dakkhanto …pe… </span></div><p><div class=verse-container id=kv2.9:12.6><span>nirodhaṁ dakkhanto paṭipannakoti vattabboti? </span></div><p><div class=verse-container id=kv2.9:12.7><span>Āmantā. </span></div><p><div class=verse-container id=kv2.9:12.8><span>Nirodhe diṭṭhe phale ṭhitoti vattabboti? </span></div><p><div class=verse-container id=kv2.9:12.9><span>Na hevaṁ vattabbe. </span></div><p><div class=verse-container id=kv2.9:13.1><span>Sotāpattiphalasacchikiriyāya paṭipanno puggalo maggaṁ dakkhanto paṭipannakoti vattabbo, magge diṭṭhe phale ṭhitoti vattabboti? </span></div><p><div class=verse-container id=kv2.9:13.2><span>Āmantā. </span></div><p><div class=verse-container id=kv2.9:13.3><span>Dukkhaṁ dakkhanto paṭipannakoti vattabbo, dukkhe diṭṭhe phale ṭhitoti vattabboti? </span></div><p><div class=verse-container id=kv2.9:13.4><span>Na hevaṁ vattabbe …pe… </span></div><p><div class=verse-container id=kv2.9:13.5><span>maggaṁ dakkhanto paṭipannakoti vattabbo, magge diṭṭhe phale ṭhitoti vattabboti? </span></div><p><div class=verse-container id=kv2.9:13.6><span>Āmantā. </span></div><p><div class=verse-container id=kv2.9:13.7><span>Samudayaṁ dakkhanto …pe… </span></div><p><div class=verse-container id=kv2.9:13.8><span>nirodhaṁ dakkhanto paṭipannakoti vattabbo, nirodhe diṭṭhe phale ṭhitoti vattabboti? </span></div><p><div class=verse-container id=kv2.9:13.9><span>Na hevaṁ vattabbe …pe…. </span></div><p><div class=verse-container id=kv2.9:14.1><span>Sotāpattiphalasacchikiriyāya paṭipanno puggalo dukkhaṁ dakkhanto paṭipannakoti vattabbo, dukkhe diṭṭhe na vattabbaṁ—</span></div><p><div class=verse-container id=kv2.9:14.2><span>“phale ṭhitoti vattabbo”ti? </span></div><p><div class=verse-container id=kv2.9:14.3><span>Āmantā. </span></div><p><div class=verse-container id=kv2.9:14.4><span>Maggaṁ dakkhanto paṭipannakoti vattabbo, magge diṭṭhe na vattabbaṁ—</span></div><p><div class=verse-container id=kv2.9:14.5><span>“phale ṭhitoti vattabbo”ti? </span></div><p><div class=verse-container id=kv2.9:14.6><span>Na hevaṁ vattabbe …pe… </span></div><p><div class=verse-container id=kv2.9:14.7><span>samudayaṁ dakkhanto … </span></div><p><div class=verse-container id=kv2.9:14.8><span>nirodhaṁ dakkhanto paṭipannakoti vattabbo, nirodhe diṭṭhe na vattabbaṁ—</span></div><p><div class=verse-container id=kv2.9:14.9><span>“phale ṭhitoti vattabbo”ti? </span></div><p><div class=verse-container id=kv2.9:14.10><span>Āmantā. </span></div><p><div class=verse-container id=kv2.9:14.11><span>Maggaṁ dakkhanto “paṭipannako”ti vattabbo, magge diṭṭhe na vattabbaṁ—</span></div><p><div class=verse-container id=kv2.9:14.12><span>“phale ṭhitoti vattabbo”ti? </span></div><p><div class=verse-container id=kv2.9:14.13><span>Na hevaṁ vattabbe …pe…. </span></div><p><div class=verse-container id=kv2.9:15.1><span>Sotāpattiphalasacchikiriyāya paṭipanno puggalo dukkhaṁ dakkhanto paṭipannakoti vattabbo, dukkhe diṭṭhe na vattabbaṁ—</span></div><p><div class=verse-container id=kv2.9:15.2><span>“phale ṭhitoti vattabbo”ti? </span></div><p><div class=verse-container id=kv2.9:15.3><span>Āmantā. </span></div><p><div class=verse-container id=kv2.9:15.4><span>Niratthiyaṁ dukkhadassananti? </span></div><p><div class=verse-container id=kv2.9:15.5><span>Na hevaṁ vattabbe …pe… </span></div><p><div class=verse-container id=kv2.9:15.6><span>samudayaṁ dakkhanto …pe… </span></div><p><div class=verse-container id=kv2.9:15.7><span>nirodhaṁ dakkhanto paṭipannakoti vattabbo, nirodhe diṭṭhe na vattabbaṁ—</span></div><p><div class=verse-container id=kv2.9:15.8><span>“phale ṭhitoti vattabbo”ti? </span></div><p><div class=verse-container id=kv2.9:15.9><span>Āmantā. </span></div><p><div class=verse-container id=kv2.9:15.10><span>Niratthiyaṁ nirodhadassananti? </span></div><p><div class=verse-container id=kv2.9:15.11><span>Na hevaṁ vattabbe …pe…. </span></div><p><div class=verse-container id=kv2.9:16.1><span>Dukkhe diṭṭhe cattāri saccāni diṭṭhāni hontīti? </span></div><p><div class=verse-container id=kv2.9:16.2><span>Āmantā. </span></div><p><div class=verse-container id=kv2.9:16.3><span>Dukkhasaccaṁ cattāri saccānīti? </span></div><p><div class=verse-container id=kv2.9:16.4><span>Na hevaṁ vattabbe …pe…. </span></div><p><div class=verse-container id=kv2.9:17.1><span>Rūpakkhandhe aniccato diṭṭhe pañcakkhandhā aniccato diṭṭhā hontīti? </span></div><p><div class=verse-container id=kv2.9:17.2><span>Āmantā. </span></div><p><div class=verse-container id=kv2.9:17.3><span>Rūpakkhandho pañcakkhandhāti? </span></div><p><div class=verse-container id=kv2.9:17.4><span>Na hevaṁ vattabbe …pe…. </span></div><p><div class=verse-container id=kv2.9:18.1><span>Cakkhāyatane aniccato diṭṭhe dvādasāyatanāni aniccato diṭṭhāni hontīti? </span></div><p><div class=verse-container id=kv2.9:18.2><span>Āmantā. </span></div><p><div class=verse-container id=kv2.9:18.3><span>Cakkhāyatanaṁ dvādasāyatanānīti? </span></div><p><div class=verse-container id=kv2.9:18.4><span>Na hevaṁ vattabbe …pe…. </span></div><p><div class=verse-container id=kv2.9:19.1><span>Cakkhudhātuyā aniccato diṭṭhāya aṭṭhārasa dhātuyo aniccato diṭṭhā hontīti? </span></div><p><div class=verse-container id=kv2.9:19.2><span>Āmantā. </span></div><p><div class=verse-container id=kv2.9:19.3><span>Cakkhudhātu aṭṭhārasa dhātuyoti? </span></div><p><div class=verse-container id=kv2.9:19.4><span>Na hevaṁ vattabbe …pe…. </span></div><p><div class=verse-container id=kv2.9:20.1><span>Cakkhundriye aniccato diṭṭhe bāvīsatindriyāni aniccato diṭṭhāni hontīti? </span></div><p><div class=verse-container id=kv2.9:20.2><span>Āmantā. </span></div><p><div class=verse-container id=kv2.9:20.3><span>Cakkhundriyaṁ bāvīsatindriyānīti? </span></div><p><div class=verse-container id=kv2.9:20.4><span>Na hevaṁ vattabbe …pe…. </span></div><p><div class=verse-container id=kv2.9:21.1><span>Catūhi ñāṇehi sotāpattiphalaṁ sacchikarotīti? </span></div><p><div class=verse-container id=kv2.9:21.2><span>Āmantā. </span></div><p><div class=verse-container id=kv2.9:21.3><span>Cattāri sotāpattiphalānīti? </span></div><p><div class=verse-container id=kv2.9:21.4><span>Na hevaṁ vattabbe …pe… </span></div><p><div class=verse-container id=kv2.9:21.5><span>aṭṭhahi ñāṇehi sotāpattiphalaṁ sacchikarotīti? </span></div><p><div class=verse-container id=kv2.9:21.6><span>Āmantā. </span></div><p><div class=verse-container id=kv2.9:21.7><span>Aṭṭha sotāpattiphalānīti? </span></div><p><div class=verse-container id=kv2.9:21.8><span>Na hevaṁ vattabbe …pe… </span></div><p><div class=verse-container id=kv2.9:21.9><span>dvādasahi ñāṇehi sotāpattiphalaṁ sacchikarotīti? </span></div><p><div class=verse-container id=kv2.9:21.10><span>Āmantā. </span></div><p><div class=verse-container id=kv2.9:21.11><span>Dvādasa sotāpattiphalānīti? </span></div><p><div class=verse-container id=kv2.9:21.12><span>Na hevaṁ vattabbe …pe… </span></div><p><div class=verse-container id=kv2.9:21.13><span>catucattārīsāya ñāṇehi sotāpattiphalaṁ sacchikarotīti? </span></div><p><div class=verse-container id=kv2.9:21.14><span>Āmantā. </span></div><p><div class=verse-container id=kv2.9:21.15><span>Catucattārīsaṁ sotāpattiphalānīti? </span></div><p><div class=verse-container id=kv2.9:21.16><span>Na hevaṁ vattabbe …pe… </span></div><p><div class=verse-container id=kv2.9:21.17><span>sattasattatiyā ñāṇehi sotāpattiphalaṁ sacchikarotīti? </span></div><p><div class=verse-container id=kv2.9:21.18><span>Āmantā. </span></div><p><div class=verse-container id=kv2.9:21.19><span>Sattasattati sotāpattiphalānīti? </span></div><p><div class=verse-container id=kv2.9:21.20><span>Na hevaṁ vattabbe …pe…. </span></div><p><div class=verse-container id=kv2.9:22.1><span>Na vattabbaṁ—</span></div><p><div class=verse-container id=kv2.9:22.2><span>“anupubbābhisamayo”ti? </span></div><p><div class=verse-container id=kv2.9:22.3><span>Āmantā. </span></div><p><div class=verse-container id=kv2.9:22.4><span>Nanu vuttaṁ bhagavatā—</span></div><p><div class=verse-container id=kv2.9:22.5><span>“seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span></div><p><div class=verse-container id=kv2.9:22.6><span>evameva kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho”ti. </span></div><p><div class=verse-container id=kv2.9:22.7><span>Attheva suttantoti? </span></div><p><div class=verse-container id=kv2.9:22.8><span>Āmantā. </span></div><p><div class=verse-container id=kv2.9:22.9><span>Tena hi anupubbābhisamayoti. </span></div><p><div class=verse-container id=kv2.9:23.1><span>Na vattabbaṁ—</span></div><p><div class=verse-container id=kv2.9:23.2><span>“anupubbābhisamayo”ti? </span></div><p><div class=verse-container id=kv2.9:23.3><span>Āmantā. </span></div><p><div class=verse-container id=kv2.9:23.4><span>Nanu vuttaṁ bhagavatā—</span></div><p><div class=verse-container id=kv2.9:24.1><span>“Anupubbena medhāvī, </span></div><p><div class=verse-container id=kv2.9:24.2><span>thokaṁ thokaṁ khaṇe khaṇe; </span></div><p><div class=verse-container id=kv2.9:24.3><span>Kammāro rajatasseva, </span></div><p><div class=verse-container id=kv2.9:24.4><span>niddhame malamattano”ti. </span></div><p><div class=verse-container id=kv2.9:25.1><span>Attheva suttantoti? </span></div><p><div class=verse-container id=kv2.9:25.2><span>Āmantā. </span></div><p><div class=verse-container id=kv2.9:25.3><span>Tena hi anupubbābhisamayoti. </span></div><p><div class=verse-container id=kv2.9:26.1><span>Anupubbābhisamayoti? </span></div><p><div class=verse-container id=kv2.9:26.2><span>Āmantā. </span></div><p><div class=verse-container id=kv2.9:26.3><span>Nanvāyasmā gavampati thero bhikkhū etadavoca—</span></div><p><div class=verse-container id=kv2.9:26.4><span>“sammukhā metaṁ, āvuso, bhagavato sutaṁ sammukhā paṭiggahitaṁ—</span></div><p><div class=verse-container id=kv2.9:26.5><span>‘yo, bhikkhave, dukkhaṁ passati dukkhasamudayampi so passati, dukkhanirodhampi passati, dukkhanirodhagāminiṁ paṭipadampi passati; </span></div><p><div class=verse-container id=kv2.9:26.6><span>yo dukkhasamudayaṁ passati dukkhampi so passati, dukkhanirodhampi passati, dukkhanirodhagāminiṁ paṭipadampi passati; </span></div><p><div class=verse-container id=kv2.9:26.7><span>yo dukkhanirodhaṁ passati dukkhampi so passati, dukkhasamudayampi passati, dukkhanirodhagāminiṁ paṭipadampi passati; </span></div><p><div class=verse-container id=kv2.9:26.8><span>yo dukkhanirodhagāminiṁ paṭipadaṁ passati dukkhampi so passati, dukkhasamudayampi passati, dukkhanirodhampi passatī’”ti. </span></div><p><div class=verse-container id=kv2.9:26.9><span>Attheva suttantoti? </span></div><p><div class=verse-container id=kv2.9:26.10><span>Āmantā. </span></div><p><div class=verse-container id=kv2.9:26.11><span>Tena hi na vattabbaṁ—</span></div><p><div class=verse-container id=kv2.9:26.12><span>“anupubbābhisamayo”ti. </span></div><p><div class=verse-container id=kv2.9:27.1><span>Anupubbābhisamayoti? </span></div><p><div class=verse-container id=kv2.9:27.2><span>Āmantā. </span></div><p><div class=verse-container id=kv2.9:27.3><span>Nanu vuttaṁ bhagavatā—</span></div><p><div class=verse-container id=kv2.9:28.1><span>“Sahāvassa dassanasampadāya, </span></div><p><div class=verse-container id=kv2.9:28.2><span>Tayassu dhammā jahitā bhavanti; </span></div><p><div class=verse-container id=kv2.9:28.3><span>Sakkāyadiṭṭhī vicikicchitañca, </span></div><p><div class=verse-container id=kv2.9:28.4><span>Sīlabbataṁ vāpi yadatthi kiñci; </span></div><p><div class=verse-container id=kv2.9:28.5><span>Catūhapāyehi ca vippamutto, </span></div><p><div class=verse-container id=kv2.9:28.6><span>Chaccābhiṭhānāni abhabba kātun”ti. </span></div><p><div class=verse-container id=kv2.9:29.1><span>Attheva suttantoti? </span></div><p><div class=verse-container id=kv2.9:29.2><span>Āmantā. </span></div><p><div class=verse-container id=kv2.9:29.3><span>Tena hi na vattabbaṁ—</span></div><p><div class=verse-container id=kv2.9:29.4><span>“anupubbābhisamayo”ti. </span></div><p><div class=verse-container id=kv2.9:30.1><span>Anupubbābhisamayoti? </span></div><p><div class=verse-container id=kv2.9:30.2><span>Āmantā. </span></div><p><div class=verse-container id=kv2.9:30.3><span>Nanu vuttaṁ bhagavatā—</span></div><p><div class=verse-container id=kv2.9:30.4><span>“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span></div><p><div class=verse-container id=kv2.9:30.5><span>‘yaṁ kiñci samudayadhammaṁ sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span></div><p><div class=verse-container id=kv2.9:30.6><span>sakkāyadiṭṭhi, vicikicchā, sīlabbataparāmāso”ti. </span></div><p><div class=verse-container id=kv2.9:30.7><span>Attheva suttantoti? </span></div><p><div class=verse-container id=kv2.9:30.8><span>Āmantā. </span></div><p><div class=verse-container id=kv2.9:30.9><span>Tena hi na vattabbaṁ—</span></div><p><div class=verse-container id=kv2.9:30.10><span>“anupubbābhisamayo”ti. </span></div><p><div class=verse-container id=kv2.9:30.11><span>Anupubbābhisamayakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0002/kv0002P0008.html>Previous</a><a href=/canon/en/pli/ms/abhidhamma/kv/kv0002/kv0002P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>