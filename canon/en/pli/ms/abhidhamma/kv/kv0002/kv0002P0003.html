<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0002.html>Previous</a><a href=/canon/en/pli/ms/abhidhamma/kv/kv0002/kv0002P0004.html>Next</a></div><p><div class=verse-container id=kv2.3:0.1><span>Kathāvatthu </span></div><p><div class=verse-container id=kv2.3:0.2><span>Mahāpaṇṇāsaka </span></div><p><div class=verse-container id=kv2.3:0.3><span>Dutiyavagga </span></div><p><div class=verse-container id=kv2.3:0.4><span class=big-bold>Kaṅkhākathā </span></div><p><div class=verse-container id=kv2.3:1.1><span>Atthi arahato kaṅkhāti? </span></div><p><div class=verse-container id=kv2.3:1.2><span>Āmantā. </span></div><p><div class=verse-container id=kv2.3:1.3><span>Atthi arahato vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti? </span></div><p><div class=verse-container id=kv2.3:1.4><span>Na hevaṁ vattabbe …pe…. </span></div><p><div class=verse-container id=kv2.3:2.1><span>Natthi arahato vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti? </span></div><p><div class=verse-container id=kv2.3:2.2><span>Āmantā. </span></div><p><div class=verse-container id=kv2.3:2.3><span>Hañci natthi arahato vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇaṁ, no ca vata re vattabbe—</span></div><p><div class=verse-container id=kv2.3:2.4><span>“atthi arahato kaṅkhā”ti. </span></div><p><div class=verse-container id=kv2.3:3.1><span>Atthi puthujjanassa kaṅkhā, atthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti? </span></div><p><div class=verse-container id=kv2.3:3.2><span>Āmantā. </span></div><p><div class=verse-container id=kv2.3:3.3><span>Atthi arahato kaṅkhā, atthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti? </span></div><p><div class=verse-container id=kv2.3:3.4><span>Na hevaṁ vattabbe …pe…. </span></div><p><div class=verse-container id=kv2.3:4.1><span>Atthi arahato kaṅkhā, natthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti? </span></div><p><div class=verse-container id=kv2.3:4.2><span>Āmantā. </span></div><p><div class=verse-container id=kv2.3:4.3><span>Atthi puthujjanassa kaṅkhā, natthi tassa vicikicchā vicikicchāpariyuṭṭhānaṁ vicikicchāsaṁyojanaṁ vicikicchānīvaraṇanti? </span></div><p><div class=verse-container id=kv2.3:4.4><span>Na hevaṁ vattabbe …pe…. </span></div><p><div class=verse-container id=kv2.3:5.1><span>Atthi arahato kaṅkhāti? </span></div><p><div class=verse-container id=kv2.3:5.2><span>Āmantā. </span></div><p><div class=verse-container id=kv2.3:5.3><span>Atthi arahato satthari kaṅkhā, dhamme kaṅkhā, saṅghe kaṅkhā, sikkhāya kaṅkhā, pubbante kaṅkhā, aparante kaṅkhā, pubbantāparante kaṅkhā, idappaccayatāpaṭiccasamuppannesu dhammesu kaṅkhāti? </span></div><p><div class=verse-container id=kv2.3:5.4><span>Na hevaṁ vattabbe. </span></div><p><div class=verse-container id=kv2.3:6.1><span>Natthi arahato satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti? </span></div><p><div class=verse-container id=kv2.3:6.2><span>Āmantā. </span></div><p><div class=verse-container id=kv2.3:6.3><span>Hañci natthi arahato satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhā, no ca vata re vattabbe—</span></div><p><div class=verse-container id=kv2.3:6.4><span>“atthi arahato kaṅkhā”ti. </span></div><p><div class=verse-container id=kv2.3:7.1><span>Atthi puthujjanassa kaṅkhā, atthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti? </span></div><p><div class=verse-container id=kv2.3:7.2><span>Āmantā. </span></div><p><div class=verse-container id=kv2.3:7.3><span>Atthi arahato kaṅkhā, atthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti? </span></div><p><div class=verse-container id=kv2.3:7.4><span>Na hevaṁ vattabbe. </span></div><p><div class=verse-container id=kv2.3:8.1><span>Atthi arahato kaṅkhā, natthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti? </span></div><p><div class=verse-container id=kv2.3:8.2><span>Āmantā. </span></div><p><div class=verse-container id=kv2.3:8.3><span>Atthi puthujjanassa kaṅkhā, natthi tassa satthari kaṅkhā, dhamme kaṅkhā …pe… idappaccayatāpaṭiccasamuppannesu dhammesu kaṅkhāti? </span></div><p><div class=verse-container id=kv2.3:8.4><span>Na hevaṁ vattabbe. </span></div><p><div class=verse-container id=kv2.3:9.1><span>Atthi arahato kaṅkhāti? </span></div><p><div class=verse-container id=kv2.3:9.2><span>Āmantā. </span></div><p><div class=verse-container id=kv2.3:9.3><span>Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti? </span></div><p><div class=verse-container id=kv2.3:9.4><span>Āmantā. </span></div><p><div class=verse-container id=kv2.3:9.5><span>Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—</span></div><p><div class=verse-container id=kv2.3:9.6><span>“atthi arahato kaṅkhā”ti. </span></div><p><div class=verse-container id=kv2.3:10.1><span>Atthi arahato kaṅkhāti? </span></div><p><div class=verse-container id=kv2.3:10.2><span>Āmantā. </span></div><p><div class=verse-container id=kv2.3:10.3><span>Nanu arahato doso pahīno …pe… </span></div><p><div class=verse-container id=kv2.3:10.4><span>moho pahīno …pe… </span></div><p><div class=verse-container id=kv2.3:10.5><span>anottappaṁ pahīnaṁ …pe… </span></div><p><div class=verse-container id=kv2.3:10.6><span>rāgappahānāya maggo bhāvito …pe… </span></div><p><div class=verse-container id=kv2.3:10.7><span>bojjhaṅgā bhāvitā …pe… </span></div><p><div class=verse-container id=kv2.3:10.8><span>dosappahānāya …pe… </span></div><p><div class=verse-container id=kv2.3:10.9><span>anottappapahānāya maggo bhāvito …pe… </span></div><p><div class=verse-container id=kv2.3:10.10><span>bojjhaṅgā bhāvitā; </span></div><p><div class=verse-container id=kv2.3:10.11><span>nanu arahā vītarāgo vītadoso vītamoho …pe… </span></div><p><div class=verse-container id=kv2.3:10.12><span>sacchikātabbaṁ sacchikatanti? </span></div><p><div class=verse-container id=kv2.3:10.13><span>Āmantā. </span></div><p><div class=verse-container id=kv2.3:10.14><span>Hañci arahā vītarāgo vītadoso vītamoho …pe… </span></div><p><div class=verse-container id=kv2.3:10.15><span>sacchikātabbaṁ sacchikataṁ, no ca vata re vattabbe—</span></div><p><div class=verse-container id=kv2.3:10.16><span>“atthi arahato kaṅkhā”ti. </span></div><p><div class=verse-container id=kv2.3:11.1><span>Atthi arahato kaṅkhāti? </span></div><p><div class=verse-container id=kv2.3:11.2><span>Sadhammakusalassa arahato atthi kaṅkhā, paradhammakusalassa arahato natthi kaṅkhāti. </span></div><p><div class=verse-container id=kv2.3:11.3><span>Sadhammakusalassa arahato atthi kaṅkhāti? </span></div><p><div class=verse-container id=kv2.3:11.4><span>Āmantā. </span></div><p><div class=verse-container id=kv2.3:11.5><span>Paradhammakusalassa arahato atthi kaṅkhāti? </span></div><p><div class=verse-container id=kv2.3:11.6><span>Na hevaṁ vattabbe …pe…. </span></div><p><div class=verse-container id=kv2.3:12.1><span>Paradhammakusalassa arahato natthi kaṅkhāti? </span></div><p><div class=verse-container id=kv2.3:12.2><span>Āmantā. </span></div><p><div class=verse-container id=kv2.3:12.3><span>Sadhammakusalassa arahato natthi kaṅkhāti? </span></div><p><div class=verse-container id=kv2.3:12.4><span>Na hevaṁ vattabbe …pe…. </span></div><p><div class=verse-container id=kv2.3:13.1><span>Sadhammakusalassa arahato rāgo pahīno, atthi tassa kaṅkhāti? </span></div><p><div class=verse-container id=kv2.3:13.2><span>Āmantā. </span></div><p><div class=verse-container id=kv2.3:13.3><span>Paradhammakusalassa arahato rāgo pahīno, atthi tassa kaṅkhāti? </span></div><p><div class=verse-container id=kv2.3:13.4><span>Na hevaṁ vattabbe …pe…. </span></div><p><div class=verse-container id=kv2.3:14.1><span>Sadhammakusalassa arahato doso pahīno …pe… </span></div><p><div class=verse-container id=kv2.3:14.2><span>moho pahīno …pe… </span></div><p><div class=verse-container id=kv2.3:14.3><span>anottappaṁ pahīnaṁ …pe… </span></div><p><div class=verse-container id=kv2.3:14.4><span>rāgappahānāya maggo bhāvito …pe… </span></div><p><div class=verse-container id=kv2.3:14.5><span>bojjhaṅgā bhāvitā …pe… </span></div><p><div class=verse-container id=kv2.3:14.6><span>dosappahānāya …pe… </span></div><p><div class=verse-container id=kv2.3:14.7><span>mohappahānāya …pe… </span></div><p><div class=verse-container id=kv2.3:14.8><span>anottappapahānāya maggo bhāvito …pe… </span></div><p><div class=verse-container id=kv2.3:14.9><span>bojjhaṅgā bhāvitā …pe… </span></div><p><div class=verse-container id=kv2.3:14.10><span>sadhammakusalo arahā vītarāgo vītadoso vītamoho …pe… </span></div><p><div class=verse-container id=kv2.3:14.11><span>sacchikātabbaṁ sacchikataṁ, atthi tassa kaṅkhāti? </span></div><p><div class=verse-container id=kv2.3:14.12><span>Āmantā. </span></div><p><div class=verse-container id=kv2.3:14.13><span>Paradhammakusalo arahā vītarāgo vītadoso vītamoho …pe… </span></div><p><div class=verse-container id=kv2.3:14.14><span>sacchikātabbaṁ sacchikataṁ, atthi tassa kaṅkhāti? </span></div><p><div class=verse-container id=kv2.3:14.15><span>Na hevaṁ vattabbe …pe… </span></div><p><div class=verse-container id=kv2.3:14.16><span>paradhammakusalassa arahato rāgo pahīno, natthi tassa kaṅkhāti? </span></div><p><div class=verse-container id=kv2.3:14.17><span>Āmantā. </span></div><p><div class=verse-container id=kv2.3:14.18><span>Sadhammakusalassa arahato rāgo pahīno, natthi tassa kaṅkhāti? </span></div><p><div class=verse-container id=kv2.3:14.19><span>Na hevaṁ vattabbe …pe…. </span></div><p><div class=verse-container id=kv2.3:15.1><span>Paradhammakusalassa arahato doso pahīno …pe… </span></div><p><div class=verse-container id=kv2.3:15.2><span>moho pahīno …pe… </span></div><p><div class=verse-container id=kv2.3:15.3><span>anottappaṁ pahīnaṁ …pe… </span></div><p><div class=verse-container id=kv2.3:15.4><span>rāgappahānāya maggo bhāvito …pe… </span></div><p><div class=verse-container id=kv2.3:15.5><span>bojjhaṅgā bhāvitā …pe… </span></div><p><div class=verse-container id=kv2.3:15.6><span>dosappahānāya …pe… </span></div><p><div class=verse-container id=kv2.3:15.7><span>mohappahānāya …pe… </span></div><p><div class=verse-container id=kv2.3:15.8><span>anottappapahānāya maggo bhāvito …pe… </span></div><p><div class=verse-container id=kv2.3:15.9><span>bojjhaṅgā bhāvitā …pe… </span></div><p><div class=verse-container id=kv2.3:15.10><span>paradhammakusalo arahā vītarāgo vītadoso vītamoho …pe… </span></div><p><div class=verse-container id=kv2.3:15.11><span>sacchikātabbaṁ sacchikataṁ, natthi tassa kaṅkhāti? </span></div><p><div class=verse-container id=kv2.3:15.12><span>Āmantā. </span></div><p><div class=verse-container id=kv2.3:15.13><span>Sadhammakusalo arahā vītarāgo vītadoso vītamoho …pe… </span></div><p><div class=verse-container id=kv2.3:15.14><span>sacchikātabbaṁ sacchikataṁ, natthi tassa kaṅkhāti? </span></div><p><div class=verse-container id=kv2.3:15.15><span>Na hevaṁ vattabbe …pe…. </span></div><p><div class=verse-container id=kv2.3:16.1><span>Atthi arahato kaṅkhāti? </span></div><p><div class=verse-container id=kv2.3:16.2><span>Āmantā. </span></div><p><div class=verse-container id=kv2.3:16.3><span>Nanu vuttaṁ bhagavatā—</span></div><p><div class=verse-container id=kv2.3:16.4><span>“jānatohaṁ, bhikkhave, passato āsavānaṁ khayaṁ vadāmi, no ajānato no apassato. </span></div><p><div class=verse-container id=kv2.3:16.5><span>Kiñca, bhikkhave, jānato kiṁ passato āsavānaṁ khayo hoti? </span></div><p><div class=verse-container id=kv2.3:16.6><span>‘Iti rūpaṁ’ …pe… </span></div><p><div class=verse-container id=kv2.3:16.7><span>‘iti viññāṇassa atthaṅgamo’ti—</span></div><p><div class=verse-container id=kv2.3:16.8><span>evaṁ kho, bhikkhave, jānato evaṁ passato āsavānaṁ khayo hotī”ti. </span></div><p><div class=verse-container id=kv2.3:16.9><span>Attheva suttantoti? </span></div><p><div class=verse-container id=kv2.3:16.10><span>Āmantā. </span></div><p><div class=verse-container id=kv2.3:16.11><span>Tena hi na vattabbaṁ—</span></div><p><div class=verse-container id=kv2.3:16.12><span>“atthi arahato kaṅkhā”ti. </span></div><p><div class=verse-container id=kv2.3:17.1><span>Atthi arahato kaṅkhāti? </span></div><p><div class=verse-container id=kv2.3:17.2><span>Āmantā. </span></div><p><div class=verse-container id=kv2.3:17.3><span>Nanu vuttaṁ bhagavatā—</span></div><p><div class=verse-container id=kv2.3:17.4><span>“jānatohaṁ, bhikkhave, passato āsavānaṁ khayaṁ vadāmi, no ajānato no apassato. </span></div><p><div class=verse-container id=kv2.3:17.5><span>Kiñca, bhikkhave, jānato kiṁ passato āsavānaṁ khayo hoti? </span></div><p><div class=verse-container id=kv2.3:17.6><span>‘Idaṁ dukkhan’ti, bhikkhave …pe… </span></div><p><div class=verse-container id=kv2.3:17.7><span>‘ayaṁ dukkhanirodhagāminī paṭipadā’ti jānato passato āsavānaṁ khayo hoti. </span></div><p><div class=verse-container id=kv2.3:17.8><span>Evaṁ kho, bhikkhave, jānato evaṁ passato āsavānaṁ khayo hotī”ti. </span></div><p><div class=verse-container id=kv2.3:17.9><span>Attheva suttantoti? </span></div><p><div class=verse-container id=kv2.3:17.10><span>Āmantā. </span></div><p><div class=verse-container id=kv2.3:17.11><span>Tena hi na vattabbaṁ—</span></div><p><div class=verse-container id=kv2.3:17.12><span>“atthi arahato kaṅkhā”ti. </span></div><p><div class=verse-container id=kv2.3:18.1><span>Atthi arahato kaṅkhāti? </span></div><p><div class=verse-container id=kv2.3:18.2><span>Āmantā. </span></div><p><div class=verse-container id=kv2.3:18.3><span>Nanu vuttaṁ bhagavatā—</span></div><p><div class=verse-container id=kv2.3:18.4><span>“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya; </span></div><p><div class=verse-container id=kv2.3:18.5><span>sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti. </span></div><p><div class=verse-container id=kv2.3:18.6><span>Attheva suttantoti? </span></div><p><div class=verse-container id=kv2.3:18.7><span>Āmantā. </span></div><p><div class=verse-container id=kv2.3:18.8><span>Tena hi na vattabbaṁ—</span></div><p><div class=verse-container id=kv2.3:18.9><span>“atthi arahato kaṅkhā”ti. </span></div><p><div class=verse-container id=kv2.3:19.1><span>Atthi arahato kaṅkhāti? </span></div><p><div class=verse-container id=kv2.3:19.2><span>Āmantā. </span></div><p><div class=verse-container id=kv2.3:19.3><span>Nanu vuttaṁ bhagavatā—</span></div><p><div class=verse-container id=kv2.3:19.4><span>“sahāvassa dassanasampadāya …pe… </span></div><p><div class=verse-container id=kv2.3:19.5><span>chaccābhiṭhānāni abhabba kātun”ti. </span></div><p><div class=verse-container id=kv2.3:19.6><span>Attheva suttantoti? </span></div><p><div class=verse-container id=kv2.3:19.7><span>Āmantā. </span></div><p><div class=verse-container id=kv2.3:19.8><span>Tena hi na vattabbaṁ—</span></div><p><div class=verse-container id=kv2.3:19.9><span>“atthi arahato kaṅkhā”ti. </span></div><p><div class=verse-container id=kv2.3:20.1><span>Atthi arahato kaṅkhāti? </span></div><p><div class=verse-container id=kv2.3:20.2><span>Āmantā. </span></div><p><div class=verse-container id=kv2.3:20.3><span>Nanu vuttaṁ bhagavatā—</span></div><p><div class=verse-container id=kv2.3:20.4><span>“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span></div><p><div class=verse-container id=kv2.3:20.5><span>‘yaṁ kiñci samudayadhammaṁ sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span></div><p><div class=verse-container id=kv2.3:20.6><span>sakkāyadiṭṭhi, vicikicchā, sīlabbataparāmāso”ti. </span></div><p><div class=verse-container id=kv2.3:20.7><span>Attheva suttantoti? </span></div><p><div class=verse-container id=kv2.3:20.8><span>Āmantā. </span></div><p><div class=verse-container id=kv2.3:20.9><span>Tena hi na vattabbaṁ—</span></div><p><div class=verse-container id=kv2.3:20.10><span>“atthi arahato kaṅkhā”ti. </span></div><p><div class=verse-container id=kv2.3:21.1><span>Atthi arahato kaṅkhāti? </span></div><p><div class=verse-container id=kv2.3:21.2><span>Āmantā. </span></div><p><div class=verse-container id=kv2.3:21.3><span>Nanu vuttaṁ bhagavatā—</span></div><p><div class=verse-container id=kv2.3:22.1><span>“Yadā have pātubhavanti dhammā, </span></div><p><div class=verse-container id=kv2.3:22.2><span>Ātāpino jhāyato brāhmaṇassa; </span></div><p><div class=verse-container id=kv2.3:22.3><span>Athassa kaṅkhā vapayanti sabbā, </span></div><p><div class=verse-container id=kv2.3:22.4><span>Yato pajānāti sahetudhammanti. </span></div><p><div class=verse-container id=kv2.3:23.1><span>Yadā have pātubhavanti dhammā, </span></div><p><div class=verse-container id=kv2.3:23.2><span>Ātāpino jhāyato brāhmaṇassa; </span></div><p><div class=verse-container id=kv2.3:23.3><span>Athassa kaṅkhā vapayanti sabbā, </span></div><p><div class=verse-container id=kv2.3:23.4><span>Yato khayaṁ paccayānaṁ avedīti. </span></div><p><div class=verse-container id=kv2.3:24.1><span>Yadā have pātubhavanti dhammā, </span></div><p><div class=verse-container id=kv2.3:24.2><span>Ātāpino jhāyato brāhmaṇassa; </span></div><p><div class=verse-container id=kv2.3:24.3><span>Vidhūpayaṁ tiṭṭhati mārasenaṁ, </span></div><p><div class=verse-container id=kv2.3:24.4><span>Sūriyova obhāsayamantalikkhanti. </span></div><p><div class=verse-container id=kv2.3:25.1><span>Yā kāci kaṅkhā idha vā huraṁ vā, </span></div><p><div class=verse-container id=kv2.3:25.2><span>Sakavediyā vā paravediyā vā; </span></div><p><div class=verse-container id=kv2.3:25.3><span>Jhāyino tā pajahanti sabbā, </span></div><p><div class=verse-container id=kv2.3:25.4><span>Ātāpino brahmacariyaṁ carantāti. </span></div><p><div class=verse-container id=kv2.3:26.1><span>Ye kaṅkhāsamatikkantā, </span></div><p><div class=verse-container id=kv2.3:26.2><span>kaṅkhābhūtesu pāṇisu; </span></div><p><div class=verse-container id=kv2.3:26.3><span>Asaṁsayā visaṁyuttā, </span></div><p><div class=verse-container id=kv2.3:26.4><span>tesu dinnaṁ mahapphalanti. </span></div><p><div class=verse-container id=kv2.3:27.1><span>Etādisī dhammapakāsanettha, </span></div><p><div class=verse-container id=kv2.3:27.2><span>Na tattha kiṁ kaṅkhati koci sāvako; </span></div><p><div class=verse-container id=kv2.3:27.3><span>Nitthiṇṇaoghaṁ vicikicchachinnaṁ, </span></div><p><div class=verse-container id=kv2.3:27.4><span>Buddhaṁ namassāma jinaṁ janindā”ti. </span></div><p><div class=verse-container id=kv2.3:28.1><span>Attheva suttantoti? </span></div><p><div class=verse-container id=kv2.3:28.2><span>Āmantā. </span></div><p><div class=verse-container id=kv2.3:28.3><span>Tena hi na vattabbaṁ—</span></div><p><div class=verse-container id=kv2.3:28.4><span>“atthi arahato kaṅkhā”ti. </span></div><p><div class=verse-container id=kv2.3:29.1><span>Na vattabbaṁ—</span></div><p><div class=verse-container id=kv2.3:29.2><span>“atthi arahato kaṅkhā”ti? </span></div><p><div class=verse-container id=kv2.3:29.3><span>Āmantā. </span></div><p><div class=verse-container id=kv2.3:29.4><span>Nanu arahā itthipurisānaṁ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṁ nāme kaṅkheyyāti? </span></div><p><div class=verse-container id=kv2.3:29.5><span>Āmantā. </span></div><p><div class=verse-container id=kv2.3:29.6><span>Hañci arahā itthipurisānaṁ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṁ nāme kaṅkheyya; </span></div><p><div class=verse-container id=kv2.3:29.7><span>tena vata re vattabbe—</span></div><p><div class=verse-container id=kv2.3:29.8><span>“atthi arahato kaṅkhā”ti. </span></div><p><div class=verse-container id=kv2.3:30.1><span>Arahā itthipurisānaṁ nāmagotte kaṅkheyya, maggāmagge kaṅkheyya, tiṇakaṭṭhavanappatīnaṁ nāme kaṅkheyyāti, atthi arahato kaṅkhāti? </span></div><p><div class=verse-container id=kv2.3:30.2><span>Āmantā. </span></div><p><div class=verse-container id=kv2.3:30.3><span>Arahā sotāpattiphale vā sakadāgāmiphale vā anāgāmiphale vā arahatte vā kaṅkheyyāti? </span></div><p><div class=verse-container id=kv2.3:30.4><span>Na hevaṁ vattabbe …pe…. </span></div><p><div class=verse-container id=kv2.3:30.5><span>Kaṅkhākathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0002/kv0002P0002.html>Previous</a><a href=/canon/en/pli/ms/abhidhamma/kv/kv0002/kv0002P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>