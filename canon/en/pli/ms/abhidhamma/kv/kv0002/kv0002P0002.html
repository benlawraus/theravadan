<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0001.html>Previous</a><a href=/canon/en/pli/ms/abhidhamma/kv/kv0002/kv0002P0003.html>Next</a></div><p><div class=verse-container id=kv2.2:0.1><span>Kathāvatthu </span></div><p><div class=verse-container id=kv2.2:0.2><span>Mahāpaṇṇāsaka </span></div><p><div class=verse-container id=kv2.2:0.3><span>Dutiyavagga </span></div><p><div class=verse-container id=kv2.2:0.4><span class=big-bold>Aññāṇakathā </span></div><p><div class=verse-container id=kv2.2:1.1><span>Atthi arahato aññāṇanti? </span></div><p><div class=verse-container id=kv2.2:1.2><span>Āmantā. </span></div><p><div class=verse-container id=kv2.2:1.3><span>Atthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti? </span></div><p><div class=verse-container id=kv2.2:1.4><span>Na hevaṁ vattabbe. </span></div><p><div class=verse-container id=kv2.2:1.5><span>Natthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti? </span></div><p><div class=verse-container id=kv2.2:1.6><span>Āmantā. </span></div><p><div class=verse-container id=kv2.2:1.7><span>Hañci natthi arahato avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇaṁ, no ca vata re vattabbe—</span></div><p><div class=verse-container id=kv2.2:1.8><span>“atthi arahato aññāṇan”ti. </span></div><p><div class=verse-container id=kv2.2:2.1><span>Atthi puthujjanassa aññāṇaṁ, atthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti? </span></div><p><div class=verse-container id=kv2.2:2.2><span>Āmantā. </span></div><p><div class=verse-container id=kv2.2:2.3><span>Atthi arahato aññāṇaṁ, atthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti? </span></div><p><div class=verse-container id=kv2.2:2.4><span>Na hevaṁ vattabbe. </span></div><p><div class=verse-container id=kv2.2:3.1><span>Atthi arahato aññāṇaṁ, natthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti? </span></div><p><div class=verse-container id=kv2.2:3.2><span>Āmantā. </span></div><p><div class=verse-container id=kv2.2:3.3><span>Atthi puthujjanassa aññāṇaṁ, natthi tassa avijjā avijjogho avijjāyogo avijjānusayo avijjāpariyuṭṭhānaṁ avijjāsaṁyojanaṁ avijjānīvaraṇanti? </span></div><p><div class=verse-container id=kv2.2:3.4><span>Na hevaṁ vattabbe. </span></div><p><div class=verse-container id=kv2.2:4.1><span>Atthi arahato aññāṇanti? </span></div><p><div class=verse-container id=kv2.2:4.2><span>Āmantā. </span></div><p><div class=verse-container id=kv2.2:4.3><span>Arahā aññāṇapakato pāṇaṁ haneyya, adinnaṁ ādiyeyya, musā bhaṇeyya, pisuṇaṁ bhaṇeyya, pharusaṁ bhaṇeyya, samphaṁ palapeyya, sandhiṁ chindeyya, nillopaṁ hareyya, ekāgāriyaṁ kareyya, paripanthe tiṭṭheyya, paradāraṁ gaccheyya, gāmaghātaṁ kareyya, nigamaghātaṁ kareyyāti? </span></div><p><div class=verse-container id=kv2.2:4.4><span>Na hevaṁ vattabbe. </span></div><p><div class=verse-container id=kv2.2:5.1><span>Atthi puthujjanassa aññāṇaṁ, puthujjano aññāṇapakato pāṇaṁ haneyya, adinnaṁ ādiyeyya, musā bhaṇeyya …pe… gāmaghātaṁ kareyya, nigamaghātaṁ kareyyāti? </span></div><p><div class=verse-container id=kv2.2:5.2><span>Āmantā. </span></div><p><div class=verse-container id=kv2.2:5.3><span>Atthi arahato aññāṇaṁ, arahā aññāṇapakato pāṇaṁ haneyya, adinnaṁ ādiyeyya …pe… gāmaghātaṁ kareyya, nigamaghātaṁ kareyyāti? </span></div><p><div class=verse-container id=kv2.2:5.4><span>Na hevaṁ vattabbe. </span></div><p><div class=verse-container id=kv2.2:6.1><span>Atthi arahato aññāṇaṁ, na ca arahā aññāṇapakato pāṇaṁ haneyya, adinnaṁ ādiyeyya …pe… gāmaghātaṁ kareyya, nigamaghātaṁ kareyyāti? </span></div><p><div class=verse-container id=kv2.2:6.2><span>Āmantā. </span></div><p><div class=verse-container id=kv2.2:6.3><span>Atthi puthujjanassa aññāṇaṁ, na ca puthujjano aññāṇapakato pāṇaṁ haneyya, adinnaṁ ādiyeyya …pe… gāmaghātaṁ kareyya, nigamaghātaṁ kareyyāti? </span></div><p><div class=verse-container id=kv2.2:6.4><span>Na hevaṁ vattabbe. </span></div><p><div class=verse-container id=kv2.2:7.1><span>Atthi arahato aññāṇanti? </span></div><p><div class=verse-container id=kv2.2:7.2><span>Āmantā. </span></div><p><div class=verse-container id=kv2.2:7.3><span>Atthi arahato satthari aññāṇaṁ, dhamme aññāṇaṁ, saṅghe aññāṇaṁ, sikkhāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ, idappaccayatāpaṭiccasamuppannesu dhammesu aññāṇanti? </span></div><p><div class=verse-container id=kv2.2:7.4><span>Na hevaṁ vattabbe. </span></div><p><div class=verse-container id=kv2.2:8.1><span>Natthi arahato satthari aññāṇaṁ, dhamme aññāṇaṁ, saṅghe aññāṇaṁ, sikkhāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ, idappaccayatāpaṭiccasamuppannesu dhammesu aññāṇanti? </span></div><p><div class=verse-container id=kv2.2:8.2><span>Āmantā. </span></div><p><div class=verse-container id=kv2.2:8.3><span>Hañci natthi arahato satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇaṁ, no ca vata re vattabbe—</span></div><p><div class=verse-container id=kv2.2:8.4><span>“atthi arahato aññāṇan”ti. </span></div><p><div class=verse-container id=kv2.2:9.1><span>Atthi puthujjanassa aññāṇaṁ, atthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti? </span></div><p><div class=verse-container id=kv2.2:9.2><span>Āmantā. </span></div><p><div class=verse-container id=kv2.2:9.3><span>Atthi arahato aññāṇaṁ, atthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti? </span></div><p><div class=verse-container id=kv2.2:9.4><span>Na hevaṁ vattabbe. </span></div><p><div class=verse-container id=kv2.2:10.1><span>Atthi arahato aññāṇaṁ, natthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti? </span></div><p><div class=verse-container id=kv2.2:10.2><span>Āmantā. </span></div><p><div class=verse-container id=kv2.2:10.3><span>Atthi puthujjanassa aññāṇaṁ, natthi tassa satthari aññāṇaṁ, dhamme aññāṇaṁ, saṅghe aññāṇaṁ …pe… idappaccayatāpaṭiccasamuppannesu dhammesu aññāṇanti? </span></div><p><div class=verse-container id=kv2.2:10.4><span>Na hevaṁ vattabbe. </span></div><p><div class=verse-container id=kv2.2:11.1><span>Atthi arahato aññāṇanti? </span></div><p><div class=verse-container id=kv2.2:11.2><span>Āmantā. </span></div><p><div class=verse-container id=kv2.2:11.3><span>Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti? </span></div><p><div class=verse-container id=kv2.2:11.4><span>Āmantā. </span></div><p><div class=verse-container id=kv2.2:11.5><span>Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—</span></div><p><div class=verse-container id=kv2.2:11.6><span>“atthi arahato aññāṇan”ti. </span></div><p><div class=verse-container id=kv2.2:12.1><span>Atthi arahato aññāṇanti? </span></div><p><div class=verse-container id=kv2.2:12.2><span>Āmantā. </span></div><p><div class=verse-container id=kv2.2:12.3><span>Nanu arahato doso pahīno …pe… </span></div><p><div class=verse-container id=kv2.2:12.4><span>moho pahīno …pe… </span></div><p><div class=verse-container id=kv2.2:12.5><span>anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammanti? </span></div><p><div class=verse-container id=kv2.2:12.6><span>Āmantā. </span></div><p><div class=verse-container id=kv2.2:12.7><span>Hañci arahato anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, no ca vata re vattabbe—</span></div><p><div class=verse-container id=kv2.2:12.8><span>“atthi arahato aññāṇan”ti. </span></div><p><div class=verse-container id=kv2.2:13.1><span>Atthi arahato aññāṇanti? </span></div><p><div class=verse-container id=kv2.2:13.2><span>Āmantā. </span></div><p><div class=verse-container id=kv2.2:13.3><span>Nanu arahato rāgappahānāya maggo bhāvito …pe… </span></div><p><div class=verse-container id=kv2.2:13.4><span>bojjhaṅgā bhāvitāti? </span></div><p><div class=verse-container id=kv2.2:13.5><span>Āmantā. </span></div><p><div class=verse-container id=kv2.2:13.6><span>Hañci arahato rāgappahānāya bojjhaṅgā bhāvitā, no ca vata re vattabbe—</span></div><p><div class=verse-container id=kv2.2:13.7><span>“atthi arahato aññāṇan”ti. </span></div><p><div class=verse-container id=kv2.2:14.1><span>Atthi arahato aññāṇanti? </span></div><p><div class=verse-container id=kv2.2:14.2><span>Āmantā. </span></div><p><div class=verse-container id=kv2.2:14.3><span>Nanu arahato dosappahānāya …pe… </span></div><p><div class=verse-container id=kv2.2:14.4><span>mohappahānāya …pe… </span></div><p><div class=verse-container id=kv2.2:14.5><span>anottappapahānāya maggo bhāvito …pe… </span></div><p><div class=verse-container id=kv2.2:14.6><span>bojjhaṅgā bhāvitāti? </span></div><p><div class=verse-container id=kv2.2:14.7><span>Āmantā. </span></div><p><div class=verse-container id=kv2.2:14.8><span>Hañci arahato anottappapahānāya bojjhaṅgā bhāvitā, no ca vata re vattabbe—</span></div><p><div class=verse-container id=kv2.2:14.9><span>“atthi arahato aññāṇan”ti. </span></div><p><div class=verse-container id=kv2.2:15.1><span>Atthi arahato aññāṇanti? </span></div><p><div class=verse-container id=kv2.2:15.2><span>Āmantā. </span></div><p><div class=verse-container id=kv2.2:15.3><span>Nanu arahā vītarāgo vītadoso vītamoho …pe… </span></div><p><div class=verse-container id=kv2.2:15.4><span>sacchikātabbaṁ sacchikatanti? </span></div><p><div class=verse-container id=kv2.2:15.5><span>Āmantā. </span></div><p><div class=verse-container id=kv2.2:15.6><span>Hañci arahā vītarāgo …pe… </span></div><p><div class=verse-container id=kv2.2:15.7><span>sacchikātabbaṁ sacchikataṁ, no ca vata re vattabbe—</span></div><p><div class=verse-container id=kv2.2:15.8><span>“atthi arahato aññāṇan”ti. </span></div><p><div class=verse-container id=kv2.2:16.1><span>Atthi arahato aññāṇanti? </span></div><p><div class=verse-container id=kv2.2:16.2><span>Sadhammakusalassa arahato atthi aññāṇaṁ, paradhammakusalassa arahato natthi aññāṇanti. </span></div><p><div class=verse-container id=kv2.2:16.3><span>Sadhammakusalassa arahato atthi aññāṇanti? </span></div><p><div class=verse-container id=kv2.2:16.4><span>Āmantā. </span></div><p><div class=verse-container id=kv2.2:16.5><span>Paradhammakusalassa arahato atthi aññāṇanti? </span></div><p><div class=verse-container id=kv2.2:16.6><span>Na hevaṁ vattabbe …pe…. </span></div><p><div class=verse-container id=kv2.2:17.1><span>Paradhammakusalassa arahato natthi aññāṇanti? </span></div><p><div class=verse-container id=kv2.2:17.2><span>Āmantā. </span></div><p><div class=verse-container id=kv2.2:17.3><span>Sadhammakusalassa arahato natthi aññāṇanti? </span></div><p><div class=verse-container id=kv2.2:17.4><span>Na hevaṁ vattabbe …pe…. </span></div><p><div class=verse-container id=kv2.2:18.1><span>Sadhammakusalassa arahato rāgo pahīno, atthi tassa aññāṇanti? </span></div><p><div class=verse-container id=kv2.2:18.2><span>Āmantā. </span></div><p><div class=verse-container id=kv2.2:18.3><span>Paradhammakusalassa arahato rāgo pahīno, atthi tassa aññāṇanti? </span></div><p><div class=verse-container id=kv2.2:18.4><span>Na hevaṁ vattabbe …pe…. </span></div><p><div class=verse-container id=kv2.2:19.1><span>Sadhammakusalassa arahato doso pahīno …pe… </span></div><p><div class=verse-container id=kv2.2:19.2><span>moho pahīno …pe… </span></div><p><div class=verse-container id=kv2.2:19.3><span>anottappaṁ pahīnaṁ, atthi tassa aññāṇanti? </span></div><p><div class=verse-container id=kv2.2:19.4><span>Āmantā. </span></div><p><div class=verse-container id=kv2.2:19.5><span>Paradhammakusalassa arahato anottappaṁ pahīnaṁ, atthi tassa aññāṇanti? </span></div><p><div class=verse-container id=kv2.2:19.6><span>Na hevaṁ vattabbe …pe…. </span></div><p><div class=verse-container id=kv2.2:20.1><span>Sadhammakusalassa arahato rāgappahānāya maggo bhāvito …pe… </span></div><p><div class=verse-container id=kv2.2:20.2><span>bojjhaṅgā bhāvitā, atthi tassa aññāṇanti? </span></div><p><div class=verse-container id=kv2.2:20.3><span>Āmantā. </span></div><p><div class=verse-container id=kv2.2:20.4><span>Paradhammakusalassa arahato rāgappahānāya bojjhaṅgā bhāvitā, atthi tassa aññāṇanti? </span></div><p><div class=verse-container id=kv2.2:20.5><span>Na hevaṁ vattabbe …pe…. </span></div><p><div class=verse-container id=kv2.2:21.1><span>Sadhammakusalassa arahato dosappahānāya …pe… </span></div><p><div class=verse-container id=kv2.2:21.2><span>mohappahānāya …pe… </span></div><p><div class=verse-container id=kv2.2:21.3><span>anottappapahānāya maggo bhāvito …pe… </span></div><p><div class=verse-container id=kv2.2:21.4><span>bojjhaṅgā bhāvitā, atthi tassa aññāṇanti? </span></div><p><div class=verse-container id=kv2.2:21.5><span>Āmantā. </span></div><p><div class=verse-container id=kv2.2:21.6><span>Paradhammakusalassa arahato anottappapahānāya bojjhaṅgā bhāvitā, atthi tassa aññāṇanti? </span></div><p><div class=verse-container id=kv2.2:21.7><span>Na hevaṁ vattabbe …pe…. </span></div><p><div class=verse-container id=kv2.2:22.1><span>Sadhammakusalo arahā vītarāgo vītadoso vītamoho …pe… </span></div><p><div class=verse-container id=kv2.2:22.2><span>sacchikātabbaṁ sacchikataṁ, atthi tassa aññāṇanti? </span></div><p><div class=verse-container id=kv2.2:22.3><span>Āmantā. </span></div><p><div class=verse-container id=kv2.2:22.4><span>Paradhammakusalo arahā vītarāgo vītadoso vītamoho …pe… </span></div><p><div class=verse-container id=kv2.2:22.5><span>sacchikātabbaṁ sacchikataṁ, atthi tassa aññāṇanti? </span></div><p><div class=verse-container id=kv2.2:22.6><span>Na hevaṁ vattabbe …pe…. </span></div><p><div class=verse-container id=kv2.2:23.1><span>Paradhammakusalassa arahato rāgo pahīno, natthi tassa aññāṇanti? </span></div><p><div class=verse-container id=kv2.2:23.2><span>Āmantā. </span></div><p><div class=verse-container id=kv2.2:23.3><span>Sadhammakusalassa arahato rāgo pahīno, natthi tassa aññāṇanti? </span></div><p><div class=verse-container id=kv2.2:23.4><span>Na hevaṁ vattabbe …pe…. </span></div><p><div class=verse-container id=kv2.2:24.1><span>Paradhammakusalassa arahato doso pahīno …pe… </span></div><p><div class=verse-container id=kv2.2:24.2><span>moho pahīno …pe… </span></div><p><div class=verse-container id=kv2.2:24.3><span>anottappaṁ pahīnaṁ, natthi tassa aññāṇanti? </span></div><p><div class=verse-container id=kv2.2:24.4><span>Āmantā. </span></div><p><div class=verse-container id=kv2.2:24.5><span>Sadhammakusalassa arahato anottappaṁ pahīnaṁ, natthi tassa aññāṇanti? </span></div><p><div class=verse-container id=kv2.2:24.6><span>Na hevaṁ vattabbe …pe…. </span></div><p><div class=verse-container id=kv2.2:25.1><span>Paradhammakusalassa arahato rāgappahānāya maggo bhāvito …pe… </span></div><p><div class=verse-container id=kv2.2:25.2><span>bojjhaṅgā bhāvitā …pe… </span></div><p><div class=verse-container id=kv2.2:25.3><span>dosappahānāya mohappahānāya …pe… </span></div><p><div class=verse-container id=kv2.2:25.4><span>anottappapahānāya maggo bhāvito …pe… </span></div><p><div class=verse-container id=kv2.2:25.5><span>bojjhaṅgā bhāvitā, natthi tassa aññāṇanti? </span></div><p><div class=verse-container id=kv2.2:25.6><span>Āmantā. </span></div><p><div class=verse-container id=kv2.2:25.7><span>Sadhammakusalassa arahato anottappapahānāya bojjhaṅgā bhāvitā, natthi tassa aññāṇanti? </span></div><p><div class=verse-container id=kv2.2:25.8><span>Na hevaṁ vattabbe …pe…. </span></div><p><div class=verse-container id=kv2.2:26.1><span>Paradhammakusalo arahā vītarāgo vītadoso vītamoho …pe… </span></div><p><div class=verse-container id=kv2.2:26.2><span>sacchikātabbaṁ sacchikataṁ, natthi tassa aññāṇanti? </span></div><p><div class=verse-container id=kv2.2:26.3><span>Āmantā. </span></div><p><div class=verse-container id=kv2.2:26.4><span>Sadhammakusalo arahā vītarāgo vītadoso vītamoho …pe… </span></div><p><div class=verse-container id=kv2.2:26.5><span>sacchikātabbaṁ sacchikataṁ, natthi tassa aññāṇanti? </span></div><p><div class=verse-container id=kv2.2:26.6><span>Na hevaṁ vattabbe …pe…. </span></div><p><div class=verse-container id=kv2.2:27.1><span>Atthi arahato aññāṇanti? </span></div><p><div class=verse-container id=kv2.2:27.2><span>Āmantā. </span></div><p><div class=verse-container id=kv2.2:27.3><span>Nanu vuttaṁ bhagavatā—</span></div><p><div class=verse-container id=kv2.2:27.4><span>“jānatohaṁ, bhikkhave, passato āsavānaṁ khayaṁ vadāmi, no ajānato no apassato. </span></div><p><div class=verse-container id=kv2.2:27.5><span>Kiñca, bhikkhave, jānato kiṁ passato āsavānaṁ khayo hoti? </span></div><p><div class=verse-container id=kv2.2:27.6><span>‘Iti rūpaṁ, iti rūpassa samudayo, iti rūpassa atthaṅgamo, iti vedanā …pe… </span></div><p><div class=verse-container id=kv2.2:27.7><span>iti saññā … </span></div><p><div class=verse-container id=kv2.2:27.8><span>iti saṅkhārā … </span></div><p><div class=verse-container id=kv2.2:27.9><span>iti viññāṇaṁ, iti viññāṇassa samudayo, iti viññāṇassa atthaṅgamo’ti—</span></div><p><div class=verse-container id=kv2.2:27.10><span>evaṁ kho, bhikkhave, jānato evaṁ passato āsavānaṁ khayo hotī”ti. </span></div><p><div class=verse-container id=kv2.2:27.11><span>Attheva suttantoti? </span></div><p><div class=verse-container id=kv2.2:27.12><span>Āmantā. </span></div><p><div class=verse-container id=kv2.2:27.13><span>Tena hi na vattabbaṁ—</span></div><p><div class=verse-container id=kv2.2:27.14><span>“atthi arahato aññāṇan”ti. </span></div><p><div class=verse-container id=kv2.2:28.1><span>Atthi arahato aññāṇanti? </span></div><p><div class=verse-container id=kv2.2:28.2><span>Āmantā. </span></div><p><div class=verse-container id=kv2.2:28.3><span>Nanu vuttaṁ bhagavatā—</span></div><p><div class=verse-container id=kv2.2:28.4><span>“jānatohaṁ, bhikkhave, passato āsavānaṁ khayaṁ vadāmi, no ajānato no apassato. </span></div><p><div class=verse-container id=kv2.2:28.5><span>Kiñca, bhikkhave, jānato kiṁ passato āsavānaṁ khayo hoti? </span></div><p><div class=verse-container id=kv2.2:28.6><span>‘Idaṁ dukkhan’ti—</span></div><p><div class=verse-container id=kv2.2:28.7><span>bhikkhave, jānato passato āsavānaṁ khayo hoti, ‘ayaṁ dukkhasamudayo’ti—</span></div><p><div class=verse-container id=kv2.2:28.8><span>jānato passato āsavānaṁ khayo hoti, ‘ayaṁ dukkhanirodho’ti—</span></div><p><div class=verse-container id=kv2.2:28.9><span>jānato passato āsavānaṁ khayo hoti, ‘ayaṁ dukkhanirodhagāminī paṭipadā’ti—</span></div><p><div class=verse-container id=kv2.2:28.10><span>jānato passato āsavānaṁ khayo hoti. </span></div><p><div class=verse-container id=kv2.2:28.11><span>Evaṁ kho, bhikkhave, jānato evaṁ passato āsavānaṁ khayo hotī”ti. </span></div><p><div class=verse-container id=kv2.2:28.12><span>Attheva suttantoti? </span></div><p><div class=verse-container id=kv2.2:28.13><span>Āmantā. </span></div><p><div class=verse-container id=kv2.2:28.14><span>Tena hi na vattabbaṁ—</span></div><p><div class=verse-container id=kv2.2:28.15><span>“atthi arahato aññāṇan”ti. </span></div><p><div class=verse-container id=kv2.2:29.1><span>Atthi arahato aññāṇanti? </span></div><p><div class=verse-container id=kv2.2:29.2><span>Āmantā. </span></div><p><div class=verse-container id=kv2.2:29.3><span>Nanu vuttaṁ bhagavatā—</span></div><p><div class=verse-container id=kv2.2:29.4><span>“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya, sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti. </span></div><p><div class=verse-container id=kv2.2:29.5><span>Attheva suttantoti? </span></div><p><div class=verse-container id=kv2.2:29.6><span>Āmantā. </span></div><p><div class=verse-container id=kv2.2:29.7><span>Tena hi na vattabbaṁ—</span></div><p><div class=verse-container id=kv2.2:29.8><span>“atthi arahato aññāṇan”ti. </span></div><p><div class=verse-container id=kv2.2:30.1><span>Atthi arahato aññāṇanti? </span></div><p><div class=verse-container id=kv2.2:30.2><span>Āmantā. </span></div><p><div class=verse-container id=kv2.2:30.3><span>Nanu vuttaṁ bhagavatā—</span></div><p><div class=verse-container id=kv2.2:31.1><span>“Sahāvassa dassanasampadāya, </span></div><p><div class=verse-container id=kv2.2:31.2><span>Tayassu dhammā jahitā bhavanti; </span></div><p><div class=verse-container id=kv2.2:31.3><span>Sakkāyadiṭṭhī vicikicchitañca, </span></div><p><div class=verse-container id=kv2.2:31.4><span>Sīlabbataṁ vāpi yadatthi kiñci; </span></div><p><div class=verse-container id=kv2.2:31.5><span>Catūhapāyehi ca vippamutto, </span></div><p><div class=verse-container id=kv2.2:31.6><span>Chaccābhiṭhānāni abhabba kātun”ti. </span></div><p><div class=verse-container id=kv2.2:32.1><span>Attheva suttantoti? </span></div><p><div class=verse-container id=kv2.2:32.2><span>Āmantā. </span></div><p><div class=verse-container id=kv2.2:32.3><span>Tena hi na vattabbaṁ—</span></div><p><div class=verse-container id=kv2.2:32.4><span>“atthi arahato aññāṇan”ti. </span></div><p><div class=verse-container id=kv2.2:33.1><span>Atthi arahato aññāṇanti? </span></div><p><div class=verse-container id=kv2.2:33.2><span>Āmantā. </span></div><p><div class=verse-container id=kv2.2:33.3><span>Nanu vuttaṁ bhagavatā—</span></div><p><div class=verse-container id=kv2.2:33.4><span>“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span></div><p><div class=verse-container id=kv2.2:33.5><span>‘yaṁ kiñci samudayadhammaṁ sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span></div><p><div class=verse-container id=kv2.2:33.6><span>sakkāyadiṭṭhi, vicikicchā, sīlabbataparāmāso”ti. </span></div><p><div class=verse-container id=kv2.2:33.7><span>Attheva suttantoti? </span></div><p><div class=verse-container id=kv2.2:33.8><span>Āmantā. </span></div><p><div class=verse-container id=kv2.2:33.9><span>Tena hi na vattabbaṁ—</span></div><p><div class=verse-container id=kv2.2:33.10><span>“atthi arahato aññāṇan”ti. </span></div><p><div class=verse-container id=kv2.2:34.1><span>Na vattabbaṁ—</span></div><p><div class=verse-container id=kv2.2:34.2><span>“atthi arahato aññāṇan”ti? </span></div><p><div class=verse-container id=kv2.2:34.3><span>Āmantā. </span></div><p><div class=verse-container id=kv2.2:34.4><span>Nanu arahā itthipurisānaṁ nāmagottaṁ na jāneyya, maggāmaggaṁ na jāneyya, tiṇakaṭṭhavanappatīnaṁ nāmaṁ na jāneyyāti? </span></div><p><div class=verse-container id=kv2.2:34.5><span>Āmantā. </span></div><p><div class=verse-container id=kv2.2:34.6><span>Hañci arahā itthipurisānaṁ nāmagottaṁ na jāneyya, maggāmaggaṁ na jāneyya, tiṇakaṭṭhavanappatīnaṁ nāmaṁ na jāneyya, tena vata re vattabbe—</span></div><p><div class=verse-container id=kv2.2:34.7><span>“atthi arahato aññāṇan”ti. </span></div><p><div class=verse-container id=kv2.2:35.1><span>Arahā itthipurisānaṁ nāmagottaṁ na jāneyya, maggāmaggaṁ na jāneyya, tiṇakaṭṭhavanappatīnaṁ nāmaṁ na jāneyyāti, atthi arahato aññāṇanti? </span></div><p><div class=verse-container id=kv2.2:35.2><span>Āmantā. </span></div><p><div class=verse-container id=kv2.2:35.3><span>Arahā sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā na jāneyyāti? </span></div><p><div class=verse-container id=kv2.2:35.4><span>Na hevaṁ vattabbe …pe…. </span></div><p><div class=verse-container id=kv2.2:35.5><span>Aññāṇakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0002/kv0002P0001.html>Previous</a><a href=/canon/en/pli/ms/abhidhamma/kv/kv0002/kv0002P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>