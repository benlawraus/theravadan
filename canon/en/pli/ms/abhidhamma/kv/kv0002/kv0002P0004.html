<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0003.html>Previous</a><a href=/canon/en/pli/ms/abhidhamma/kv/kv0002/kv0002P0005.html>Next</a></div><p id=kv2.4:0.1><span class=root>Kathāvatthu </span><br><p id=kv2.4:0.2><span class=root>Mahāpaṇṇāsaka </span><br><p id=kv2.4:0.3><span class=root>Dutiyavagga </span><br><p id=kv2.4:0.4><span class="root big-bold">Paravitāraṇakathā </span><br><p id=kv2.4:1.1><span class=root>Atthi arahato paravitāraṇāti? </span><br><p id=kv2.4:1.2><span class=root>Āmantā. </span><br><p id=kv2.4:1.3><span class=root>Arahā paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti? </span><br><p id=kv2.4:1.4><span class=root>Na hevaṁ vattabbe …pe…. </span><br><p id=kv2.4:2.1><span class=root>Nanu arahā na paraneyyo na parapattiyo na parapaccayo na parapaṭibaddhabhū jānāti passati asammūḷho sampajānoti? </span><br><p id=kv2.4:2.2><span class=root>Āmantā. </span><br><p id=kv2.4:2.3><span class=root>Hañci arahā na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajāno, no ca vata re vattabbe—</span><br><p id=kv2.4:2.4><span class=root>“atthi arahato paravitāraṇā”ti. </span><br><p id=kv2.4:3.1><span class=root>Atthi puthujjanassa paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti? </span><br><p id=kv2.4:3.2><span class=root>Āmantā. </span><br><p id=kv2.4:3.3><span class=root>Atthi arahato paravitāraṇā, so ca paraneyyo parapattiyo parapaccayo parapaṭibaddhabhū, na jānāti na passati sammūḷho asampajānoti? </span><br><p id=kv2.4:3.4><span class=root>Na hevaṁ vattabbe …pe…. </span><br><p id=kv2.4:4.1><span class=root>Atthi arahato paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti? </span><br><p id=kv2.4:4.2><span class=root>Āmantā. </span><br><p id=kv2.4:4.3><span class=root>Atthi puthujjanassa paravitāraṇā, so ca na paraneyyo na parapattiyo na parapaccayo na parapaṭibaddhabhū, jānāti passati asammūḷho sampajānoti? </span><br><p id=kv2.4:4.4><span class=root>Na hevaṁ vattabbe …pe…. </span><br><p id=kv2.4:5.1><span class=root>Atthi arahato paravitāraṇāti? </span><br><p id=kv2.4:5.2><span class=root>Āmantā. </span><br><p id=kv2.4:5.3><span class=root>Atthi arahato satthari paravitāraṇā, dhamme paravitāraṇā, saṅghe paravitāraṇā, sikkhāya paravitāraṇā, pubbante paravitāraṇā, aparante paravitāraṇā, pubbantāparante paravitāraṇā, idappaccayatāpaṭiccasamuppannesu dhammesu paravitāraṇāti? </span><br><p id=kv2.4:5.4><span class=root>Na hevaṁ vattabbe …pe…. </span><br><p id=kv2.4:6.1><span class=root>Natthi arahato satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti? </span><br><p id=kv2.4:6.2><span class=root>Āmantā. </span><br><p id=kv2.4:6.3><span class=root>Hañci natthi arahato satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇā, no ca vata re vattabbe—</span><br><p id=kv2.4:6.4><span class=root>“atthi arahato paravitāraṇā”ti. </span><br><p id=kv2.4:7.1><span class=root>Atthi puthujjanassa paravitāraṇā, atthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti? </span><br><p id=kv2.4:7.2><span class=root>Āmantā. </span><br><p id=kv2.4:7.3><span class=root>Atthi arahato paravitāraṇā, atthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti? </span><br><p id=kv2.4:7.4><span class=root>Na hevaṁ vattabbe …pe…. </span><br><p id=kv2.4:8.1><span class=root>Atthi arahato paravitāraṇā, natthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti? </span><br><p id=kv2.4:8.2><span class=root>Āmantā. </span><br><p id=kv2.4:8.3><span class=root>Atthi puthujjanassa paravitāraṇā, natthi tassa satthari paravitāraṇā, dhamme paravitāraṇā …pe… idappaccayatāpaṭiccasamuppannesu dhammesu paravitāraṇāti? </span><br><p id=kv2.4:8.4><span class=root>Na hevaṁ vattabbe …pe…. </span><br><p id=kv2.4:9.1><span class=root>Atthi arahato paravitāraṇāti? </span><br><p id=kv2.4:9.2><span class=root>Āmantā. </span><br><p id=kv2.4:9.3><span class=root>Nanu arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammoti? </span><br><p id=kv2.4:9.4><span class=root>Āmantā. </span><br><p id=kv2.4:9.5><span class=root>Hañci arahato rāgo pahīno ucchinnamūlo tālāvatthukato anabhāvaṅkato āyatiṁ anuppādadhammo, no ca vata re vattabbe—</span><br><p id=kv2.4:9.6><span class=root>“atthi arahato paravitāraṇā”ti. </span><br><p id=kv2.4:10.1><span class=root>Atthi arahato paravitāraṇāti? </span><br><p id=kv2.4:10.2><span class=root>Āmantā. </span><br><p id=kv2.4:10.3><span class=root>Nanu arahato doso pahīno …pe… </span><br><p id=kv2.4:10.4><span class=root>moho pahīno …pe… </span><br><p id=kv2.4:10.5><span class=root>anottappaṁ pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ …pe… </span><br><p id=kv2.4:10.6><span class=root>rāgappahānāya maggo bhāvito …pe… </span><br><p id=kv2.4:10.7><span class=root>bojjhaṅgā bhāvitā …pe… </span><br><p id=kv2.4:10.8><span class=root>dosappahānāya …pe… </span><br><p id=kv2.4:10.9><span class=root>anottappapahānāya maggo bhāvito …pe… </span><br><p id=kv2.4:10.10><span class=root>bojjhaṅgā bhāvitā …pe… </span><br><p id=kv2.4:10.11><span class=root>nanu arahā vītarāgo vītadoso vītamoho …pe… </span><br><p id=kv2.4:10.12><span class=root>sacchikātabbaṁ sacchikatanti? </span><br><p id=kv2.4:10.13><span class=root>Āmantā. </span><br><p id=kv2.4:10.14><span class=root>Hañci arahā vītarāgo vītadoso vītamoho sacchikātabbaṁ sacchikataṁ, no ca vata re vattabbe—</span><br><p id=kv2.4:10.15><span class=root>“atthi arahato paravitāraṇā”ti. </span><br><p id=kv2.4:11.1><span class=root>Atthi arahato paravitāraṇāti? </span><br><p id=kv2.4:11.2><span class=root>Sadhammakusalassa arahato atthi paravitāraṇā, paradhammakusalassa arahato natthi paravitāraṇāti. </span><br><p id=kv2.4:11.3><span class=root>Sadhammakusalassa arahato atthi paravitāraṇāti? </span><br><p id=kv2.4:11.4><span class=root>Āmantā. </span><br><p id=kv2.4:11.5><span class=root>Paradhammakusalassa arahato atthi paravitāraṇāti? </span><br><p id=kv2.4:11.6><span class=root>Na hevaṁ vattabbe …pe…. </span><br><p id=kv2.4:12.1><span class=root>Paradhammakusalassa arahato natthi paravitāraṇāti? </span><br><p id=kv2.4:12.2><span class=root>Āmantā. </span><br><p id=kv2.4:12.3><span class=root>Sadhammakusalassa arahato natthi paravitāraṇāti? </span><br><p id=kv2.4:12.4><span class=root>Na hevaṁ vattabbe …pe…. </span><br><p id=kv2.4:13.1><span class=root>Sadhammakusalassa arahato rāgo pahīno, atthi tassa paravitāraṇāti? </span><br><p id=kv2.4:13.2><span class=root>Āmantā. </span><br><p id=kv2.4:13.3><span class=root>Paradhammakusalassa arahato rāgo pahīno, atthi tassa paravitāraṇāti? </span><br><p id=kv2.4:13.4><span class=root>Na hevaṁ vattabbe. </span><br><p id=kv2.4:14.1><span class=root>Sadhammakusalassa arahato doso pahīno …pe… </span><br><p id=kv2.4:14.2><span class=root>moho pahīno …pe… </span><br><p id=kv2.4:14.3><span class=root>anottappaṁ pahīnaṁ …pe… </span><br><p id=kv2.4:14.4><span class=root>rāgappahānāya maggo bhāvito …pe… </span><br><p id=kv2.4:14.5><span class=root>bojjhaṅgā bhāvitā …pe… </span><br><p id=kv2.4:14.6><span class=root>dosappahānāya …pe… </span><br><p id=kv2.4:14.7><span class=root>anottappapahānāya maggo bhāvito …pe… </span><br><p id=kv2.4:14.8><span class=root>bojjhaṅgā bhāvitā …pe… </span><br><p id=kv2.4:14.9><span class=root>sadhammakusalo arahā vītarāgo vītadoso vītamoho …pe… </span><br><p id=kv2.4:14.10><span class=root>sacchikātabbaṁ sacchikataṁ, atthi tassa paravitāraṇāti? </span><br><p id=kv2.4:14.11><span class=root>Āmantā. </span><br><p id=kv2.4:14.12><span class=root>Paradhammakusalo arahā vītarāgo vītadoso vītamoho …pe… </span><br><p id=kv2.4:14.13><span class=root>sacchikātabbaṁ sacchikataṁ, atthi tassa paravitāraṇāti? </span><br><p id=kv2.4:14.14><span class=root>Na hevaṁ vattabbe …pe…. </span><br><p id=kv2.4:15.1><span class=root>Paradhammakusalassa arahato rāgo pahīno, natthi tassa paravitāraṇāti? </span><br><p id=kv2.4:15.2><span class=root>Āmantā. </span><br><p id=kv2.4:15.3><span class=root>Sadhammakusalassa arahato rāgo pahīno, natthi tassa paravitāraṇāti? </span><br><p id=kv2.4:15.4><span class=root>Na hevaṁ vattabbe. </span><br><p id=kv2.4:16.1><span class=root>Paradhammakusalassa arahato doso pahīno, moho pahīno …pe… </span><br><p id=kv2.4:16.2><span class=root>anottappaṁ pahīnaṁ …pe… </span><br><p id=kv2.4:16.3><span class=root>rāgappahānāya maggo bhāvito …pe… </span><br><p id=kv2.4:16.4><span class=root>bojjhaṅgā bhāvitā …pe… </span><br><p id=kv2.4:16.5><span class=root>dosappahānāya …pe… </span><br><p id=kv2.4:16.6><span class=root>anottappapahānāya maggo bhāvito …pe… </span><br><p id=kv2.4:16.7><span class=root>bojjhaṅgā bhāvitā …pe… </span><br><p id=kv2.4:16.8><span class=root>paradhammakusalo arahā vītarāgo vītadoso vītamoho …pe… </span><br><p id=kv2.4:16.9><span class=root>sacchikātabbaṁ sacchikataṁ, natthi tassa paravitāraṇāti? </span><br><p id=kv2.4:16.10><span class=root>Āmantā. </span><br><p id=kv2.4:16.11><span class=root>Sadhammakusalo arahā vītarāgo vītadoso vītamoho …pe… </span><br><p id=kv2.4:16.12><span class=root>sacchikātabbaṁ sacchikataṁ, natthi tassa paravitāraṇāti? </span><br><p id=kv2.4:16.13><span class=root>Na hevaṁ vattabbe …pe…. </span><br><p id=kv2.4:17.1><span class=root>Atthi arahato paravitāraṇāti? </span><br><p id=kv2.4:17.2><span class=root>Āmantā. </span><br><p id=kv2.4:17.3><span class=root>Nanu vuttaṁ bhagavatā—</span><br><p id=kv2.4:17.4><span class=root>“jānatohaṁ, bhikkhave, passato āsavānaṁ khayaṁ vadāmi, no ajānato no apassato. </span><br><p id=kv2.4:17.5><span class=root>Kiñca, bhikkhave, jānato kiṁ passato āsavānaṁ khayo hoti, ‘iti rūpaṁ’ …pe… </span><br><p id=kv2.4:17.6><span class=root>‘iti viññāṇassa atthaṅgamo’ti—</span><br><p id=kv2.4:17.7><span class=root>evaṁ kho, bhikkhave, jānato evaṁ passato āsavānaṁ khayo hotī”ti. </span><br><p id=kv2.4:17.8><span class=root>Attheva suttantoti? </span><br><p id=kv2.4:17.9><span class=root>Āmantā. </span><br><p id=kv2.4:17.10><span class=root>Tena hi na vattabbaṁ—</span><br><p id=kv2.4:17.11><span class=root>“atthi arahato paravitāraṇā”ti. </span><br><p id=kv2.4:18.1><span class=root>Atthi arahato paravitāraṇāti? </span><br><p id=kv2.4:18.2><span class=root>Āmantā. </span><br><p id=kv2.4:18.3><span class=root>Nanu vuttaṁ bhagavatā—</span><br><p id=kv2.4:18.4><span class=root>“jānatohaṁ, bhikkhave, passato āsavānaṁ khayaṁ vadāmi, no ajānato no apassato. </span><br><p id=kv2.4:18.5><span class=root>Kiñca, bhikkhave, jānato kiṁ passato āsavānaṁ khayo hoti, ‘idaṁ dukkhan’ti—</span><br><p id=kv2.4:18.6><span class=root>bhikkhave, jānato passato āsavānaṁ khayo hoti, ‘ayaṁ dukkhasamudayo’ti …pe… </span><br><p id=kv2.4:18.7><span class=root>‘ayaṁ dukkhanirodho’ti …pe… </span><br><p id=kv2.4:18.8><span class=root>‘ayaṁ dukkhanirodhagāminī paṭipadā’ti jānato passato āsavānaṁ khayo hoti. </span><br><p id=kv2.4:18.9><span class=root>Evaṁ kho, bhikkhave, jānato evaṁ passato āsavānaṁ khayo hotī”ti. </span><br><p id=kv2.4:18.10><span class=root>Attheva suttantoti? </span><br><p id=kv2.4:18.11><span class=root>Āmantā. </span><br><p id=kv2.4:18.12><span class=root>Tena hi na vattabbaṁ—</span><br><p id=kv2.4:18.13><span class=root>“atthi arahato paravitāraṇā”ti. </span><br><p id=kv2.4:19.1><span class=root>Atthi arahato paravitāraṇāti? </span><br><p id=kv2.4:19.2><span class=root>Āmantā. </span><br><p id=kv2.4:19.3><span class=root>Nanu vuttaṁ bhagavatā—</span><br><p id=kv2.4:19.4><span class=root>“sabbaṁ, bhikkhave, anabhijānaṁ aparijānaṁ avirājayaṁ appajahaṁ abhabbo dukkhakkhayāya; </span><br><p id=kv2.4:19.5><span class=root>sabbañca kho, bhikkhave, abhijānaṁ parijānaṁ virājayaṁ pajahaṁ bhabbo dukkhakkhayāyā”ti. </span><br><p id=kv2.4:19.6><span class=root>Attheva suttantoti? </span><br><p id=kv2.4:19.7><span class=root>Āmantā. </span><br><p id=kv2.4:19.8><span class=root>Tena hi na vattabbaṁ—</span><br><p id=kv2.4:19.9><span class=root>“atthi arahato paravitāraṇā”ti. </span><br><p id=kv2.4:20.1><span class=root>Atthi arahato paravitāraṇāti? </span><br><p id=kv2.4:20.2><span class=root>Āmantā. </span><br><p id=kv2.4:20.3><span class=root>Nanu vuttaṁ bhagavatā—</span><br><p id=kv2.4:20.4><span class=root>“sahāvassa dassanasampadāya …pe… </span><br><p id=kv2.4:20.5><span class=root>chaccābhiṭhānāni abhabba kātun”ti. </span><br><p id=kv2.4:20.6><span class=root>Attheva suttantoti? </span><br><p id=kv2.4:20.7><span class=root>Āmantā. </span><br><p id=kv2.4:20.8><span class=root>Tena hi na vattabbaṁ—</span><br><p id=kv2.4:20.9><span class=root>“atthi arahato paravitāraṇā”ti. </span><br><p id=kv2.4:21.1><span class=root>Atthi arahato paravitāraṇāti? </span><br><p id=kv2.4:21.2><span class=root>Āmantā. </span><br><p id=kv2.4:21.3><span class=root>Nanu vuttaṁ bhagavatā—</span><br><p id=kv2.4:21.4><span class=root>“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span><br><p id=kv2.4:21.5><span class=root>‘yaṁ kiñci samudayadhammaṁ, sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span><br><p id=kv2.4:21.6><span class=root>sakkāyadiṭṭhi, vicikicchā, sīlabbataparāmāso”ti. </span><br><p id=kv2.4:21.7><span class=root>Attheva suttantoti? </span><br><p id=kv2.4:21.8><span class=root>Āmantā. </span><br><p id=kv2.4:21.9><span class=root>Tena hi na vattabbaṁ—</span><br><p id=kv2.4:21.10><span class=root>“atthi arahato paravitāraṇā”ti. </span><br><p id=kv2.4:22.1><span class=root>Atthi arahato paravitāraṇāti? </span><br><p id=kv2.4:22.2><span class=root>Āmantā. </span><br><p id=kv2.4:22.3><span class=root>Nanu vuttaṁ bhagavatā—</span><br><p id=kv2.4:23.1><span class=root>“Nāhaṁ sahissāmi pamocanāya, </span><br><p id=kv2.4:23.2><span class=root>Kathaṅkathiṁ dhotaka kañci loke; </span><br><p id=kv2.4:23.3><span class=root>Dhammañca seṭṭhaṁ abhijānamāno, </span><br><p id=kv2.4:23.4><span class=root>Evaṁ tuvaṁ oghamimaṁ taresī”ti. </span><br><p id=kv2.4:24.1><span class=root>Attheva suttantoti? </span><br><p id=kv2.4:24.2><span class=root>Āmantā. </span><br><p id=kv2.4:24.3><span class=root>Tena hi na vattabbaṁ—</span><br><p id=kv2.4:24.4><span class=root>“atthi arahato paravitāraṇā”ti. </span><br><p id=kv2.4:25.1><span class=root>Na vattabbaṁ—</span><br><p id=kv2.4:25.2><span class=root>“atthi arahato paravitāraṇā”ti? </span><br><p id=kv2.4:25.3><span class=root>Āmantā. </span><br><p id=kv2.4:25.4><span class=root>Nanu arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyunti? </span><br><p id=kv2.4:25.5><span class=root>Āmantā. </span><br><p id=kv2.4:25.6><span class=root>Hañci arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyuṁ, tena vata re vattabbe—</span><br><p id=kv2.4:25.7><span class=root>“atthi arahato paravitāraṇā”ti. </span><br><p id=kv2.4:26.1><span class=root>Arahato itthipurisānaṁ nāmagottaṁ pare vitāreyyuṁ, maggāmaggaṁ pare vitāreyyuṁ, tiṇakaṭṭhavanappatīnaṁ nāmaṁ pare vitāreyyunti, atthi arahato paravitāraṇāti? </span><br><p id=kv2.4:26.2><span class=root>Āmantā. </span><br><p id=kv2.4:26.3><span class=root>Arahato sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā pare vitāreyyunti? </span><br><p id=kv2.4:26.4><span class=root>Na hevaṁ vattabbe …pe…. </span><br><p id=kv2.4:26.5><span class=root>Paravitāraṇakathā niṭṭhitā. </span><br></main><footer class="container footer"><small><a href=/about/>Contact info</a></small></footer>