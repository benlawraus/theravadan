<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0009.html>Previous</a><a href=/canon/en/pli/ms/abhidhamma/kv/kv0002/kv0002P0011.html>Next</a></div><p><div class=verse-container id=kv2.10:0.1><span>Kathāvatthu </span></div><p><div class=verse-container id=kv2.10:0.2><span>Mahāpaṇṇāsaka </span></div><p><div class=verse-container id=kv2.10:0.3><span>Dutiyavagga </span></div><p><div class=verse-container id=kv2.10:0.4><span class=big-bold>Vohārakathā </span></div><p><div class=verse-container id=kv2.10:1.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:1.2><span>Āmantā. </span></div><p><div class=verse-container id=kv2.10:1.3><span>Lokuttare sote paṭihaññati no lokiye, lokuttarena viññāṇena paṭivijānanti no lokiyena, sāvakā paṭivijānanti no puthujjanāti? </span></div><p><div class=verse-container id=kv2.10:1.4><span>Na hevaṁ vattabbe …pe…. </span></div><p><div class=verse-container id=kv2.10:2.1><span>Nanu buddhassa bhagavato vohāro lokiye sote paṭihaññatīti? </span></div><p><div class=verse-container id=kv2.10:2.2><span>Āmantā. </span></div><p><div class=verse-container id=kv2.10:2.3><span>Hañci buddhassa bhagavato vohāro lokiye sote paṭihaññati, no ca vata re vattabbe—</span></div><p><div class=verse-container id=kv2.10:2.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:3.1><span>Nanu buddhassa bhagavato vohāraṁ lokiyena viññāṇena paṭivijānantīti? </span></div><p><div class=verse-container id=kv2.10:3.2><span>Āmantā. </span></div><p><div class=verse-container id=kv2.10:3.3><span>Hañci buddhassa bhagavato vohāraṁ lokiyena viññāṇena paṭivijānanti, no ca vata re vattabbe—</span></div><p><div class=verse-container id=kv2.10:3.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:4.1><span>Nanu buddhassa bhagavato vohāraṁ puthujjanā paṭivijānantīti? </span></div><p><div class=verse-container id=kv2.10:4.2><span>Āmantā. </span></div><p><div class=verse-container id=kv2.10:4.3><span>Hañci buddhassa bhagavato vohāraṁ puthujjanā paṭivijānanti, no ca vata re vattabbe—</span></div><p><div class=verse-container id=kv2.10:4.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:5.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:5.2><span>Āmantā. </span></div><p><div class=verse-container id=kv2.10:5.3><span>Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti? </span></div><p><div class=verse-container id=kv2.10:5.4><span>Na hevaṁ vattabbe …pe…. </span></div><p><div class=verse-container id=kv2.10:6.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:6.2><span>Āmantā. </span></div><p><div class=verse-container id=kv2.10:6.3><span>Atthi keci buddhassa bhagavato vohāraṁ suṇantīti? </span></div><p><div class=verse-container id=kv2.10:6.4><span>Āmantā. </span></div><p><div class=verse-container id=kv2.10:6.5><span>Lokuttaro dhammo sotaviññeyyo, sotasmiṁ paṭihaññati, sotassa āpāthaṁ āgacchatīti? </span></div><p><div class=verse-container id=kv2.10:6.6><span>Na hevaṁ vattabbe …pe…. </span></div><p><div class=verse-container id=kv2.10:7.1><span>Nanu lokuttaro dhammo na sotaviññeyyo, na sotasmiṁ paṭihaññati, na sotassa āpāthaṁ āgacchatīti? </span></div><p><div class=verse-container id=kv2.10:7.2><span>Āmantā. </span></div><p><div class=verse-container id=kv2.10:7.3><span>Hañci lokuttaro dhammo na sotaviññeyyo, na sotasmiṁ paṭihaññati, na sotassa āpāthaṁ āgacchati, no ca vata re vattabbe—</span></div><p><div class=verse-container id=kv2.10:7.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:8.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:8.2><span>Āmantā. </span></div><p><div class=verse-container id=kv2.10:8.3><span>Atthi keci buddhassa bhagavato vohāre rajjeyyunti? </span></div><p><div class=verse-container id=kv2.10:8.4><span>Āmantā. </span></div><p><div class=verse-container id=kv2.10:8.5><span>Lokuttaro dhammo rāgaṭṭhāniyo rajanīyo kamanīyo madanīyo bandhanīyo mucchanīyoti? </span></div><p><div class=verse-container id=kv2.10:8.6><span>Na hevaṁ vattabbe …pe…. </span></div><p><div class=verse-container id=kv2.10:9.1><span>Nanu lokuttaro dhammo na rāgaṭṭhāniyo na rajanīyo na kamanīyo na madanīyo na bandhanīyo na mucchanīyoti? </span></div><p><div class=verse-container id=kv2.10:9.2><span>Āmantā. </span></div><p><div class=verse-container id=kv2.10:9.3><span>Hañci lokuttaro dhammo na rāgaṭṭhāniyo na rajanīyo na kamanīyo na madanīyo na bandhanīyo na mucchanīyo, no ca vata re vattabbe—</span></div><p><div class=verse-container id=kv2.10:9.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:10.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:10.2><span>Āmantā. </span></div><p><div class=verse-container id=kv2.10:10.3><span>Atthi keci buddhassa bhagavato vohāre dusseyyunti? </span></div><p><div class=verse-container id=kv2.10:10.4><span>Āmantā. </span></div><p><div class=verse-container id=kv2.10:10.5><span>Lokuttaro dhammo dosaṭṭhāniyo kopaṭṭhāniyo paṭighaṭṭhāniyoti? </span></div><p><div class=verse-container id=kv2.10:10.6><span>Na hevaṁ vattabbe …pe…. </span></div><p><div class=verse-container id=kv2.10:11.1><span>Nanu lokuttaro dhammo na dosaṭṭhāniyo na kopaṭṭhāniyo na paṭighaṭṭhāniyoti? </span></div><p><div class=verse-container id=kv2.10:11.2><span>Āmantā. </span></div><p><div class=verse-container id=kv2.10:11.3><span>Hañci lokuttaro dhammo na dosaṭṭhāniyo na kopaṭṭhāniyo na paṭighaṭṭhāniyo, no ca vata re vattabbe—</span></div><p><div class=verse-container id=kv2.10:11.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:12.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:12.2><span>Āmantā. </span></div><p><div class=verse-container id=kv2.10:12.3><span>Atthi keci buddhassa bhagavato vohāre muyheyyunti? </span></div><p><div class=verse-container id=kv2.10:12.4><span>Āmantā. </span></div><p><div class=verse-container id=kv2.10:12.5><span>Lokuttaro dhammo mohaṭṭhāniyo aññāṇakaraṇo acakkhukaraṇo paññānirodhiko vighātapakkhiko anibbānasaṁvattanikoti? </span></div><p><div class=verse-container id=kv2.10:12.6><span>Na hevaṁ vattabbe …pe…. </span></div><p><div class=verse-container id=kv2.10:13.1><span>Nanu lokuttaro dhammo na mohaṭṭhāniyo na aññāṇakaraṇo na acakkhukaraṇo paññāvuddhiko avighātapakkhiko nibbānasaṁvattanikoti? </span></div><p><div class=verse-container id=kv2.10:13.2><span>Āmantā. </span></div><p><div class=verse-container id=kv2.10:13.3><span>Hañci lokuttaro dhammo na mohaṭṭhāniyo na aññāṇakaraṇo na acakkhukaraṇo paññāvuddhiko avighātapakkhiko nibbānasaṁvattaniko, no ca vata re vattabbe—</span></div><p><div class=verse-container id=kv2.10:13.4><span>“buddhassa bhagavato vohāro lokuttaro”ti. </span></div><p><div class=verse-container id=kv2.10:14.1><span>Buddhassa bhagavato vohāro lokuttaroti? </span></div><p><div class=verse-container id=kv2.10:14.2><span>Āmantā. </span></div><p><div class=verse-container id=kv2.10:14.3><span>Ye keci buddhassa bhagavato vohāraṁ suṇanti, sabbe te maggaṁ bhāventīti? </span></div><p><div class=verse-container id=kv2.10:14.4><span>Na hevaṁ vattabbe …pe…. </span></div><p><div class=verse-container id=kv2.10:15.1><span>Ye keci buddhassa bhagavato vohāraṁ suṇanti, sabbe te maggaṁ bhāventīti? </span></div><p><div class=verse-container id=kv2.10:15.2><span>Āmantā. </span></div><p><div class=verse-container id=kv2.10:15.3><span>Bālaputhujjanā buddhassa bhagavato vohāraṁ suṇanti, bālaputhujjanā maggaṁ bhāventīti? </span></div><p><div class=verse-container id=kv2.10:15.4><span>Na hevaṁ vattabbe …pe… </span></div><p><div class=verse-container id=kv2.10:15.5><span>mātughātako maggaṁ bhāveti …pe… </span></div><p><div class=verse-container id=kv2.10:15.6><span>pitughātako … </span></div><p><div class=verse-container id=kv2.10:15.7><span>arahantaghātako … </span></div><p><div class=verse-container id=kv2.10:15.8><span>ruhiruppādako … </span></div><p><div class=verse-container id=kv2.10:15.9><span>saṅghabhedako buddhassa bhagavato vohāraṁ suṇāti, saṅghabhedako maggaṁ bhāvetīti? </span></div><p><div class=verse-container id=kv2.10:15.10><span>Na hevaṁ vattabbe …pe…. </span></div><p><div class=verse-container id=kv2.10:16.1><span>Labbhā sovaṇṇamayāya laṭṭhiyā dhaññapuñjopi suvaṇṇapuñjopi ācikkhitunti? </span></div><p><div class=verse-container id=kv2.10:16.2><span>Āmantā. </span></div><p><div class=verse-container id=kv2.10:16.3><span>Evamevaṁ bhagavā lokuttarena vohārena lokiyampi lokuttarampi dhammaṁ voharatīti. </span></div><p><div class=verse-container id=kv2.10:17.1><span>Labbhā elaṇḍiyāya laṭṭhiyā dhaññapuñjopi suvaṇṇapuñjopi ācikkhitunti? </span></div><p><div class=verse-container id=kv2.10:17.2><span>Āmantā. </span></div><p><div class=verse-container id=kv2.10:17.3><span>Evamevaṁ bhagavā lokiyena vohārena lokiyampi lokuttarampi dhammaṁ voharatīti. </span></div><p><div class=verse-container id=kv2.10:18.1><span>Buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotīti? </span></div><p><div class=verse-container id=kv2.10:18.2><span>Āmantā. </span></div><p><div class=verse-container id=kv2.10:18.3><span>Lokiyaṁ voharantassa lokiye sote paṭihaññati, lokuttaraṁ voharantassa lokuttare sote paṭihaññati; </span></div><p><div class=verse-container id=kv2.10:18.4><span>lokiyaṁ voharantassa lokiyena viññāṇena paṭivijānanti, lokuttaraṁ voharantassa lokuttarena viññāṇena paṭivijānanti; </span></div><p><div class=verse-container id=kv2.10:18.5><span>lokiyaṁ voharantassa puthujjanā paṭivijānanti, lokuttaraṁ voharantassa sāvakā paṭivijānantīti? </span></div><p><div class=verse-container id=kv2.10:18.6><span>Na hevaṁ vattabbe …pe…. </span></div><p><div class=verse-container id=kv2.10:19.1><span>Na vattabbaṁ—</span></div><p><div class=verse-container id=kv2.10:19.2><span>“buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotī”ti? </span></div><p><div class=verse-container id=kv2.10:19.3><span>Āmantā. </span></div><p><div class=verse-container id=kv2.10:19.4><span>Nanu bhagavā lokiyampi lokuttarampi dhammaṁ voharatīti? </span></div><p><div class=verse-container id=kv2.10:19.5><span>Āmantā. </span></div><p><div class=verse-container id=kv2.10:19.6><span>Hañci bhagavā lokiyampi lokuttarampi dhammaṁ voharati, tena vata re vattabbe—</span></div><p><div class=verse-container id=kv2.10:19.7><span>“buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotī”ti. </span></div><p><div class=verse-container id=kv2.10:20.1><span>Buddhassa bhagavato vohāro lokiyaṁ voharantassa lokiyo hoti, lokuttaraṁ voharantassa lokuttaro hotīti? </span></div><p><div class=verse-container id=kv2.10:20.2><span>Āmantā. </span></div><p><div class=verse-container id=kv2.10:20.3><span>Maggaṁ voharantassa maggo hoti, amaggaṁ voharantassa amaggo hoti, phalaṁ voharantassa phalaṁ hoti, aphalaṁ voharantassa aphalaṁ hoti, nibbānaṁ voharantassa nibbānaṁ hoti, anibbānaṁ voharantassa anibbānaṁ hoti, saṅkhataṁ voharantassa saṅkhataṁ hoti, asaṅkhataṁ voharantassa asaṅkhataṁ hoti, rūpaṁ voharantassa rūpaṁ hoti, arūpaṁ voharantassa arūpaṁ hoti, vedanaṁ voharantassa vedanā hoti, avedanaṁ voharantassa avedanā hoti, saññaṁ voharantassa saññā hoti, asaññaṁ voharantassa asaññā hoti, saṅkhāre voharantassa saṅkhārā honti, asaṅkhāre voharantassa asaṅkhārā honti, viññāṇaṁ voharantassa viññāṇaṁ hoti, aviññāṇaṁ voharantassa aviññāṇaṁ hotīti? </span></div><p><div class=verse-container id=kv2.10:20.4><span>Na hevaṁ vattabbe …pe…. </span></div><p><div class=verse-container id=kv2.10:20.5><span>Vohārakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0002/kv0002P0009.html>Previous</a><a href=/canon/en/pli/ms/abhidhamma/kv/kv0002/kv0002P0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>