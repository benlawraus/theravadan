<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0006.html>Previous</a><a href=/canon/en/pli/ms/abhidhamma/kv/kv0002/kv0002P0008.html>Next</a></div><p id=kv2.7:0.1><span class=root>Kathāvatthu </span><br><p id=kv2.7:0.2><span class=root>Mahāpaṇṇāsaka </span><br><p id=kv2.7:0.3><span class=root>Dutiyavagga </span><br><p id=kv2.7:0.4><span class="root big-bold">Cittaṭṭhitikathā </span><br><p id=kv2.7:1.1><span class=root>Ekaṁ cittaṁ divasaṁ tiṭṭhatīti? </span><br><p id=kv2.7:1.2><span class=root>Āmantā. </span><br><p id=kv2.7:1.3><span class=root>Upaḍḍhadivaso uppādakkhaṇo, upaḍḍhadivaso vayakkhaṇoti? </span><br><p id=kv2.7:1.4><span class=root>Na hevaṁ vattabbe. </span><br><p id=kv2.7:2.1><span class=root>Ekaṁ cittaṁ dve divase tiṭṭhatīti? </span><br><p id=kv2.7:2.2><span class=root>Āmantā. </span><br><p id=kv2.7:2.3><span class=root>Divaso uppādakkhaṇo, divaso vayakkhaṇoti? </span><br><p id=kv2.7:2.4><span class=root>Na hevaṁ vattabbe. </span><br><p id=kv2.7:3.1><span class=root>Ekaṁ cittaṁ cattāro divase tiṭṭhati … </span><br><p id=kv2.7:3.2><span class=root>aṭṭha divase tiṭṭhati … </span><br><p id=kv2.7:3.3><span class=root>dasa divase tiṭṭhati … </span><br><p id=kv2.7:3.4><span class=root>vīsati divase tiṭṭhati … </span><br><p id=kv2.7:3.5><span class=root>māsaṁ tiṭṭhati … </span><br><p id=kv2.7:3.6><span class=root>dve māse tiṭṭhati … </span><br><p id=kv2.7:3.7><span class=root>cattāro māse tiṭṭhati … </span><br><p id=kv2.7:3.8><span class=root>aṭṭha māse tiṭṭhati … </span><br><p id=kv2.7:3.9><span class=root>dasa māse tiṭṭhati … </span><br><p id=kv2.7:3.10><span class=root>saṁvaccharaṁ tiṭṭhati … </span><br><p id=kv2.7:3.11><span class=root>dve vassāni tiṭṭhati … </span><br><p id=kv2.7:3.12><span class=root>cattāri vassāni tiṭṭhati … </span><br><p id=kv2.7:3.13><span class=root>aṭṭha vassāni tiṭṭhati … </span><br><p id=kv2.7:3.14><span class=root>dasa vassāni tiṭṭhati … </span><br><p id=kv2.7:3.15><span class=root>vīsati vassāni tiṭṭhati … </span><br><p id=kv2.7:3.16><span class=root>tiṁsa vassāni tiṭṭhati … </span><br><p id=kv2.7:3.17><span class=root>cattārīsa vassāni tiṭṭhati … </span><br><p id=kv2.7:3.18><span class=root>paññāsa vassāni tiṭṭhati … </span><br><p id=kv2.7:3.19><span class=root>vassasataṁ tiṭṭhati … </span><br><p id=kv2.7:3.20><span class=root>dve vassasatāni tiṭṭhati … </span><br><p id=kv2.7:3.21><span class=root>cattāri vassasatāni tiṭṭhati … </span><br><p id=kv2.7:3.22><span class=root>pañca vassasatāni tiṭṭhati … </span><br><p id=kv2.7:3.23><span class=root>vassasahassaṁ tiṭṭhati … </span><br><p id=kv2.7:3.24><span class=root>dve vassasahassāni tiṭṭhati … </span><br><p id=kv2.7:3.25><span class=root>cattāri vassasahassāni tiṭṭhati … </span><br><p id=kv2.7:3.26><span class=root>aṭṭha vassasahassāni tiṭṭhati … </span><br><p id=kv2.7:3.27><span class=root>soḷasa vassasahassāni tiṭṭhati … </span><br><p id=kv2.7:3.28><span class=root>kappaṁ tiṭṭhati … </span><br><p id=kv2.7:3.29><span class=root>dve kappe tiṭṭhati … </span><br><p id=kv2.7:3.30><span class=root>cattāro kappe tiṭṭhati … </span><br><p id=kv2.7:3.31><span class=root>aṭṭha kappe tiṭṭhati … </span><br><p id=kv2.7:3.32><span class=root>soḷasa kappe tiṭṭhati … </span><br><p id=kv2.7:3.33><span class=root>bāttiṁsa kappe tiṭṭhati … </span><br><p id=kv2.7:3.34><span class=root>catusaṭṭhi kappe tiṭṭhati … </span><br><p id=kv2.7:3.35><span class=root>pañca kappasatāni tiṭṭhati … </span><br><p id=kv2.7:3.36><span class=root>kappasahassāni tiṭṭhati … </span><br><p id=kv2.7:3.37><span class=root>dve kappasahassāni tiṭṭhati … </span><br><p id=kv2.7:3.38><span class=root>cattāri kappasahassāni tiṭṭhati … </span><br><p id=kv2.7:3.39><span class=root>aṭṭha kappasahassāni tiṭṭhati … </span><br><p id=kv2.7:3.40><span class=root>soḷasa kappasahassāni tiṭṭhati … </span><br><p id=kv2.7:3.41><span class=root>vīsati kappasahassāni tiṭṭhati … </span><br><p id=kv2.7:3.42><span class=root>cattārīsa kappasahassāni tiṭṭhati … </span><br><p id=kv2.7:3.43><span class=root>saṭṭhi kappasahassāni tiṭṭhati … </span><br><p id=kv2.7:3.44><span class=root>caturāsīti kappasahassāni tiṭṭhatīti? </span><br><p id=kv2.7:3.45><span class=root>Āmantā. </span><br><p id=kv2.7:3.46><span class=root>Dvecattārīsa kappasahassāni uppādakkhaṇo, dvecattārīsa kappasahassāni vayakkhaṇoti? </span><br><p id=kv2.7:3.47><span class=root>Na hevaṁ vattabbe. </span><br><p id=kv2.7:4.1><span class=root>Ekaṁ cittaṁ divasaṁ tiṭṭhatīti? </span><br><p id=kv2.7:4.2><span class=root>Āmantā. </span><br><p id=kv2.7:4.3><span class=root>Atthaññe dhammā ekāhaṁ bahumpi uppajjitvā nirujjhantīti? </span><br><p id=kv2.7:4.4><span class=root>Āmantā. </span><br><p id=kv2.7:4.5><span class=root>Te dhammā cittena lahuparivattāti? </span><br><p id=kv2.7:4.6><span class=root>Na hevaṁ vattabbe. </span><br><p id=kv2.7:5.1><span class=root>Te dhammā cittena lahuparivattāti? </span><br><p id=kv2.7:5.2><span class=root>Āmantā. </span><br><p id=kv2.7:5.3><span class=root>Nanu vuttaṁ bhagavatā—</span><br><p id=kv2.7:5.4><span class=root>“nāhaṁ, bhikkhave, aññaṁ ekadhammampi samanupassāmi evaṁ lahuparivattaṁ yathayidaṁ cittaṁ. </span><br><p id=kv2.7:5.5><span class=root>Yāvañcidaṁ, bhikkhave, upamāpi na sukarā yāva lahuparivattaṁ cittan”ti. </span><br><p id=kv2.7:5.6><span class=root>Attheva suttantoti? </span><br><p id=kv2.7:5.7><span class=root>Āmantā. </span><br><p id=kv2.7:5.8><span class=root>Tena hi na vattabbaṁ—</span><br><p id=kv2.7:5.9><span class=root>“te dhammā cittena lahuparivattā”ti. </span><br><p id=kv2.7:6.1><span class=root>Te dhammā cittena lahuparivattāti? </span><br><p id=kv2.7:6.2><span class=root>Āmantā. </span><br><p id=kv2.7:6.3><span class=root>Nanu vuttaṁ bhagavatā—</span><br><p id=kv2.7:6.4><span class=root>“seyyathāpi, bhikkhave, makkaṭo araññe pavane caramāno sākhaṁ gaṇhati, taṁ muñcitvā aññaṁ gaṇhati, taṁ muñcitvā aññaṁ gaṇhati; </span><br><p id=kv2.7:6.5><span class=root>evameva kho, bhikkhave, yamidaṁ vuccati cittaṁ itipi mano itipi viññāṇaṁ itipi taṁ rattiyā ca divasassa ca aññadeva uppajjati aññaṁ nirujjhatī”ti. </span><br><p id=kv2.7:6.6><span class=root>Attheva suttantoti? </span><br><p id=kv2.7:6.7><span class=root>Āmantā. </span><br><p id=kv2.7:6.8><span class=root>Tena hi na vattabbaṁ—</span><br><p id=kv2.7:6.9><span class=root>“te dhammā cittena lahuparivattā”ti. </span><br><p id=kv2.7:7.1><span class=root>Ekaṁ cittaṁ divasaṁ tiṭṭhatīti? </span><br><p id=kv2.7:7.2><span class=root>Āmantā. </span><br><p id=kv2.7:7.3><span class=root>Cakkhuviññāṇaṁ divasaṁ tiṭṭhatīti? </span><br><p id=kv2.7:7.4><span class=root>Na hevaṁ vattabbe. </span><br><p id=kv2.7:7.5><span class=root>Sotaviññāṇaṁ …pe… </span><br><p id=kv2.7:7.6><span class=root>ghānaviññāṇaṁ … </span><br><p id=kv2.7:7.7><span class=root>jivhāviññāṇaṁ … </span><br><p id=kv2.7:7.8><span class=root>kāyaviññāṇaṁ … </span><br><p id=kv2.7:7.9><span class=root>akusalaṁ cittaṁ … </span><br><p id=kv2.7:7.10><span class=root>rāgasahagataṁ … </span><br><p id=kv2.7:7.11><span class=root>dosasahagataṁ … </span><br><p id=kv2.7:7.12><span class=root>mohasahagataṁ … </span><br><p id=kv2.7:7.13><span class=root>mānasahagataṁ … </span><br><p id=kv2.7:7.14><span class=root>diṭṭhisahagataṁ … </span><br><p id=kv2.7:7.15><span class=root>vicikicchāsahagataṁ … </span><br><p id=kv2.7:7.16><span class=root>thinasahagataṁ … </span><br><p id=kv2.7:7.17><span class=root>uddhaccasahagataṁ … </span><br><p id=kv2.7:7.18><span class=root>ahirikasahagataṁ … </span><br><p id=kv2.7:7.19><span class=root>anottappasahagataṁ cittaṁ divasaṁ tiṭṭhatīti? </span><br><p id=kv2.7:7.20><span class=root>Na hevaṁ vattabbe …pe…. </span><br><p id=kv2.7:8.1><span class=root>Ekaṁ cittaṁ divasaṁ tiṭṭhatīti? </span><br><p id=kv2.7:8.2><span class=root>Āmantā. </span><br><p id=kv2.7:8.3><span class=root>Yeneva cittena cakkhunā rūpaṁ passati, teneva cittena sotena saddaṁ suṇāti …pe… </span><br><p id=kv2.7:8.4><span class=root>ghānena gandhaṁ ghāyati … </span><br><p id=kv2.7:8.5><span class=root>jivhāya rasaṁ sāyati … </span><br><p id=kv2.7:8.6><span class=root>kāyena phoṭṭhabbaṁ phusati … </span><br><p id=kv2.7:8.7><span class=root>manasā dhammaṁ vijānāti …pe… </span><br><p id=kv2.7:8.8><span class=root>yeneva cittena manasā dhammaṁ vijānāti, teneva cittena cakkhunā rūpaṁ passati …pe… </span><br><p id=kv2.7:8.9><span class=root>sotena saddaṁ suṇāti … </span><br><p id=kv2.7:8.10><span class=root>ghānena gandhaṁ ghāyati … </span><br><p id=kv2.7:8.11><span class=root>jivhāya rasaṁ sāyati …pe… </span><br><p id=kv2.7:8.12><span class=root>kāyena phoṭṭhabbaṁ phusatīti? </span><br><p id=kv2.7:8.13><span class=root>Na hevaṁ vattabbe …pe…. </span><br><p id=kv2.7:9.1><span class=root>Ekaṁ cittaṁ divasaṁ tiṭṭhatīti? </span><br><p id=kv2.7:9.2><span class=root>Āmantā. </span><br><p id=kv2.7:9.3><span class=root>Yeneva cittena abhikkamati, teneva cittena paṭikkamati; </span><br><p id=kv2.7:9.4><span class=root>yeneva cittena paṭikkamati, teneva cittena abhikkamati; </span><br><p id=kv2.7:9.5><span class=root>yeneva cittena āloketi, teneva cittena viloketi; </span><br><p id=kv2.7:9.6><span class=root>yeneva cittena viloketi, teneva cittena āloketi; </span><br><p id=kv2.7:9.7><span class=root>yeneva cittena samiñjeti, teneva cittena pasāreti; </span><br><p id=kv2.7:9.8><span class=root>yeneva cittena pasāreti, teneva cittena samiñjetīti? </span><br><p id=kv2.7:9.9><span class=root>Na hevaṁ vattabbe …pe…. </span><br><p id=kv2.7:10.1><span class=root>Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti? </span><br><p id=kv2.7:10.2><span class=root>Āmantā. </span><br><p id=kv2.7:10.3><span class=root>Manussānaṁ ekaṁ cittaṁ yāvatāyukaṁ tiṭṭhatīti? </span><br><p id=kv2.7:10.4><span class=root>Na hevaṁ vattabbe. </span><br><p id=kv2.7:11.1><span class=root>Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti? </span><br><p id=kv2.7:11.2><span class=root>Āmantā. </span><br><p id=kv2.7:11.3><span class=root>Cātumahārājikānaṁ devānaṁ …pe… </span><br><p id=kv2.7:11.4><span class=root>tāvatiṁsānaṁ devānaṁ … </span><br><p id=kv2.7:11.5><span class=root>yāmānaṁ devānaṁ … </span><br><p id=kv2.7:11.6><span class=root>tusitānaṁ devānaṁ … </span><br><p id=kv2.7:11.7><span class=root>nimmānaratīnaṁ devānaṁ … </span><br><p id=kv2.7:11.8><span class=root>paranimmitavasavattīnaṁ devānaṁ … </span><br><p id=kv2.7:11.9><span class=root>brahmapārisajjānaṁ devānaṁ … </span><br><p id=kv2.7:11.10><span class=root>brahmapurohitānaṁ devānaṁ … </span><br><p id=kv2.7:11.11><span class=root>mahābrahmānaṁ devānaṁ … </span><br><p id=kv2.7:11.12><span class=root>parittābhānaṁ devānaṁ … </span><br><p id=kv2.7:11.13><span class=root>appamāṇābhānaṁ devānaṁ … </span><br><p id=kv2.7:11.14><span class=root>ābhassarānaṁ devānaṁ … </span><br><p id=kv2.7:11.15><span class=root>parittasubhānaṁ devānaṁ … </span><br><p id=kv2.7:11.16><span class=root>appamāṇasubhānaṁ devānaṁ … </span><br><p id=kv2.7:11.17><span class=root>subhakiṇhānaṁ devānaṁ … </span><br><p id=kv2.7:11.18><span class=root>vehapphalānaṁ devānaṁ … </span><br><p id=kv2.7:11.19><span class=root>avihānaṁ devānaṁ … </span><br><p id=kv2.7:11.20><span class=root>atappānaṁ devānaṁ … </span><br><p id=kv2.7:11.21><span class=root>sudassānaṁ devānaṁ … </span><br><p id=kv2.7:11.22><span class=root>sudassīnaṁ devānaṁ … </span><br><p id=kv2.7:11.23><span class=root>akaniṭṭhānaṁ devānaṁ ekaṁ cittaṁ yāvatāyukaṁ tiṭṭhatīti? </span><br><p id=kv2.7:11.24><span class=root>Na hevaṁ vattabbe. </span><br><p id=kv2.7:12.1><span class=root>Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti? </span><br><p id=kv2.7:12.2><span class=root>Āmantā. </span><br><p id=kv2.7:12.3><span class=root>Manussānaṁ vassasataṁ āyuppamāṇaṁ, manussānaṁ ekaṁ cittaṁ vassasataṁ tiṭṭhatīti? </span><br><p id=kv2.7:12.4><span class=root>Na hevaṁ vattabbe. </span><br><p id=kv2.7:13.1><span class=root>Ākāsānañcāyatanūpagānaṁ devānaṁ vīsati kappasahassāni āyuppamāṇaṁ, ākāsānañcāyatanūpagānaṁ devānaṁ ekaṁ cittaṁ vīsati kappasahassāni tiṭṭhatīti? </span><br><p id=kv2.7:13.2><span class=root>Āmantā. </span><br><p id=kv2.7:13.3><span class=root>Cātumahārājikānaṁ devānaṁ pañca vassasatāni āyuppamāṇaṁ, cātumahārājikānaṁ devānaṁ ekaṁ cittaṁ pañca vassasatāni tiṭṭhati … </span><br><p id=kv2.7:13.4><span class=root>vassasahassaṁ tiṭṭhati … </span><br><p id=kv2.7:13.5><span class=root>dve vassasahassāni tiṭṭhati … </span><br><p id=kv2.7:13.6><span class=root>cattāri vassasahassāni tiṭṭhati … </span><br><p id=kv2.7:13.7><span class=root>aṭṭha vassasahassāni tiṭṭhati … </span><br><p id=kv2.7:13.8><span class=root>soḷasa vassasahassāni tiṭṭhati … </span><br><p id=kv2.7:13.9><span class=root>kappassa tatiyabhāgaṁ tiṭṭhati … </span><br><p id=kv2.7:13.10><span class=root>upaḍḍhakappaṁ tiṭṭhati … </span><br><p id=kv2.7:13.11><span class=root>ekaṁ kappaṁ tiṭṭhati … </span><br><p id=kv2.7:13.12><span class=root>dve kappe tiṭṭhati … </span><br><p id=kv2.7:13.13><span class=root>cattāro kappe tiṭṭhati … </span><br><p id=kv2.7:13.14><span class=root>aṭṭha kappe tiṭṭhati … </span><br><p id=kv2.7:13.15><span class=root>soḷasa kappe tiṭṭhati … </span><br><p id=kv2.7:13.16><span class=root>bāttiṁsa kappe tiṭṭhati … </span><br><p id=kv2.7:13.17><span class=root>catusaṭṭhi kappe tiṭṭhati … </span><br><p id=kv2.7:13.18><span class=root>pañca kappasatāni tiṭṭhati … </span><br><p id=kv2.7:13.19><span class=root>kappasahassaṁ tiṭṭhati … </span><br><p id=kv2.7:13.20><span class=root>dve kappasahassāni tiṭṭhati … </span><br><p id=kv2.7:13.21><span class=root>cattāri kappasahassāni tiṭṭhati … </span><br><p id=kv2.7:13.22><span class=root>aṭṭha kappasahassāni tiṭṭhati … </span><br><p id=kv2.7:13.23><span class=root>akaniṭṭhānaṁ devānaṁ soḷasa kappasahassāni āyuppamāṇaṁ, akaniṭṭhānaṁ devānaṁ ekaṁ cittaṁ soḷasa kappasahassāni tiṭṭhatīti? </span><br><p id=kv2.7:13.24><span class=root>Na hevaṁ vattabbe. </span><br><p id=kv2.7:14.1><span class=root>Ākāsānañcāyatanūpagānaṁ devānaṁ cittaṁ muhuttaṁ muhuttaṁ uppajjati muhuttaṁ muhuttaṁ nirujjhatīti? </span><br><p id=kv2.7:14.2><span class=root>Āmantā. </span><br><p id=kv2.7:14.3><span class=root>Ākāsānañcāyatanūpagā devā muhuttaṁ muhuttaṁ cavanti muhuttaṁ muhuttaṁ uppajjantīti? </span><br><p id=kv2.7:14.4><span class=root>Na hevaṁ vattabbe. </span><br><p id=kv2.7:15.1><span class=root>Ākāsānañcāyatanūpagānaṁ devānaṁ ekaṁ cittaṁ yāvatāyukaṁ tiṭṭhatīti? </span><br><p id=kv2.7:15.2><span class=root>Āmantā. </span><br><p id=kv2.7:15.3><span class=root>Ākāsānañcāyatanūpagā devā yeneva cittena uppajjanti, teneva cittena cavantīti? </span><br><p id=kv2.7:15.4><span class=root>Na hevaṁ vattabbe …pe…. </span><br><p id=kv2.7:15.5><span class=root>Cittaṭṭhitikathā niṭṭhitā. </span><br></main><footer class="container footer"><small><a href=/about/>Contact info</a></small></footer>