<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0002.html> Mahāpaṇṇāsaka Dutiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0002/kv0002P0010.html>Previous</a><a href=/canon/en/pli/ms/abhidhamma/kv/kv0003.html>Next</a></div><p id=kv2.11:0.1><span class=root>Kathāvatthu </span><br><p id=kv2.11:0.2><span class=root>Mahāpaṇṇāsaka </span><br><p id=kv2.11:0.3><span class=root>Dutiyavagga </span><br><p id=kv2.11:0.4><span class="root big-bold">Nirodhakathā </span><br><p id=kv2.11:1.1><span class=root>Dve nirodhāti? </span><br><p id=kv2.11:1.2><span class=root>Āmantā. </span><br><p id=kv2.11:1.3><span class=root>Dve dukkhanirodhāti? </span><br><p id=kv2.11:1.4><span class=root>Na hevaṁ vattabbe …pe… </span><br><p id=kv2.11:1.5><span class=root>dve dukkhanirodhāti? </span><br><p id=kv2.11:1.6><span class=root>Āmantā. </span><br><p id=kv2.11:1.7><span class=root>Dve nirodhasaccānīti? </span><br><p id=kv2.11:1.8><span class=root>Na hevaṁ vattabbe …pe… </span><br><p id=kv2.11:1.9><span class=root>dve nirodhasaccānīti? </span><br><p id=kv2.11:1.10><span class=root>Āmantā. </span><br><p id=kv2.11:1.11><span class=root>Dve dukkhasaccānīti? </span><br><p id=kv2.11:1.12><span class=root>Na hevaṁ vattabbe …pe… </span><br><p id=kv2.11:1.13><span class=root>dve nirodhasaccānīti? </span><br><p id=kv2.11:1.14><span class=root>Āmantā. </span><br><p id=kv2.11:1.15><span class=root>Dve samudayasaccānīti? </span><br><p id=kv2.11:1.16><span class=root>Na hevaṁ vattabbe …pe… </span><br><p id=kv2.11:1.17><span class=root>dve nirodhasaccānīti? </span><br><p id=kv2.11:1.18><span class=root>Āmantā. </span><br><p id=kv2.11:1.19><span class=root>Dve maggasaccānīti? </span><br><p id=kv2.11:1.20><span class=root>Na hevaṁ vattabbe …pe…. </span><br><p id=kv2.11:2.1><span class=root>Dve nirodhasaccānīti? </span><br><p id=kv2.11:2.2><span class=root>Āmantā. </span><br><p id=kv2.11:2.3><span class=root>Dve tāṇāni …pe… </span><br><p id=kv2.11:2.4><span class=root>dve leṇāni … </span><br><p id=kv2.11:2.5><span class=root>dve saraṇāni … </span><br><p id=kv2.11:2.6><span class=root>dve parāyaṇāni … </span><br><p id=kv2.11:2.7><span class=root>dve accutāni … </span><br><p id=kv2.11:2.8><span class=root>dve amatāni … </span><br><p id=kv2.11:2.9><span class=root>dve nibbānānīti? </span><br><p id=kv2.11:2.10><span class=root>Na hevaṁ vattabbe …pe…. </span><br><p id=kv2.11:3.1><span class=root>Dve nibbānānīti? </span><br><p id=kv2.11:3.2><span class=root>Āmantā. </span><br><p id=kv2.11:3.3><span class=root>Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? </span><br><p id=kv2.11:3.4><span class=root>Na hevaṁ vattabbe …pe…. </span><br><p id=kv2.11:4.1><span class=root>Dve nirodhāti? </span><br><p id=kv2.11:4.2><span class=root>Āmantā. </span><br><p id=kv2.11:4.3><span class=root>Nanu appaṭisaṅkhāniruddhe saṅkhāre paṭisaṅkhā nirodhentīti? </span><br><p id=kv2.11:4.4><span class=root>Āmantā. </span><br><p id=kv2.11:4.5><span class=root>Hañci appaṭisaṅkhāniruddhe saṅkhāre paṭisaṅkhā nirodhenti, no ca vata re vattabbe—</span><br><p id=kv2.11:4.6><span class=root>“dve nirodhā”ti. </span><br><p id=kv2.11:5.1><span class=root>Na vattabbaṁ—</span><br><p id=kv2.11:5.2><span class=root>“dve nirodhā”ti? </span><br><p id=kv2.11:5.3><span class=root>Āmantā. </span><br><p id=kv2.11:5.4><span class=root>Nanu appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggāti? </span><br><p id=kv2.11:5.5><span class=root>Āmantā. </span><br><p id=kv2.11:5.6><span class=root>Hañci appaṭisaṅkhāniruddhāpi saṅkhārā accantabhaggā, paṭisaṅkhāniruddhāpi saṅkhārā accantabhaggā, tena vata re vattabbe—</span><br><p id=kv2.11:5.7><span class=root>“dve nirodhā”ti. </span><br><p id=kv2.11:6.1><span class=root>Dve nirodhāti? </span><br><p id=kv2.11:6.2><span class=root>Āmantā. </span><br><p id=kv2.11:6.3><span class=root>Paṭisaṅkhāniruddhāpi saṅkhārā ariyamaggaṁ āgamma niruddhāti? </span><br><p id=kv2.11:6.4><span class=root>Āmantā. </span><br><p id=kv2.11:6.5><span class=root>Appaṭisaṅkhāniruddhā saṅkhārā ariyamaggaṁ āgamma niruddhāti? </span><br><p id=kv2.11:6.6><span class=root>Na hevaṁ vattabbe …pe… </span><br><p id=kv2.11:7.1><span class=root>Dve nirodhāti? </span><br><p id=kv2.11:7.2><span class=root>Āmantā. </span><br><p id=kv2.11:7.3><span class=root>Paṭisaṅkhāniruddhā saṅkhārā na puna uppajjantīti? </span><br><p id=kv2.11:7.4><span class=root>Āmantā. </span><br><p id=kv2.11:7.5><span class=root>Appaṭisaṅkhāniruddhā saṅkhārā na puna uppajjantīti? </span><br><p id=kv2.11:7.6><span class=root>Na hevaṁ vattabbe …pe… </span><br><p id=kv2.11:7.7><span class=root>tena hi na vattabbaṁ—</span><br><p id=kv2.11:7.8><span class=root>“dve nirodhā”ti. </span><br><p id=kv2.11:7.9><span class=root>Nirodhakathā niṭṭhitā. </span><br><p id=kv2.11:7.10><span class=root>Dutiyo vaggo. </span><br><p id=kv2.11:7.11><span class=root>Tassuddānaṁ </span><br><p id=kv2.11:8.1><span class=root>Parūpahāro aññāṇaṁ, </span><br><p id=kv2.11:8.2><span class=root>kaṅkhā paravitāraṇā; </span><br><p id=kv2.11:8.3><span class=root>Vacībhedo dukkhāhāro, </span><br><p id=kv2.11:8.4><span class=root>cittaṭṭhiti ca kukkuḷā; </span><br><p id=kv2.11:8.5><span class=root>Anupubbābhisamayo, </span><br><p id=kv2.11:8.6><span class=root>vohāro ca nirodhakoti. </span><br></main><footer class="container footer"><small><a href=/about/>Contact info</a></small></footer>