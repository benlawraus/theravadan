<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0023.html> Khuddakaaḍḍhapaṇṇāsaka Tevīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0023/kv0023P0004.html>Previous</a><a href=/canon/en/pli/ms/abhidhamma/patthana.html>Next</a></div><p id=kv23.5:0.1><span class=root>Kathāvatthu </span><br><p id=kv23.5:0.2><span class=root>Mahāpaṇṇāsaka </span><br><p id=kv23.5:0.3><span class=root>Tevīsatimavagga </span><br><p id=kv23.5:0.4><span class="root big-bold">Aparinipphannakathā </span><br><p id=kv23.5:1.1><span class=root>Rūpaṁ aparinipphannanti? </span><br><p id=kv23.5:1.2><span class=root>Āmantā. </span><br><p id=kv23.5:1.3><span class=root>Rūpaṁ na aniccaṁ na saṅkhataṁ na paṭiccasamuppannaṁ na khayadhammaṁ na vayadhammaṁ na virāgadhammaṁ na nirodhadhammaṁ na vipariṇāmadhammanti? </span><br><p id=kv23.5:1.4><span class=root>Na hevaṁ vattabbe …pe… </span><br><p id=kv23.5:1.5><span class=root>nanu rūpaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti? </span><br><p id=kv23.5:1.6><span class=root>Āmantā. </span><br><p id=kv23.5:1.7><span class=root>Hañci rūpaṁ aniccaṁ saṅkhataṁ …pe… </span><br><p id=kv23.5:1.8><span class=root>vipariṇāmadhammaṁ, no ca vata re vattabbe—</span><br><p id=kv23.5:1.9><span class=root>“rūpaṁ aparinipphannan”ti. </span><br><p id=kv23.5:2.1><span class=root>Dukkhaññeva parinipphannanti? </span><br><p id=kv23.5:2.2><span class=root>Āmantā. </span><br><p id=kv23.5:2.3><span class=root>Nanu yadaniccaṁ taṁ dukkhaṁ vuttaṁ bhagavatā—</span><br><p id=kv23.5:2.4><span class=root>“rūpaṁ aniccan”ti? </span><br><p id=kv23.5:2.5><span class=root>Āmantā. </span><br><p id=kv23.5:2.6><span class=root>Hañci yadaniccaṁ taṁ dukkhaṁ vuttaṁ bhagavatā—</span><br><p id=kv23.5:2.7><span class=root>“rūpaṁ aniccaṁ”, no ca vata re vattabbe—</span><br><p id=kv23.5:2.8><span class=root>“dukkhaññeva parinipphannan”ti …pe…. </span><br><p id=kv23.5:3.1><span class=root>Vedanā …pe… </span><br><p id=kv23.5:3.2><span class=root>saññā … </span><br><p id=kv23.5:3.3><span class=root>saṅkhārā … </span><br><p id=kv23.5:3.4><span class=root>viññāṇaṁ … </span><br><p id=kv23.5:3.5><span class=root>cakkhāyatanaṁ …pe… </span><br><p id=kv23.5:3.6><span class=root>dhammāyatanaṁ … </span><br><p id=kv23.5:3.7><span class=root>cakkhudhātu … </span><br><p id=kv23.5:3.8><span class=root>dhammadhātu … </span><br><p id=kv23.5:3.9><span class=root>cakkhundriyaṁ …pe… </span><br><p id=kv23.5:3.10><span class=root>aññātāvindriyaṁ aparinipphannanti? </span><br><p id=kv23.5:3.11><span class=root>Āmantā. </span><br><p id=kv23.5:3.12><span class=root>Aññātāvindriyaṁ na aniccaṁ …pe… </span><br><p id=kv23.5:3.13><span class=root>na vipariṇāmadhammanti? </span><br><p id=kv23.5:3.14><span class=root>Na hevaṁ vattabbe …pe… </span><br><p id=kv23.5:3.15><span class=root>nanu aññātāvindriyaṁ aniccaṁ saṅkhataṁ …pe… vipariṇāmadhammanti? </span><br><p id=kv23.5:3.16><span class=root>Āmantā. </span><br><p id=kv23.5:3.17><span class=root>Hañci aññātāvindriyaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammaṁ, no ca vata re vattabbe—</span><br><p id=kv23.5:3.18><span class=root>“aññātāvindriyaṁ aparinipphannan”ti. </span><br><p id=kv23.5:4.1><span class=root>Dukkhaññeva parinipphannanti? </span><br><p id=kv23.5:4.2><span class=root>Āmantā. </span><br><p id=kv23.5:4.3><span class=root>Nanu yadaniccaṁ taṁ dukkhaṁ vuttaṁ bhagavatā—</span><br><p id=kv23.5:4.4><span class=root>“aññātāvindriyaṁ aniccan”ti? </span><br><p id=kv23.5:4.5><span class=root>Āmantā. </span><br><p id=kv23.5:4.6><span class=root>Hañci yadaniccaṁ taṁ dukkhaṁ vuttaṁ bhagavatā—</span><br><p id=kv23.5:4.7><span class=root>“aññātāvindriyaṁ aniccaṁ”, no ca vata re vattabbe—</span><br><p id=kv23.5:4.8><span class=root>“dukkhaññeva parinipphannan”ti. </span><br><p id=kv23.5:4.9><span class=root>Aparinipphannakathā niṭṭhitā. </span><br><p id=kv23.5:4.10><span class=root>Tevīsatimo vaggo. </span><br><p id=kv23.5:4.11><span class=root>Tassuddānaṁ </span><br><p id=kv23.5:5.1><span class=root>Ekādhippāyena methuno dhammo paṭisevitabbo, arahantānaṁ vaṇṇena amanussā methunaṁ dhammaṁ paṭisevanti, bodhisatto issariyakāmakārikāhetu vinipātaṁ gacchati, gabbhaseyyaṁ okkamati, dukkarakārikaṁ akāsi, aparantapaṁ akāsi, aññaṁ satthāraṁ uddisi, atthi na rāgo rāgapatirūpako, atthi na doso dosapatirūpako, atthi na moho mohapatirūpako atthi na kileso kilesapatirūpako, rūpaṁ aparinipphannaṁ aññātāvindriyaṁ aparinipphannanti. </span><br><p id=kv23.5:5.2><span class=root>Khuddako aḍḍhapaṇṇāsako. </span><br><p id=kv23.5:5.3><span class=root>Tassuddānaṁ </span><br><p id=kv23.5:6.1><span class=root>Navaṁ, nibbuti, ekādhippāyoti. </span><br><p id=kv23.5:6.2><span class=root>Paṇṇāsakuddānaṁ </span><br><p id=kv23.5:7.1><span class=root>Mahāniyāmo anusayā, </span><br><p id=kv23.5:7.2><span class=root>niggaho khuddakapañcamo; </span><br><p id=kv23.5:7.3><span class=root>Parappavādamaddanā, </span><br><p id=kv23.5:7.4><span class=root>suttamūlasamāhitā; </span><br><p id=kv23.5:7.5><span class=root>Ujjotanā satthusamaye, </span><br><p id=kv23.5:7.6><span class=root>kathāvatthupakaraṇeti. </span><br><p id=kv23.5:7.7><span class=root>Pañcattiṁsabhāṇavāraṁ </span><br><p id=kv23.5:7.8><span class=root>kathāvatthupakaraṇaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>