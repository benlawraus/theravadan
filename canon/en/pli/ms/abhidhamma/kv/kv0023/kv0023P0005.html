<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0023.html> Khuddakaaḍḍhapaṇṇāsaka Tevīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0023/kv0023P0004.html>Previous</a><a href=/canon/en/pli/ms/abhidhamma/patthana.html>Next</a></div><p><div class=verse-container id=kv23.5:0.1><span>Kathāvatthu </span></div><p><div class=verse-container id=kv23.5:0.2><span>Mahāpaṇṇāsaka </span></div><p><div class=verse-container id=kv23.5:0.3><span>Tevīsatimavagga </span></div><p><div class=verse-container id=kv23.5:0.4><span class=big-bold>Aparinipphannakathā </span></div><p><div class=verse-container id=kv23.5:1.1><span>Rūpaṁ aparinipphannanti? </span></div><p><div class=verse-container id=kv23.5:1.2><span>Āmantā. </span></div><p><div class=verse-container id=kv23.5:1.3><span>Rūpaṁ na aniccaṁ na saṅkhataṁ na paṭiccasamuppannaṁ na khayadhammaṁ na vayadhammaṁ na virāgadhammaṁ na nirodhadhammaṁ na vipariṇāmadhammanti? </span></div><p><div class=verse-container id=kv23.5:1.4><span>Na hevaṁ vattabbe …pe… </span></div><p><div class=verse-container id=kv23.5:1.5><span>nanu rūpaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammanti? </span></div><p><div class=verse-container id=kv23.5:1.6><span>Āmantā. </span></div><p><div class=verse-container id=kv23.5:1.7><span>Hañci rūpaṁ aniccaṁ saṅkhataṁ …pe… </span></div><p><div class=verse-container id=kv23.5:1.8><span>vipariṇāmadhammaṁ, no ca vata re vattabbe—</span></div><p><div class=verse-container id=kv23.5:1.9><span>“rūpaṁ aparinipphannan”ti. </span></div><p><div class=verse-container id=kv23.5:2.1><span>Dukkhaññeva parinipphannanti? </span></div><p><div class=verse-container id=kv23.5:2.2><span>Āmantā. </span></div><p><div class=verse-container id=kv23.5:2.3><span>Nanu yadaniccaṁ taṁ dukkhaṁ vuttaṁ bhagavatā—</span></div><p><div class=verse-container id=kv23.5:2.4><span>“rūpaṁ aniccan”ti? </span></div><p><div class=verse-container id=kv23.5:2.5><span>Āmantā. </span></div><p><div class=verse-container id=kv23.5:2.6><span>Hañci yadaniccaṁ taṁ dukkhaṁ vuttaṁ bhagavatā—</span></div><p><div class=verse-container id=kv23.5:2.7><span>“rūpaṁ aniccaṁ”, no ca vata re vattabbe—</span></div><p><div class=verse-container id=kv23.5:2.8><span>“dukkhaññeva parinipphannan”ti …pe…. </span></div><p><div class=verse-container id=kv23.5:3.1><span>Vedanā …pe… </span></div><p><div class=verse-container id=kv23.5:3.2><span>saññā … </span></div><p><div class=verse-container id=kv23.5:3.3><span>saṅkhārā … </span></div><p><div class=verse-container id=kv23.5:3.4><span>viññāṇaṁ … </span></div><p><div class=verse-container id=kv23.5:3.5><span>cakkhāyatanaṁ …pe… </span></div><p><div class=verse-container id=kv23.5:3.6><span>dhammāyatanaṁ … </span></div><p><div class=verse-container id=kv23.5:3.7><span>cakkhudhātu … </span></div><p><div class=verse-container id=kv23.5:3.8><span>dhammadhātu … </span></div><p><div class=verse-container id=kv23.5:3.9><span>cakkhundriyaṁ …pe… </span></div><p><div class=verse-container id=kv23.5:3.10><span>aññātāvindriyaṁ aparinipphannanti? </span></div><p><div class=verse-container id=kv23.5:3.11><span>Āmantā. </span></div><p><div class=verse-container id=kv23.5:3.12><span>Aññātāvindriyaṁ na aniccaṁ …pe… </span></div><p><div class=verse-container id=kv23.5:3.13><span>na vipariṇāmadhammanti? </span></div><p><div class=verse-container id=kv23.5:3.14><span>Na hevaṁ vattabbe …pe… </span></div><p><div class=verse-container id=kv23.5:3.15><span>nanu aññātāvindriyaṁ aniccaṁ saṅkhataṁ …pe… vipariṇāmadhammanti? </span></div><p><div class=verse-container id=kv23.5:3.16><span>Āmantā. </span></div><p><div class=verse-container id=kv23.5:3.17><span>Hañci aññātāvindriyaṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ vipariṇāmadhammaṁ, no ca vata re vattabbe—</span></div><p><div class=verse-container id=kv23.5:3.18><span>“aññātāvindriyaṁ aparinipphannan”ti. </span></div><p><div class=verse-container id=kv23.5:4.1><span>Dukkhaññeva parinipphannanti? </span></div><p><div class=verse-container id=kv23.5:4.2><span>Āmantā. </span></div><p><div class=verse-container id=kv23.5:4.3><span>Nanu yadaniccaṁ taṁ dukkhaṁ vuttaṁ bhagavatā—</span></div><p><div class=verse-container id=kv23.5:4.4><span>“aññātāvindriyaṁ aniccan”ti? </span></div><p><div class=verse-container id=kv23.5:4.5><span>Āmantā. </span></div><p><div class=verse-container id=kv23.5:4.6><span>Hañci yadaniccaṁ taṁ dukkhaṁ vuttaṁ bhagavatā—</span></div><p><div class=verse-container id=kv23.5:4.7><span>“aññātāvindriyaṁ aniccaṁ”, no ca vata re vattabbe—</span></div><p><div class=verse-container id=kv23.5:4.8><span>“dukkhaññeva parinipphannan”ti. </span></div><p><div class=verse-container id=kv23.5:4.9><span>Aparinipphannakathā niṭṭhitā. </span></div><p><div class=verse-container id=kv23.5:4.10><span>Tevīsatimo vaggo. </span></div><p><div class=verse-container id=kv23.5:4.11><span>Tassuddānaṁ </span></div><p><div class=verse-container id=kv23.5:5.1><span>Ekādhippāyena methuno dhammo paṭisevitabbo, arahantānaṁ vaṇṇena amanussā methunaṁ dhammaṁ paṭisevanti, bodhisatto issariyakāmakārikāhetu vinipātaṁ gacchati, gabbhaseyyaṁ okkamati, dukkarakārikaṁ akāsi, aparantapaṁ akāsi, aññaṁ satthāraṁ uddisi, atthi na rāgo rāgapatirūpako, atthi na doso dosapatirūpako, atthi na moho mohapatirūpako atthi na kileso kilesapatirūpako, rūpaṁ aparinipphannaṁ aññātāvindriyaṁ aparinipphannanti. </span></div><p><div class=verse-container id=kv23.5:5.2><span>Khuddako aḍḍhapaṇṇāsako. </span></div><p><div class=verse-container id=kv23.5:5.3><span>Tassuddānaṁ </span></div><p><div class=verse-container id=kv23.5:6.1><span>Navaṁ, nibbuti, ekādhippāyoti. </span></div><p><div class=verse-container id=kv23.5:6.2><span>Paṇṇāsakuddānaṁ </span></div><p><div class=verse-container id=kv23.5:7.1><span>Mahāniyāmo anusayā, </span></div><p><div class=verse-container id=kv23.5:7.2><span>niggaho khuddakapañcamo; </span></div><p><div class=verse-container id=kv23.5:7.3><span>Parappavādamaddanā, </span></div><p><div class=verse-container id=kv23.5:7.4><span>suttamūlasamāhitā; </span></div><p><div class=verse-container id=kv23.5:7.5><span>Ujjotanā satthusamaye, </span></div><p><div class=verse-container id=kv23.5:7.6><span>kathāvatthupakaraṇeti. </span></div><p><div class=verse-container id=kv23.5:7.7><span>Pañcattiṁsabhāṇavāraṁ </span></div><p><div class=verse-container id=kv23.5:7.8><span>kathāvatthupakaraṇaṁ niṭṭhitaṁ. </span></div><div class=flex-between><a href=/canon/en/pli/ms/abhidhamma/kv/kv0023/kv0023P0004.html>Previous</a><a href=/canon/en/pli/ms/abhidhamma/patthana.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>