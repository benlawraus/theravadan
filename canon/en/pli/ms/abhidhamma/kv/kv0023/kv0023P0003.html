<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0023.html> Khuddakaaḍḍhapaṇṇāsaka Tevīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0023/kv0023P0002.html>Previous</a><a href=/canon/en/pli/ms/abhidhamma/kv/kv0023/kv0023P0004.html>Next</a></div><p id=kv23.3:0.1><span class=root>Kathāvatthu </span><br><p id=kv23.3:0.2><span class=root>Mahāpaṇṇāsaka </span><br><p id=kv23.3:0.3><span class=root>Tevīsatimavagga </span><br><p id=kv23.3:0.4><span class="root big-bold">Issariyakāmakārikādikathā </span><br><p id=kv23.3:1.1><span class=root>Bodhisatto issariyakāmakārikāhetu vinipātaṁ gacchatīti? </span><br><p id=kv23.3:1.2><span class=root>Āmantā. </span><br><p id=kv23.3:1.3><span class=root>Bodhisatto issariyakāmakārikāhetu nirayaṁ gacchati, </span><br><p id=kv23.3:1.4><span class=root>sañjīvaṁ gacchati, </span><br><p id=kv23.3:1.5><span class=root>kālasuttaṁ gacchati, </span><br><p id=kv23.3:1.6><span class=root>tāpanaṁ gacchati, </span><br><p id=kv23.3:1.7><span class=root>mahātāpanaṁ gacchati, </span><br><p id=kv23.3:1.8><span class=root>saṅghātakaṁ gacchati, </span><br><p id=kv23.3:1.9><span class=root>roruvaṁ gacchati …pe… </span><br><p id=kv23.3:1.10><span class=root>avīciṁ gacchatīti? </span><br><p id=kv23.3:1.11><span class=root>Na hevaṁ vattabbe …pe…. </span><br><p id=kv23.3:2.1><span class=root>Bodhisatto issariyakāmakārikāhetu vinipātaṁ gacchatīti? </span><br><p id=kv23.3:2.2><span class=root>Āmantā. </span><br><p id=kv23.3:2.3><span class=root>“Bodhisatto issariyakāmakārikāhetu vinipātaṁ gacchatī”ti—</span><br><p id=kv23.3:2.4><span class=root>attheva suttantoti? </span><br><p id=kv23.3:2.5><span class=root>Natthi. </span><br><p id=kv23.3:2.6><span class=root>Hañci “bodhisatto issariyakāmakārikāhetu vinipātaṁ gacchatī”ti—</span><br><p id=kv23.3:2.7><span class=root>nattheva suttanto, no ca vata re vattabbe—</span><br><p id=kv23.3:2.8><span class=root>“bodhisatto issariyakāmakārikāhetu vinipātaṁ gacchatī”ti. </span><br><p id=kv23.3:3.1><span class=root>Bodhisatto issariyakāmakārikāhetu gabbhaseyyaṁ okkamatīti? </span><br><p id=kv23.3:3.2><span class=root>Āmantā. </span><br><p id=kv23.3:3.3><span class=root>Bodhisatto issariyakāmakārikāhetu nirayaṁ upapajjeyya, tiracchānayoniṁ upapajjeyyāti? </span><br><p id=kv23.3:3.4><span class=root>Na hevaṁ vattabbe …pe…. </span><br><p id=kv23.3:4.1><span class=root>Bodhisatto issariyakāmakārikāhetu gabbhaseyyaṁ okkamatīti? </span><br><p id=kv23.3:4.2><span class=root>Āmantā. </span><br><p id=kv23.3:4.3><span class=root>Bodhisatto iddhimāti? </span><br><p id=kv23.3:4.4><span class=root>Na hevaṁ vattabbe …pe… </span><br><p id=kv23.3:4.5><span class=root>bodhisatto iddhimāti? </span><br><p id=kv23.3:4.6><span class=root>Āmantā. </span><br><p id=kv23.3:4.7><span class=root>Bodhisattena chandiddhipādo bhāvito …pe… </span><br><p id=kv23.3:4.8><span class=root>vīriyiddhipādo …pe… </span><br><p id=kv23.3:4.9><span class=root>cittiddhipādo …pe… </span><br><p id=kv23.3:4.10><span class=root>vīmaṁsiddhipādo bhāvitoti? </span><br><p id=kv23.3:4.11><span class=root>Na hevaṁ vattabbe …pe…. </span><br><p id=kv23.3:5.1><span class=root>Bodhisatto issariyakāmakārikāhetu gabbhaseyyaṁ okkamatīti? </span><br><p id=kv23.3:5.2><span class=root>Āmantā. </span><br><p id=kv23.3:5.3><span class=root>“Bodhisatto issariyakāmakārikāhetu gabbhaseyyaṁ okkamatī”ti—</span><br><p id=kv23.3:5.4><span class=root>attheva suttantoti? </span><br><p id=kv23.3:5.5><span class=root>Natthi. </span><br><p id=kv23.3:5.6><span class=root>Hañci “bodhisatto issariyakāmakārikāhetu gabbhaseyyaṁ okkamatī”ti—</span><br><p id=kv23.3:5.7><span class=root>nattheva suttanto, no ca vata re vattabbe—</span><br><p id=kv23.3:5.8><span class=root>“bodhisatto issariyakāmakārikāhetu gabbhaseyyaṁ okkamatī”ti. </span><br><p id=kv23.3:6.1><span class=root>Bodhisatto issariyakāmakārikāhetu dukkarakārikaṁ akāsīti? </span><br><p id=kv23.3:6.2><span class=root>Āmantā. </span><br><p id=kv23.3:6.3><span class=root>Bodhisatto issariyakāmakārikāhetu “sassato loko”ti paccāgacchi, </span><br><p id=kv23.3:6.4><span class=root>“asassato loko”ti …pe… </span><br><p id=kv23.3:6.5><span class=root>“antavā loko”ti …pe… </span><br><p id=kv23.3:6.6><span class=root>“anantavā loko”ti … </span><br><p id=kv23.3:6.7><span class=root>“taṁ jīvaṁ taṁ sarīran”ti … </span><br><p id=kv23.3:6.8><span class=root>“aññaṁ jīvaṁ aññaṁ sarīran”ti … </span><br><p id=kv23.3:6.9><span class=root>“hoti tathāgato paraṁ maraṇā”ti … </span><br><p id=kv23.3:6.10><span class=root>“na hoti tathāgato paraṁ maraṇā”ti … </span><br><p id=kv23.3:6.11><span class=root>“hoti ca na ca hoti tathāgato paraṁ maraṇā”ti …pe… </span><br><p id=kv23.3:6.12><span class=root>“neva hoti na na hoti tathāgato paraṁ maraṇā”ti paccāgacchīti? </span><br><p id=kv23.3:6.13><span class=root>Na hevaṁ vattabbe …pe…. </span><br><p id=kv23.3:7.1><span class=root>Bodhisatto issariyakāmakārikāhetu dukkarakārikaṁ akāsīti? </span><br><p id=kv23.3:7.2><span class=root>Āmantā. </span><br><p id=kv23.3:7.3><span class=root>“Bodhisatto issariyakāmakārikāhetu dukkarakārikaṁ akāsī”ti—</span><br><p id=kv23.3:7.4><span class=root>attheva suttantoti? </span><br><p id=kv23.3:7.5><span class=root>Natthi. </span><br><p id=kv23.3:7.6><span class=root>Hañci “bodhisatto issariyakāmakārikāhetu dukkarakārikaṁ akāsī”ti—</span><br><p id=kv23.3:7.7><span class=root>nattheva suttanto, no ca vata re vattabbe—</span><br><p id=kv23.3:7.8><span class=root>“bodhisatto issariyakāmakārikāhetu dukkarakārikaṁ akāsī”ti. </span><br><p id=kv23.3:8.1><span class=root>Bodhisatto issariyakāmakārikāhetu aparantapaṁ akāsi, aññaṁ satthāraṁ uddisīti? </span><br><p id=kv23.3:8.2><span class=root>Āmantā. </span><br><p id=kv23.3:8.3><span class=root>Bodhisatto issariyakāmakārikāhetu “sassato loko”ti paccāgacchi …pe… </span><br><p id=kv23.3:8.4><span class=root>“neva hoti na na hoti tathāgato paraṁ maraṇā”ti paccāgacchīti? </span><br><p id=kv23.3:8.5><span class=root>Na hevaṁ vattabbe …pe…. </span><br><p id=kv23.3:9.1><span class=root>Bodhisatto issariyakāmakārikāhetu aññaṁ satthāraṁ uddisīti? </span><br><p id=kv23.3:9.2><span class=root>Āmantā. </span><br><p id=kv23.3:9.3><span class=root>“Bodhisatto issariyakāmakārikāhetu aññaṁ satthāraṁ uddisī”ti—</span><br><p id=kv23.3:9.4><span class=root>attheva suttantoti? </span><br><p id=kv23.3:9.5><span class=root>Natthi. </span><br><p id=kv23.3:9.6><span class=root>Hañci “bodhisatto issariyakāmakārikāhetu aññaṁ satthāraṁ uddisī”ti—</span><br><p id=kv23.3:9.7><span class=root>nattheva suttanto, no ca vata re vattabbe—</span><br><p id=kv23.3:9.8><span class=root>“bodhisatto issariyakāmakārikāhetu aññaṁ satthāraṁ uddisī”ti. </span><br><p id=kv23.3:9.9><span class=root>Issariyakāmakārikākathā niṭṭhitā. </span><br></main><footer class="container footer"><small><a href=/about/>Contact info</a></small></footer>