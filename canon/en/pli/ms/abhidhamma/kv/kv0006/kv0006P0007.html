<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0006.html>Previous</a><a href=/canon/en/pli/ms/abhidhamma/kv/kv0006/kv0006P0008.html>Next</a></div><p id=kv6.7:0.1><span class=root>Kathāvatthu </span><br><p id=kv6.7:0.2><span class=root>Mahāpaṇṇāsaka </span><br><p id=kv6.7:0.3><span class=root>Chaṭṭhavagga </span><br><p id=kv6.7:0.4><span class="root big-bold">Ākāsosanidassanotikathā </span><br><p id=kv6.7:1.1><span class=root>Ākāso sanidassanoti? </span><br><p id=kv6.7:1.2><span class=root>Āmantā. </span><br><p id=kv6.7:1.3><span class=root>Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti? </span><br><p id=kv6.7:1.4><span class=root>Na hevaṁ vattabbe …pe…. </span><br><p id=kv6.7:2.1><span class=root>Ākāso sanidassanoti? </span><br><p id=kv6.7:2.2><span class=root>Āmantā. </span><br><p id=kv6.7:2.3><span class=root>Cakkhuñca paṭicca ākāsañca uppajjati cakkhuviññāṇanti? </span><br><p id=kv6.7:2.4><span class=root>Na hevaṁ vattabbe …pe…. </span><br><p id=kv6.7:3.1><span class=root>Cakkhuñca paṭicca ākāsañca uppajjati cakkhuviññāṇanti? </span><br><p id=kv6.7:3.2><span class=root>Āmantā. </span><br><p id=kv6.7:3.3><span class=root>“Cakkhuñca paṭicca ākāsañca uppajjati cakkhuviññāṇan”ti—</span><br><p id=kv6.7:3.4><span class=root>attheva suttantoti? </span><br><p id=kv6.7:3.5><span class=root>Natthi. </span><br><p id=kv6.7:3.6><span class=root>“Cakkhuñca paṭicca rūpe ca uppajjati cakkhuviññāṇan”ti—</span><br><p id=kv6.7:3.7><span class=root>attheva suttantoti? </span><br><p id=kv6.7:3.8><span class=root>Āmantā. </span><br><p id=kv6.7:3.9><span class=root>Hañci “cakkhuñca paṭicca rūpe ca uppajjati cakkhuviññāṇan”ti—</span><br><p id=kv6.7:3.10><span class=root>attheva suttanto, no ca vata re vattabbe—</span><br><p id=kv6.7:3.11><span class=root>“cakkhuñca paṭicca ākāsañca uppajjati cakkhuviññāṇan”ti. </span><br><p id=kv6.7:4.1><span class=root>Na vattabbaṁ—</span><br><p id=kv6.7:4.2><span class=root>“ākāso sanidassano”ti? </span><br><p id=kv6.7:4.3><span class=root>Āmantā. </span><br><p id=kv6.7:4.4><span class=root>Nanu passati dvinnaṁ rukkhānaṁ antaraṁ, dvinnaṁ thambhānaṁ antaraṁ, tāḷacchiddaṁ vātapānacchiddanti? </span><br><p id=kv6.7:4.5><span class=root>Āmantā. </span><br><p id=kv6.7:4.6><span class=root>Hañci passati dvinnaṁ rukkhānaṁ antaraṁ, dvinnaṁ thambhānaṁ antaraṁ, tāḷacchiddaṁ vātapānacchiddaṁ, tena vata re vattabbe—</span><br><p id=kv6.7:4.7><span class=root>“ākāso sanidassano”ti. </span><br><p id=kv6.7:4.8><span class=root>Ākāso sanidassanotikathā niṭṭhitā. </span><br></main><footer class="container footer"><small><a href=/about/>Contact info</a></small></footer>