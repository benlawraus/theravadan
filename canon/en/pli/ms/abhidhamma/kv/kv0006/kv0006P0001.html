<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006.html>Previous</a><a href=/canon/en/pli/ms/abhidhamma/kv/kv0006/kv0006P0002.html>Next</a></div><p id=kv6.1:0.1><span class=root>Kathāvatthu </span><br><p id=kv6.1:0.2><span class=root>Niyāmapaṇṇāsaka </span><br><p id=kv6.1:0.3><span class=root>Chaṭṭhavagga </span><br><p id=kv6.1:0.4><span class="root big-bold">Niyāmakathā </span><br><p id=kv6.1:1.1><span class=root>Niyāmo asaṅkhatoti? </span><br><p id=kv6.1:1.2><span class=root>Āmantā. </span><br><p id=kv6.1:1.3><span class=root>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span><br><p id=kv6.1:1.4><span class=root>Na hevaṁ vattabbe …pe…. </span><br><p id=kv6.1:2.1><span class=root>Niyāmo asaṅkhato, nibbānaṁ asaṅkhatanti? </span><br><p id=kv6.1:2.2><span class=root>Āmantā. </span><br><p id=kv6.1:2.3><span class=root>Dve asaṅkhatānīti? </span><br><p id=kv6.1:2.4><span class=root>Na hevaṁ vattabbe …pe…. </span><br><p id=kv6.1:3.1><span class=root>Dve asaṅkhatānīti? </span><br><p id=kv6.1:3.2><span class=root>Āmantā. </span><br><p id=kv6.1:3.3><span class=root>Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti? </span><br><p id=kv6.1:3.4><span class=root>Na hevaṁ vattabbe …pe…. </span><br><p id=kv6.1:4.1><span class=root>Dve nibbānānīti? </span><br><p id=kv6.1:4.2><span class=root>Āmantā. </span><br><p id=kv6.1:4.3><span class=root>Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? </span><br><p id=kv6.1:4.4><span class=root>Na hevaṁ vattabbe …pe…. </span><br><p id=kv6.1:5.1><span class=root>Niyāmo asaṅkhatoti? </span><br><p id=kv6.1:5.2><span class=root>Āmantā. </span><br><p id=kv6.1:5.3><span class=root>Atthi keci niyāmaṁ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? </span><br><p id=kv6.1:5.4><span class=root>Āmantā. </span><br><p id=kv6.1:5.5><span class=root>Atthi keci asaṅkhataṁ okkamanti paṭilabhanti uppādenti samuppādenti uṭṭhāpenti samuṭṭhāpenti nibbattenti abhinibbattenti janenti sañjanentīti? </span><br><p id=kv6.1:5.6><span class=root>Na hevaṁ vattabbe …pe…. </span><br><p id=kv6.1:6.1><span class=root>Niyāmo asaṅkhatoti? </span><br><p id=kv6.1:6.2><span class=root>Āmantā. </span><br><p id=kv6.1:6.3><span class=root>Maggo asaṅkhatoti? </span><br><p id=kv6.1:6.4><span class=root>Na hevaṁ vattabbe …pe…. </span><br><p id=kv6.1:7.1><span class=root>Maggo saṅkhatoti? </span><br><p id=kv6.1:7.2><span class=root>Āmantā. </span><br><p id=kv6.1:7.3><span class=root>Niyāmo saṅkhatoti? </span><br><p id=kv6.1:7.4><span class=root>Na hevaṁ vattabbe …pe…. </span><br><p id=kv6.1:8.1><span class=root>Sotāpattiniyāmo asaṅkhatoti? </span><br><p id=kv6.1:8.2><span class=root>Āmantā. </span><br><p id=kv6.1:8.3><span class=root>Sotāpattimaggo asaṅkhatoti? </span><br><p id=kv6.1:8.4><span class=root>Na hevaṁ vattabbe …pe…. </span><br><p id=kv6.1:9.1><span class=root>Sotāpattimaggo saṅkhatoti? </span><br><p id=kv6.1:9.2><span class=root>Āmantā. </span><br><p id=kv6.1:9.3><span class=root>Sotāpattiniyāmo saṅkhatoti? </span><br><p id=kv6.1:9.4><span class=root>Na hevaṁ vattabbe …pe…. </span><br><p id=kv6.1:10.1><span class=root>Sakadāgāminiyāmo …pe… </span><br><p id=kv6.1:10.2><span class=root>anāgāminiyāmo …pe… </span><br><p id=kv6.1:10.3><span class=root>arahattaniyāmo asaṅkhatoti? </span><br><p id=kv6.1:10.4><span class=root>Āmantā. </span><br><p id=kv6.1:10.5><span class=root>Arahattamaggo asaṅkhatoti? </span><br><p id=kv6.1:10.6><span class=root>Na hevaṁ vattabbe …pe… </span><br><p id=kv6.1:10.7><span class=root>arahattamaggo saṅkhatoti? </span><br><p id=kv6.1:10.8><span class=root>Āmantā. </span><br><p id=kv6.1:10.9><span class=root>Arahattaniyāmo saṅkhatoti? </span><br><p id=kv6.1:10.10><span class=root>Na hevaṁ vattabbe …pe…. </span><br><p id=kv6.1:11.1><span class=root>Sotāpattiniyāmo asaṅkhato …pe… </span><br><p id=kv6.1:11.2><span class=root>arahattaniyāmo asaṅkhato, nibbānaṁ asaṅkhatanti? </span><br><p id=kv6.1:11.3><span class=root>Āmantā. </span><br><p id=kv6.1:11.4><span class=root>Pañca asaṅkhatānīti? </span><br><p id=kv6.1:11.5><span class=root>Na hevaṁ vattabbe …pe… </span><br><p id=kv6.1:11.6><span class=root>pañca asaṅkhatānīti? </span><br><p id=kv6.1:11.7><span class=root>Āmantā. </span><br><p id=kv6.1:11.8><span class=root>Pañca tāṇāni …pe… </span><br><p id=kv6.1:11.9><span class=root>antarikā vāti? </span><br><p id=kv6.1:11.10><span class=root>Na hevaṁ vattabbe …pe…. </span><br><p id=kv6.1:12.1><span class=root>Niyāmo asaṅkhatoti? </span><br><p id=kv6.1:12.2><span class=root>Āmantā. </span><br><p id=kv6.1:12.3><span class=root>Micchattaniyāmo asaṅkhatoti? </span><br><p id=kv6.1:12.4><span class=root>Na hevaṁ vattabbe …pe… </span><br><p id=kv6.1:12.5><span class=root>micchattaniyāmo saṅkhatoti? </span><br><p id=kv6.1:12.6><span class=root>Āmantā. </span><br><p id=kv6.1:12.7><span class=root>Sammattaniyāmo saṅkhatoti? </span><br><p id=kv6.1:12.8><span class=root>Na hevaṁ vattabbe …pe…. </span><br><p id=kv6.1:13.1><span class=root>Na vattabbaṁ—</span><br><p id=kv6.1:13.2><span class=root>“niyāmo asaṅkhato”ti? </span><br><p id=kv6.1:13.3><span class=root>Āmantā. </span><br><p id=kv6.1:13.4><span class=root>Niyāme uppajja niruddhe aniyato hotīti? </span><br><p id=kv6.1:13.5><span class=root>Na hevaṁ vattabbe …pe…. </span><br><p id=kv6.1:13.6><span class=root>Tena hi niyāmo asaṅkhatoti. </span><br><p id=kv6.1:13.7><span class=root>Micchattaniyāme uppajja niruddhe aniyato hotīti? </span><br><p id=kv6.1:13.8><span class=root>Na hevaṁ vattabbe …pe… </span><br><p id=kv6.1:13.9><span class=root>tena hi micchattaniyāmo asaṅkhatoti. </span><br><p id=kv6.1:13.10><span class=root>Niyāmakathā niṭṭhitā. </span><br></main><footer class="container footer"><small><a href=/about>Contact info</a></small></footer>