<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0004.html>Previous</a><a href=/canon/en/pli/ms/abhidhamma/kv/kv0006/kv0006P0006.html>Next</a></div><p id=kv6.5:0.1><span class=root>Kathāvatthu </span><br><p id=kv6.5:0.2><span class=root>Mahāpaṇṇāsaka </span><br><p id=kv6.5:0.3><span class=root>Chaṭṭhavagga </span><br><p id=kv6.5:0.4><span class="root big-bold">Nirodhasamāpattikathā </span><br><p id=kv6.5:1.1><span class=root>Nirodhasamāpatti asaṅkhatāti? </span><br><p id=kv6.5:1.2><span class=root>Āmantā. </span><br><p id=kv6.5:1.3><span class=root>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span><br><p id=kv6.5:1.4><span class=root>Na hevaṁ vattabbe …pe… </span><br><p id=kv6.5:1.5><span class=root>nirodhasamāpatti asaṅkhatā, nibbānaṁ asaṅkhatanti? </span><br><p id=kv6.5:1.6><span class=root>Āmantā. </span><br><p id=kv6.5:1.7><span class=root>Dve asaṅkhatānīti? </span><br><p id=kv6.5:1.8><span class=root>Na hevaṁ vattabbe …pe… </span><br><p id=kv6.5:1.9><span class=root>dve asaṅkhatānīti? </span><br><p id=kv6.5:1.10><span class=root>Āmantā. </span><br><p id=kv6.5:1.11><span class=root>Dve tāṇāni …pe… </span><br><p id=kv6.5:1.12><span class=root>antarikā vāti? </span><br><p id=kv6.5:1.13><span class=root>Na hevaṁ vattabbe …pe…. </span><br><p id=kv6.5:2.1><span class=root>Nirodhasamāpatti asaṅkhatāti? </span><br><p id=kv6.5:2.2><span class=root>Āmantā. </span><br><p id=kv6.5:2.3><span class=root>Atthi keci nirodhaṁ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? </span><br><p id=kv6.5:2.4><span class=root>Āmantā. </span><br><p id=kv6.5:2.5><span class=root>Atthi keci asaṅkhataṁ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? </span><br><p id=kv6.5:2.6><span class=root>Na hevaṁ vattabbe …pe…. </span><br><p id=kv6.5:3.1><span class=root>Nirodhā vodānaṁ vuṭṭhānaṁ paññāyatīti? </span><br><p id=kv6.5:3.2><span class=root>Āmantā. </span><br><p id=kv6.5:3.3><span class=root>Asaṅkhatā vodānaṁ vuṭṭhānaṁ paññāyatīti? </span><br><p id=kv6.5:3.4><span class=root>Na hevaṁ vattabbe …pe… </span><br><p id=kv6.5:3.5><span class=root>nirodhaṁ samāpajjantassa paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāroti? </span><br><p id=kv6.5:3.6><span class=root>Āmantā. </span><br><p id=kv6.5:3.7><span class=root>Asaṅkhataṁ samāpajjantassa paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāroti? </span><br><p id=kv6.5:3.8><span class=root>Na hevaṁ vattabbe …pe… </span><br><p id=kv6.5:3.9><span class=root>nirodhā vuṭṭhahantassa paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāroti? </span><br><p id=kv6.5:3.10><span class=root>Āmantā. </span><br><p id=kv6.5:3.11><span class=root>Asaṅkhatā vuṭṭhahantassa paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāroti? </span><br><p id=kv6.5:3.12><span class=root>Na hevaṁ vattabbe …pe…. </span><br><p id=kv6.5:4.1><span class=root>Nirodhā vuṭṭhitaṁ tayo phassā phusanti—</span><br><p id=kv6.5:4.2><span class=root>suññato phasso, animitto phasso, appaṇihito phassoti? </span><br><p id=kv6.5:4.3><span class=root>Āmantā. </span><br><p id=kv6.5:4.4><span class=root>Asaṅkhatā vuṭṭhitaṁ tayo phassā phusanti—</span><br><p id=kv6.5:4.5><span class=root>suññato phasso, animitto phasso, appaṇihito phassoti? </span><br><p id=kv6.5:4.6><span class=root>Na hevaṁ vattabbe …pe…. </span><br><p id=kv6.5:5.1><span class=root>Nirodhā vuṭṭhitassa vivekaninnaṁ cittaṁ hoti vivekapoṇaṁ vivekapabbhāranti? </span><br><p id=kv6.5:5.2><span class=root>Āmantā. </span><br><p id=kv6.5:5.3><span class=root>Asaṅkhatā vuṭṭhitassa vivekaninnaṁ cittaṁ hoti vivekapoṇaṁ vivekapabbhāranti? </span><br><p id=kv6.5:5.4><span class=root>Na hevaṁ vattabbe …pe…. </span><br><p id=kv6.5:6.1><span class=root>Na vattabbaṁ—</span><br><p id=kv6.5:6.2><span class=root>“nirodhasamāpatti asaṅkhatā”ti? </span><br><p id=kv6.5:6.3><span class=root>Āmantā. </span><br><p id=kv6.5:6.4><span class=root>Saṅkhatāti? </span><br><p id=kv6.5:6.5><span class=root>Na hevaṁ vattabbe …pe… </span><br><p id=kv6.5:6.6><span class=root>tena hi nirodhasamāpatti asaṅkhatāti. </span><br><p id=kv6.5:6.7><span class=root>Nirodhasamāpattikathā niṭṭhitā. </span><br></main><footer class="container footer"><small><a href=/about/>Contact info</a></small></footer>