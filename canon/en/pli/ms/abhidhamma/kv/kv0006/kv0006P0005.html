<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0004.html>Previous</a><a href=/canon/en/pli/ms/abhidhamma/kv/kv0006/kv0006P0006.html>Next</a></div><p><div class=verse-container id=kv6.5:0.1><span>Kathāvatthu </span></div><p><div class=verse-container id=kv6.5:0.2><span>Mahāpaṇṇāsaka </span></div><p><div class=verse-container id=kv6.5:0.3><span>Chaṭṭhavagga </span></div><p><div class=verse-container id=kv6.5:0.4><span class=big-bold>Nirodhasamāpattikathā </span></div><p><div class=verse-container id=kv6.5:1.1><span>Nirodhasamāpatti asaṅkhatāti? </span></div><p><div class=verse-container id=kv6.5:1.2><span>Āmantā. </span></div><p><div class=verse-container id=kv6.5:1.3><span>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span></div><p><div class=verse-container id=kv6.5:1.4><span>Na hevaṁ vattabbe …pe… </span></div><p><div class=verse-container id=kv6.5:1.5><span>nirodhasamāpatti asaṅkhatā, nibbānaṁ asaṅkhatanti? </span></div><p><div class=verse-container id=kv6.5:1.6><span>Āmantā. </span></div><p><div class=verse-container id=kv6.5:1.7><span>Dve asaṅkhatānīti? </span></div><p><div class=verse-container id=kv6.5:1.8><span>Na hevaṁ vattabbe …pe… </span></div><p><div class=verse-container id=kv6.5:1.9><span>dve asaṅkhatānīti? </span></div><p><div class=verse-container id=kv6.5:1.10><span>Āmantā. </span></div><p><div class=verse-container id=kv6.5:1.11><span>Dve tāṇāni …pe… </span></div><p><div class=verse-container id=kv6.5:1.12><span>antarikā vāti? </span></div><p><div class=verse-container id=kv6.5:1.13><span>Na hevaṁ vattabbe …pe…. </span></div><p><div class=verse-container id=kv6.5:2.1><span>Nirodhasamāpatti asaṅkhatāti? </span></div><p><div class=verse-container id=kv6.5:2.2><span>Āmantā. </span></div><p><div class=verse-container id=kv6.5:2.3><span>Atthi keci nirodhaṁ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? </span></div><p><div class=verse-container id=kv6.5:2.4><span>Āmantā. </span></div><p><div class=verse-container id=kv6.5:2.5><span>Atthi keci asaṅkhataṁ samāpajjanti paṭilabhanti uppādenti samuppādenti uṭṭhapenti samuṭṭhapenti nibbattenti abhinibbattenti janenti sañjanentīti? </span></div><p><div class=verse-container id=kv6.5:2.6><span>Na hevaṁ vattabbe …pe…. </span></div><p><div class=verse-container id=kv6.5:3.1><span>Nirodhā vodānaṁ vuṭṭhānaṁ paññāyatīti? </span></div><p><div class=verse-container id=kv6.5:3.2><span>Āmantā. </span></div><p><div class=verse-container id=kv6.5:3.3><span>Asaṅkhatā vodānaṁ vuṭṭhānaṁ paññāyatīti? </span></div><p><div class=verse-container id=kv6.5:3.4><span>Na hevaṁ vattabbe …pe… </span></div><p><div class=verse-container id=kv6.5:3.5><span>nirodhaṁ samāpajjantassa paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāroti? </span></div><p><div class=verse-container id=kv6.5:3.6><span>Āmantā. </span></div><p><div class=verse-container id=kv6.5:3.7><span>Asaṅkhataṁ samāpajjantassa paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāroti? </span></div><p><div class=verse-container id=kv6.5:3.8><span>Na hevaṁ vattabbe …pe… </span></div><p><div class=verse-container id=kv6.5:3.9><span>nirodhā vuṭṭhahantassa paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāroti? </span></div><p><div class=verse-container id=kv6.5:3.10><span>Āmantā. </span></div><p><div class=verse-container id=kv6.5:3.11><span>Asaṅkhatā vuṭṭhahantassa paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāroti? </span></div><p><div class=verse-container id=kv6.5:3.12><span>Na hevaṁ vattabbe …pe…. </span></div><p><div class=verse-container id=kv6.5:4.1><span>Nirodhā vuṭṭhitaṁ tayo phassā phusanti—</span></div><p><div class=verse-container id=kv6.5:4.2><span>suññato phasso, animitto phasso, appaṇihito phassoti? </span></div><p><div class=verse-container id=kv6.5:4.3><span>Āmantā. </span></div><p><div class=verse-container id=kv6.5:4.4><span>Asaṅkhatā vuṭṭhitaṁ tayo phassā phusanti—</span></div><p><div class=verse-container id=kv6.5:4.5><span>suññato phasso, animitto phasso, appaṇihito phassoti? </span></div><p><div class=verse-container id=kv6.5:4.6><span>Na hevaṁ vattabbe …pe…. </span></div><p><div class=verse-container id=kv6.5:5.1><span>Nirodhā vuṭṭhitassa vivekaninnaṁ cittaṁ hoti vivekapoṇaṁ vivekapabbhāranti? </span></div><p><div class=verse-container id=kv6.5:5.2><span>Āmantā. </span></div><p><div class=verse-container id=kv6.5:5.3><span>Asaṅkhatā vuṭṭhitassa vivekaninnaṁ cittaṁ hoti vivekapoṇaṁ vivekapabbhāranti? </span></div><p><div class=verse-container id=kv6.5:5.4><span>Na hevaṁ vattabbe …pe…. </span></div><p><div class=verse-container id=kv6.5:6.1><span>Na vattabbaṁ—</span></div><p><div class=verse-container id=kv6.5:6.2><span>“nirodhasamāpatti asaṅkhatā”ti? </span></div><p><div class=verse-container id=kv6.5:6.3><span>Āmantā. </span></div><p><div class=verse-container id=kv6.5:6.4><span>Saṅkhatāti? </span></div><p><div class=verse-container id=kv6.5:6.5><span>Na hevaṁ vattabbe …pe… </span></div><p><div class=verse-container id=kv6.5:6.6><span>tena hi nirodhasamāpatti asaṅkhatāti. </span></div><p><div class=verse-container id=kv6.5:6.7><span>Nirodhasamāpattikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0006/kv0006P0004.html>Previous</a><a href=/canon/en/pli/ms/abhidhamma/kv/kv0006/kv0006P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>