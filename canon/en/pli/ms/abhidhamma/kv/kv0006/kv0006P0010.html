<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0009.html>Previous</a><a href=/canon/en/pli/ms/abhidhamma/kv/kv0007.html>Next</a></div><p id=kv6.10:0.1><span class=root>Kathāvatthu </span><br><p id=kv6.10:0.2><span class=root>Mahāpaṇṇāsaka </span><br><p id=kv6.10:0.3><span class=root>Chaṭṭhavagga </span><br><p id=kv6.10:0.4><span class="root big-bold">Kāyakammaṁsanidassanantikathā </span><br><p id=kv6.10:1.1><span class=root>Kāyakammaṁ sanidassananti? </span><br><p id=kv6.10:1.2><span class=root>Āmantā. </span><br><p id=kv6.10:1.3><span class=root>Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti? </span><br><p id=kv6.10:1.4><span class=root>Na hevaṁ vattabbe …pe…. </span><br><p id=kv6.10:2.1><span class=root>Kāyakammaṁ sanidassananti? </span><br><p id=kv6.10:2.2><span class=root>Āmantā. </span><br><p id=kv6.10:2.3><span class=root>Cakkhuñca paṭicca kāyakammañca uppajjati cakkhuviññāṇanti? </span><br><p id=kv6.10:2.4><span class=root>Na hevaṁ vattabbe …pe…. </span><br><p id=kv6.10:3.1><span class=root>Cakkhuñca paṭicca kāyakammañca uppajjati cakkhuviññāṇanti? </span><br><p id=kv6.10:3.2><span class=root>Āmantā. </span><br><p id=kv6.10:3.3><span class=root>“Cakkhuñca paṭicca kāyakammañca uppajjati cakkhuviññāṇan”ti—</span><br><p id=kv6.10:3.4><span class=root>attheva suttantoti? </span><br><p id=kv6.10:3.5><span class=root>Natthi. </span><br><p id=kv6.10:3.6><span class=root>“Cakkhuñca paṭicca rūpe ca uppajjati cakkhuviññāṇan”ti—</span><br><p id=kv6.10:3.7><span class=root>attheva suttantoti? </span><br><p id=kv6.10:3.8><span class=root>Āmantā. </span><br><p id=kv6.10:3.9><span class=root>Hañci “cakkhuñca paṭicca rūpe ca uppajjati cakkhuviññāṇan”ti—</span><br><p id=kv6.10:3.10><span class=root>attheva suttanto, no ca vata re vattabbe—</span><br><p id=kv6.10:3.11><span class=root>“cakkhuñca paṭicca kāyakammañca uppajjati cakkhuviññāṇan”ti. </span><br><p id=kv6.10:4.1><span class=root>Na vattabbaṁ—</span><br><p id=kv6.10:4.2><span class=root>“kāyakammaṁ sanidassanan”ti? </span><br><p id=kv6.10:4.3><span class=root>Āmantā. </span><br><p id=kv6.10:4.4><span class=root>Nanu passati abhikkamantaṁ paṭikkamantaṁ ālokentaṁ vilokentaṁ samiñjentaṁ pasārentanti? </span><br><p id=kv6.10:4.5><span class=root>Āmantā. </span><br><p id=kv6.10:4.6><span class=root>Hañci passati abhikkamantaṁ paṭikkamantaṁ ālokentaṁ vilokentaṁ samiñjentaṁ pasārentaṁ, tena vata re vattabbe—</span><br><p id=kv6.10:4.7><span class=root>“kāyakammaṁ sanidassanan”ti. </span><br><p id=kv6.10:4.8><span class=root>Kāyakammaṁ sanidassanantikathā niṭṭhitā. </span><br><p id=kv6.10:4.9><span class=root>Chaṭṭho vaggo. </span><br><p id=kv6.10:4.10><span class=root>Tassuddānaṁ </span><br><p id=kv6.10:5.1><span class=root>Niyamo asaṅkhato, paṭiccasamuppādo asaṅkhato, cattāri saccāni asaṅkhatāni, cattāro āruppā asaṅkhatā, nirodhasamāpatti asaṅkhatā, ākāso asaṅkhato, ākāso sanidassano, cattāro mahābhūtā, pañcindriyāni, tatheva kāyakammanti. </span><br></main><footer class="container footer"><small><a href=/about>Contact info</a></small></footer>