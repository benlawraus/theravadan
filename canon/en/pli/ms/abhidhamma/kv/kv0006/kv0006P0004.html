<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0003.html>Previous</a><a href=/canon/en/pli/ms/abhidhamma/kv/kv0006/kv0006P0005.html>Next</a></div><p id=kv6.4:0.1><span class=root>Kathāvatthu </span><br><p id=kv6.4:0.2><span class=root>Mahāpaṇṇāsaka </span><br><p id=kv6.4:0.3><span class=root>Chaṭṭhavagga </span><br><p id=kv6.4:0.4><span class="root big-bold">Āruppakathā </span><br><p id=kv6.4:1.1><span class=root>Ākāsānañcāyatanaṁ asaṅkhatanti? </span><br><p id=kv6.4:1.2><span class=root>Āmantā. </span><br><p id=kv6.4:1.3><span class=root>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span><br><p id=kv6.4:1.4><span class=root>Na hevaṁ vattabbe …pe… </span><br><p id=kv6.4:1.5><span class=root>ākāsānañcāyatanaṁ asaṅkhataṁ, nibbānaṁ asaṅkhatanti? </span><br><p id=kv6.4:1.6><span class=root>Āmantā. </span><br><p id=kv6.4:1.7><span class=root>Dve asaṅkhatānīti? </span><br><p id=kv6.4:1.8><span class=root>Na hevaṁ vattabbe …pe… </span><br><p id=kv6.4:1.9><span class=root>dve asaṅkhatānīti? </span><br><p id=kv6.4:1.10><span class=root>Āmantā. </span><br><p id=kv6.4:1.11><span class=root>Dve tāṇāni …pe… </span><br><p id=kv6.4:1.12><span class=root>antarikā vāti? </span><br><p id=kv6.4:1.13><span class=root>Na hevaṁ vattabbe …pe…. </span><br><p id=kv6.4:2.1><span class=root>Ākāsānañcāyatanaṁ asaṅkhatanti? </span><br><p id=kv6.4:2.2><span class=root>Āmantā. </span><br><p id=kv6.4:2.3><span class=root>Ākāsānañcāyatanaṁ bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span><br><p id=kv6.4:2.4><span class=root>Āmantā. </span><br><p id=kv6.4:2.5><span class=root>Asaṅkhataṁ bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span><br><p id=kv6.4:2.6><span class=root>Na hevaṁ vattabbe …pe…. </span><br><p id=kv6.4:3.1><span class=root>Atthi ākāsānañcāyatanūpagaṁ kammanti? </span><br><p id=kv6.4:3.2><span class=root>Āmantā. </span><br><p id=kv6.4:3.3><span class=root>Atthi asaṅkhatūpagaṁ kammanti? </span><br><p id=kv6.4:3.4><span class=root>Na hevaṁ vattabbe …pe… </span><br><p id=kv6.4:3.5><span class=root>atthi ākāsānañcāyatanūpagā sattāti? </span><br><p id=kv6.4:3.6><span class=root>Āmantā. </span><br><p id=kv6.4:3.7><span class=root>Atthi asaṅkhatūpagā sattāti? </span><br><p id=kv6.4:3.8><span class=root>Na hevaṁ vattabbe …pe…. </span><br><p id=kv6.4:4.1><span class=root>Ākāsānañcāyatane sattā jāyanti jīyanti mīyanti cavanti upapajjantīti? </span><br><p id=kv6.4:4.2><span class=root>Āmantā. </span><br><p id=kv6.4:4.3><span class=root>Asaṅkhate sattā jāyanti jīyanti mīyanti cavanti upapajjantīti? </span><br><p id=kv6.4:4.4><span class=root>Na hevaṁ vattabbe …pe… </span><br><p id=kv6.4:4.5><span class=root>ākāsānañcāyatane atthi vedanā saññā saṅkhārā viññāṇanti? </span><br><p id=kv6.4:4.6><span class=root>Āmantā. </span><br><p id=kv6.4:4.7><span class=root>Asaṅkhate atthi vedanā saññā saṅkhārā viññāṇanti? </span><br><p id=kv6.4:4.8><span class=root>Na hevaṁ vattabbe …pe… </span><br><p id=kv6.4:4.9><span class=root>ākāsānañcāyatanaṁ catuvokārabhavoti? </span><br><p id=kv6.4:4.10><span class=root>Āmantā. </span><br><p id=kv6.4:4.11><span class=root>Asaṅkhataṁ catuvokārabhavoti? </span><br><p id=kv6.4:4.12><span class=root>Na hevaṁ vattabbe …pe…. </span><br><p id=kv6.4:5.1><span class=root>Na vattabbaṁ—</span><br><p id=kv6.4:5.2><span class=root>“cattāro āruppā asaṅkhatā”ti? </span><br><p id=kv6.4:5.3><span class=root>Āmantā. </span><br><p id=kv6.4:5.4><span class=root>Nanu cattāro āruppā anejā vuttā bhagavatāti? </span><br><p id=kv6.4:5.5><span class=root>Āmantā. </span><br><p id=kv6.4:5.6><span class=root>Hañci cattāro āruppā anejā vuttā bhagavatā, tena vata re vattabbe—</span><br><p id=kv6.4:5.7><span class=root>“cattāro āruppā asaṅkhatā”ti. </span><br><p id=kv6.4:5.8><span class=root>Āruppakathā niṭṭhitā. </span><br></main><footer class="container footer"><small><a href=/about/>Contact info</a></small></footer>