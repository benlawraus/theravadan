<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0007.html>Previous</a><a href=/canon/en/pli/ms/abhidhamma/kv/kv0006/kv0006P0009.html>Next</a></div><p><div class=verse-container id=kv6.8:0.1><span>Kathāvatthu </span></div><p><div class=verse-container id=kv6.8:0.2><span>Mahāpaṇṇāsaka </span></div><p><div class=verse-container id=kv6.8:0.3><span>Chaṭṭhavagga </span></div><p><div class=verse-container id=kv6.8:0.4><span class=big-bold>Pathavīdhātusanidassanātiādikathā </span></div><p><div class=verse-container id=kv6.8:1.1><span>Pathavīdhātu sanidassanāti? </span></div><p><div class=verse-container id=kv6.8:1.2><span>Āmantā. </span></div><p><div class=verse-container id=kv6.8:1.3><span>Rūpaṁ rūpāyatanaṁ rūpadhātu nīlaṁ pītakaṁ lohitakaṁ odātaṁ cakkhuviññeyyaṁ cakkhusmiṁ paṭihaññati cakkhussa āpāthaṁ āgacchatīti? </span></div><p><div class=verse-container id=kv6.8:1.4><span>Na hevaṁ vattabbe …pe…. </span></div><p><div class=verse-container id=kv6.8:2.1><span>Pathavīdhātu sanidassanāti? </span></div><p><div class=verse-container id=kv6.8:2.2><span>Āmantā. </span></div><p><div class=verse-container id=kv6.8:2.3><span>Cakkhuñca paṭicca pathavīdhātuñca uppajjati cakkhuviññāṇanti? </span></div><p><div class=verse-container id=kv6.8:2.4><span>Na hevaṁ vattabbe …pe…. </span></div><p><div class=verse-container id=kv6.8:3.1><span>Cakkhuñca paṭicca pathavīdhātuñca uppajjati cakkhuviññāṇanti? </span></div><p><div class=verse-container id=kv6.8:3.2><span>Āmantā. </span></div><p><div class=verse-container id=kv6.8:3.3><span>“Cakkhuñca paṭicca pathavīdhātuñca uppajjati cakkhuviññāṇan”ti—</span></div><p><div class=verse-container id=kv6.8:3.4><span>attheva suttantoti? </span></div><p><div class=verse-container id=kv6.8:3.5><span>Natthi. </span></div><p><div class=verse-container id=kv6.8:3.6><span>“Cakkhuñca paṭicca rūpe ca uppajjati cakkhuviññāṇan”ti—</span></div><p><div class=verse-container id=kv6.8:3.7><span>attheva suttantoti? </span></div><p><div class=verse-container id=kv6.8:3.8><span>Āmantā. </span></div><p><div class=verse-container id=kv6.8:3.9><span>Hañci “cakkhuñca paṭicca rūpe ca uppajjati cakkhuviññāṇan”ti—</span></div><p><div class=verse-container id=kv6.8:3.10><span>attheva suttanto, no ca vata re vattabbe—</span></div><p><div class=verse-container id=kv6.8:3.11><span>“cakkhuñca paṭicca pathavīdhātuñca uppajjati cakkhuviññāṇan”ti. </span></div><p><div class=verse-container id=kv6.8:4.1><span>Na vattabbaṁ—</span></div><p><div class=verse-container id=kv6.8:4.2><span>“pathavīdhātu sanidassanā”ti? </span></div><p><div class=verse-container id=kv6.8:4.3><span>Āmantā. </span></div><p><div class=verse-container id=kv6.8:4.4><span>Nanu passati bhūmiṁ pāsāṇaṁ pabbatanti? </span></div><p><div class=verse-container id=kv6.8:4.5><span>Āmantā. </span></div><p><div class=verse-container id=kv6.8:4.6><span>Hañci passati bhūmiṁ pāsāṇaṁ pabbataṁ, tena vata re vattabbe—</span></div><p><div class=verse-container id=kv6.8:4.7><span>“pathavīdhātu sanidassanā”ti …pe…. </span></div><p><div class=verse-container id=kv6.8:5.1><span>Na vattabbaṁ—</span></div><p><div class=verse-container id=kv6.8:5.2><span>“āpodhātu sanidassanā”ti? </span></div><p><div class=verse-container id=kv6.8:5.3><span>Āmantā. </span></div><p><div class=verse-container id=kv6.8:5.4><span>Nanu passati udakanti? </span></div><p><div class=verse-container id=kv6.8:5.5><span>Āmantā. </span></div><p><div class=verse-container id=kv6.8:5.6><span>Hañci passati udakaṁ, tena vata re vattabbe—</span></div><p><div class=verse-container id=kv6.8:5.7><span>“āpodhātu sanidassanāti …pe…. </span></div><p><div class=verse-container id=kv6.8:6.1><span>Na vattabbaṁ—</span></div><p><div class=verse-container id=kv6.8:6.2><span>tejodhātu sanidassanāti? </span></div><p><div class=verse-container id=kv6.8:6.3><span>Āmantā. </span></div><p><div class=verse-container id=kv6.8:6.4><span>Nanu passati aggiṁ jalantanti? </span></div><p><div class=verse-container id=kv6.8:6.5><span>Āmantā. </span></div><p><div class=verse-container id=kv6.8:6.6><span>Hañci passati aggiṁ jalantaṁ, tena vata re vattabbe—</span></div><p><div class=verse-container id=kv6.8:6.7><span>“tejodhātu sanidassanā”ti …pe…. </span></div><p><div class=verse-container id=kv6.8:7.1><span>Na vattabbaṁ—</span></div><p><div class=verse-container id=kv6.8:7.2><span>“vāyodhātu sanidassanā”ti? </span></div><p><div class=verse-container id=kv6.8:7.3><span>Āmantā. </span></div><p><div class=verse-container id=kv6.8:7.4><span>Nanu passati vātena rukkhe sañcāliyamāneti? </span></div><p><div class=verse-container id=kv6.8:7.5><span>Āmantā. </span></div><p><div class=verse-container id=kv6.8:7.6><span>Hañci passati vātena rukkhe sañcāliyamāne, tena vata re vattabbe—</span></div><p><div class=verse-container id=kv6.8:7.7><span>“vāyodhātu sanidassanā”ti …pe…. </span></div><p><div class=verse-container id=kv6.8:7.8><span>Pathavīdhātu sanidassanātiādikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0006/kv0006P0007.html>Previous</a><a href=/canon/en/pli/ms/abhidhamma/kv/kv0006/kv0006P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>