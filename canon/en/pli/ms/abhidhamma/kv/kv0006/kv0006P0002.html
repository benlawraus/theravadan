<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0001.html>Previous</a><a href=/canon/en/pli/ms/abhidhamma/kv/kv0006/kv0006P0003.html>Next</a></div><p><div class=verse-container id=kv6.2:0.1><span>Kathāvatthu </span></div><p><div class=verse-container id=kv6.2:0.2><span>Niyāmapaṇṇāsaka </span></div><p><div class=verse-container id=kv6.2:0.3><span>Chaṭṭhavagga </span></div><p><div class=verse-container id=kv6.2:0.4><span class=big-bold>Paṭiccasamuppādakathā </span></div><p><div class=verse-container id=kv6.2:1.1><span>Paṭiccasamuppādo asaṅkhatoti? </span></div><p><div class=verse-container id=kv6.2:1.2><span>Āmantā. </span></div><p><div class=verse-container id=kv6.2:1.3><span>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span></div><p><div class=verse-container id=kv6.2:1.4><span>Na hevaṁ vattabbe …pe… </span></div><p><div class=verse-container id=kv6.2:1.5><span>paṭiccasamuppādo asaṅkhato, nibbānaṁ asaṅkhatanti? </span></div><p><div class=verse-container id=kv6.2:1.6><span>Āmantā. </span></div><p><div class=verse-container id=kv6.2:1.7><span>Dve asaṅkhatānīti? </span></div><p><div class=verse-container id=kv6.2:1.8><span>Na hevaṁ vattabbe …pe… </span></div><p><div class=verse-container id=kv6.2:1.9><span>dve asaṅkhatānīti? </span></div><p><div class=verse-container id=kv6.2:1.10><span>Āmantā. </span></div><p><div class=verse-container id=kv6.2:1.11><span>Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti? </span></div><p><div class=verse-container id=kv6.2:1.12><span>Na hevaṁ vattabbe …pe… </span></div><p><div class=verse-container id=kv6.2:1.13><span>dve nibbānānīti? </span></div><p><div class=verse-container id=kv6.2:1.14><span>Āmantā. </span></div><p><div class=verse-container id=kv6.2:1.15><span>Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? </span></div><p><div class=verse-container id=kv6.2:1.16><span>Na hevaṁ vattabbe …pe…. </span></div><p><div class=verse-container id=kv6.2:2.1><span>Paṭiccasamuppādo asaṅkhatoti? </span></div><p><div class=verse-container id=kv6.2:2.2><span>Āmantā. </span></div><p><div class=verse-container id=kv6.2:2.3><span>Avijjā asaṅkhatāti? </span></div><p><div class=verse-container id=kv6.2:2.4><span>Na hevaṁ vattabbe …pe… </span></div><p><div class=verse-container id=kv6.2:2.5><span>avijjā saṅkhatāti? </span></div><p><div class=verse-container id=kv6.2:2.6><span>Āmantā. </span></div><p><div class=verse-container id=kv6.2:2.7><span>Paṭiccasamuppādo saṅkhatoti? </span></div><p><div class=verse-container id=kv6.2:2.8><span>Na hevaṁ vattabbe …pe… </span></div><p><div class=verse-container id=kv6.2:2.9><span>paṭiccasamuppādo asaṅkhatoti? </span></div><p><div class=verse-container id=kv6.2:2.10><span>Āmantā. </span></div><p><div class=verse-container id=kv6.2:2.11><span>Avijjāpaccayā saṅkhārā asaṅkhatāti? </span></div><p><div class=verse-container id=kv6.2:2.12><span>Na hevaṁ vattabbe …pe… </span></div><p><div class=verse-container id=kv6.2:2.13><span>avijjāpaccayā saṅkhārā saṅkhatāti? </span></div><p><div class=verse-container id=kv6.2:2.14><span>Āmantā. </span></div><p><div class=verse-container id=kv6.2:2.15><span>Paṭiccasamuppādo saṅkhatoti? </span></div><p><div class=verse-container id=kv6.2:2.16><span>Na hevaṁ vattabbe …pe… </span></div><p><div class=verse-container id=kv6.2:2.17><span>paṭiccasamuppādo asaṅkhatoti? </span></div><p><div class=verse-container id=kv6.2:2.18><span>Āmantā. </span></div><p><div class=verse-container id=kv6.2:2.19><span>Saṅkhārapaccayā viññāṇaṁ asaṅkhatanti? </span></div><p><div class=verse-container id=kv6.2:2.20><span>Na hevaṁ vattabbe …pe… </span></div><p><div class=verse-container id=kv6.2:2.21><span>saṅkhārapaccayā viññāṇaṁ saṅkhatanti? </span></div><p><div class=verse-container id=kv6.2:2.22><span>Āmantā. </span></div><p><div class=verse-container id=kv6.2:2.23><span>Paṭiccasamuppādo saṅkhatoti? </span></div><p><div class=verse-container id=kv6.2:2.24><span>Na hevaṁ vattabbe …pe… </span></div><p><div class=verse-container id=kv6.2:2.25><span>paṭiccasamuppādo asaṅkhatoti? </span></div><p><div class=verse-container id=kv6.2:2.26><span>Āmantā. </span></div><p><div class=verse-container id=kv6.2:2.27><span>Viññāṇapaccayā nāmarūpaṁ asaṅkhatanti? </span></div><p><div class=verse-container id=kv6.2:2.28><span>Na hevaṁ vattabbe …pe… </span></div><p><div class=verse-container id=kv6.2:2.29><span>viññāṇapaccayā nāmarūpaṁ saṅkhatanti? </span></div><p><div class=verse-container id=kv6.2:2.30><span>Āmantā. </span></div><p><div class=verse-container id=kv6.2:2.31><span>Paṭiccasamuppādo saṅkhatoti? </span></div><p><div class=verse-container id=kv6.2:2.32><span>Na hevaṁ vattabbe …pe… </span></div><p><div class=verse-container id=kv6.2:2.33><span>paṭiccasamuppādo asaṅkhatoti? </span></div><p><div class=verse-container id=kv6.2:2.34><span>Āmantā. </span></div><p><div class=verse-container id=kv6.2:2.35><span>Jātipaccayā jarāmaraṇaṁ asaṅkhatanti? </span></div><p><div class=verse-container id=kv6.2:2.36><span>Na hevaṁ vattabbe …pe… </span></div><p><div class=verse-container id=kv6.2:2.37><span>jātipaccayā jarāmaraṇaṁ saṅkhatanti? </span></div><p><div class=verse-container id=kv6.2:2.38><span>Āmantā. </span></div><p><div class=verse-container id=kv6.2:2.39><span>Paṭiccasamuppādo saṅkhatoti? </span></div><p><div class=verse-container id=kv6.2:2.40><span>Na hevaṁ vattabbe …pe…. </span></div><p><div class=verse-container id=kv6.2:3.1><span>Na vattabbaṁ—</span></div><p><div class=verse-container id=kv6.2:3.2><span>“paṭiccasamuppādo asaṅkhato”ti? </span></div><p><div class=verse-container id=kv6.2:3.3><span>Āmantā. </span></div><p><div class=verse-container id=kv6.2:3.4><span>Nanu vuttaṁ bhagavatā—</span></div><p><div class=verse-container id=kv6.2:3.5><span>“jātipaccayā, bhikkhave, jarāmaraṇaṁ. </span></div><p><div class=verse-container id=kv6.2:3.6><span>Uppādā vā tathāgatānaṁ anuppādā vā tathāgatānaṁ ṭhitāva sā dhātu dhammaṭṭhitatā dhammaniyāmatā idappaccayatā. </span></div><p><div class=verse-container id=kv6.2:3.7><span>Taṁ tathāgato abhisambujjhati abhisameti. </span></div><p><div class=verse-container id=kv6.2:3.8><span>Abhisambujjhitvā abhisametvā ācikkhati deseti paññāpeti paṭṭhapeti vivarati vibhajati uttāniṁ karoti. </span></div><p><div class=verse-container id=kv6.2:3.9><span>‘Passathā’ti cāha—</span></div><p><div class=verse-container id=kv6.2:3.10><span>jātipaccayā, bhikkhave, jarāmaraṇaṁ. </span></div><p><div class=verse-container id=kv6.2:3.11><span>Bhavapaccayā, bhikkhave, jāti …pe… </span></div><p><div class=verse-container id=kv6.2:3.12><span>avijjāpaccayā, bhikkhave, saṅkhārā. </span></div><p><div class=verse-container id=kv6.2:3.13><span>Uppādā vā tathāgatānaṁ anuppādā vā tathāgatānaṁ ṭhitāva sā dhātu …pe… </span></div><p><div class=verse-container id=kv6.2:3.14><span>‘passathā’ti cāha—</span></div><p><div class=verse-container id=kv6.2:3.15><span>avijjāpaccayā, bhikkhave, saṅkhārā. </span></div><p><div class=verse-container id=kv6.2:3.16><span>Iti kho, bhikkhave, yā tatra tathatā avitathatā anaññathatā idappaccayatā—</span></div><p><div class=verse-container id=kv6.2:3.17><span>ayaṁ vuccati, bhikkhave, paṭiccasamuppādo”ti. </span></div><p><div class=verse-container id=kv6.2:3.18><span>Attheva suttantoti? </span></div><p><div class=verse-container id=kv6.2:3.19><span>Āmantā. </span></div><p><div class=verse-container id=kv6.2:3.20><span>Tena hi paṭiccasamuppādo asaṅkhatoti. </span></div><p><div class=verse-container id=kv6.2:4.1><span>“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, nibbānaṁ asaṅkhatanti? </span></div><p><div class=verse-container id=kv6.2:4.2><span>Āmantā. </span></div><p><div class=verse-container id=kv6.2:4.3><span>Dve asaṅkhatānīti? </span></div><p><div class=verse-container id=kv6.2:4.4><span>Na hevaṁ vattabbe …pe… </span></div><p><div class=verse-container id=kv6.2:4.5><span>dve asaṅkhatānīti? </span></div><p><div class=verse-container id=kv6.2:4.6><span>Āmantā. </span></div><p><div class=verse-container id=kv6.2:4.7><span>Dve tāṇāni …pe… </span></div><p><div class=verse-container id=kv6.2:4.8><span>antarikā vāti? </span></div><p><div class=verse-container id=kv6.2:4.9><span>Na hevaṁ vattabbe …pe…. </span></div><p><div class=verse-container id=kv6.2:5.1><span>“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, “saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā, nibbānaṁ asaṅkhatanti? </span></div><p><div class=verse-container id=kv6.2:5.2><span>Āmantā. </span></div><p><div class=verse-container id=kv6.2:5.3><span>Tīṇi asaṅkhatānīti? </span></div><p><div class=verse-container id=kv6.2:5.4><span>Na hevaṁ vattabbe …pe…. </span></div><p><div class=verse-container id=kv6.2:5.5><span>Tīṇi asaṅkhatānīti? </span></div><p><div class=verse-container id=kv6.2:5.6><span>Āmantā. </span></div><p><div class=verse-container id=kv6.2:5.7><span>Tīṇi tāṇāni …pe… </span></div><p><div class=verse-container id=kv6.2:5.8><span>antarikā vāti? </span></div><p><div class=verse-container id=kv6.2:5.9><span>Na hevaṁ vattabbe …pe…. </span></div><p><div class=verse-container id=kv6.2:6.1><span>“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, “saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā …pe… </span></div><p><div class=verse-container id=kv6.2:6.2><span>“jātipaccayā jarāmaraṇan”ti yā tattha dhammaṭṭhitatā dhammaniyāmatā asaṅkhatā, nibbānaṁ asaṅkhatanti? </span></div><p><div class=verse-container id=kv6.2:6.3><span>Āmantā. </span></div><p><div class=verse-container id=kv6.2:6.4><span>Dvādasa asaṅkhatānīti? </span></div><p><div class=verse-container id=kv6.2:6.5><span>Na hevaṁ vattabbe …pe… </span></div><p><div class=verse-container id=kv6.2:6.6><span>dvādasa asaṅkhatānīti? </span></div><p><div class=verse-container id=kv6.2:6.7><span>Āmantā. </span></div><p><div class=verse-container id=kv6.2:6.8><span>Dvādasa tāṇāni dvādasa leṇāni …pe… </span></div><p><div class=verse-container id=kv6.2:6.9><span>antarikā vāti? </span></div><p><div class=verse-container id=kv6.2:6.10><span>Na hevaṁ vattabbe …pe…. </span></div><p><div class=verse-container id=kv6.2:6.11><span>Paṭiccasamuppādakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0006/kv0006P0001.html>Previous</a><a href=/canon/en/pli/ms/abhidhamma/kv/kv0006/kv0006P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>