<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0001.html>Previous</a><a href=/canon/en/pli/ms/abhidhamma/kv/kv0006/kv0006P0003.html>Next</a></div><p id=kv6.2:0.1><span class=root>Kathāvatthu </span><br><p id=kv6.2:0.2><span class=root>Niyāmapaṇṇāsaka </span><br><p id=kv6.2:0.3><span class=root>Chaṭṭhavagga </span><br><p id=kv6.2:0.4><span class="root big-bold">Paṭiccasamuppādakathā </span><br><p id=kv6.2:1.1><span class=root>Paṭiccasamuppādo asaṅkhatoti? </span><br><p id=kv6.2:1.2><span class=root>Āmantā. </span><br><p id=kv6.2:1.3><span class=root>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span><br><p id=kv6.2:1.4><span class=root>Na hevaṁ vattabbe …pe… </span><br><p id=kv6.2:1.5><span class=root>paṭiccasamuppādo asaṅkhato, nibbānaṁ asaṅkhatanti? </span><br><p id=kv6.2:1.6><span class=root>Āmantā. </span><br><p id=kv6.2:1.7><span class=root>Dve asaṅkhatānīti? </span><br><p id=kv6.2:1.8><span class=root>Na hevaṁ vattabbe …pe… </span><br><p id=kv6.2:1.9><span class=root>dve asaṅkhatānīti? </span><br><p id=kv6.2:1.10><span class=root>Āmantā. </span><br><p id=kv6.2:1.11><span class=root>Dve tāṇāni dve leṇāni dve saraṇāni dve parāyanāni dve accutāni dve amatāni dve nibbānānīti? </span><br><p id=kv6.2:1.12><span class=root>Na hevaṁ vattabbe …pe… </span><br><p id=kv6.2:1.13><span class=root>dve nibbānānīti? </span><br><p id=kv6.2:1.14><span class=root>Āmantā. </span><br><p id=kv6.2:1.15><span class=root>Atthi dvinnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? </span><br><p id=kv6.2:1.16><span class=root>Na hevaṁ vattabbe …pe…. </span><br><p id=kv6.2:2.1><span class=root>Paṭiccasamuppādo asaṅkhatoti? </span><br><p id=kv6.2:2.2><span class=root>Āmantā. </span><br><p id=kv6.2:2.3><span class=root>Avijjā asaṅkhatāti? </span><br><p id=kv6.2:2.4><span class=root>Na hevaṁ vattabbe …pe… </span><br><p id=kv6.2:2.5><span class=root>avijjā saṅkhatāti? </span><br><p id=kv6.2:2.6><span class=root>Āmantā. </span><br><p id=kv6.2:2.7><span class=root>Paṭiccasamuppādo saṅkhatoti? </span><br><p id=kv6.2:2.8><span class=root>Na hevaṁ vattabbe …pe… </span><br><p id=kv6.2:2.9><span class=root>paṭiccasamuppādo asaṅkhatoti? </span><br><p id=kv6.2:2.10><span class=root>Āmantā. </span><br><p id=kv6.2:2.11><span class=root>Avijjāpaccayā saṅkhārā asaṅkhatāti? </span><br><p id=kv6.2:2.12><span class=root>Na hevaṁ vattabbe …pe… </span><br><p id=kv6.2:2.13><span class=root>avijjāpaccayā saṅkhārā saṅkhatāti? </span><br><p id=kv6.2:2.14><span class=root>Āmantā. </span><br><p id=kv6.2:2.15><span class=root>Paṭiccasamuppādo saṅkhatoti? </span><br><p id=kv6.2:2.16><span class=root>Na hevaṁ vattabbe …pe… </span><br><p id=kv6.2:2.17><span class=root>paṭiccasamuppādo asaṅkhatoti? </span><br><p id=kv6.2:2.18><span class=root>Āmantā. </span><br><p id=kv6.2:2.19><span class=root>Saṅkhārapaccayā viññāṇaṁ asaṅkhatanti? </span><br><p id=kv6.2:2.20><span class=root>Na hevaṁ vattabbe …pe… </span><br><p id=kv6.2:2.21><span class=root>saṅkhārapaccayā viññāṇaṁ saṅkhatanti? </span><br><p id=kv6.2:2.22><span class=root>Āmantā. </span><br><p id=kv6.2:2.23><span class=root>Paṭiccasamuppādo saṅkhatoti? </span><br><p id=kv6.2:2.24><span class=root>Na hevaṁ vattabbe …pe… </span><br><p id=kv6.2:2.25><span class=root>paṭiccasamuppādo asaṅkhatoti? </span><br><p id=kv6.2:2.26><span class=root>Āmantā. </span><br><p id=kv6.2:2.27><span class=root>Viññāṇapaccayā nāmarūpaṁ asaṅkhatanti? </span><br><p id=kv6.2:2.28><span class=root>Na hevaṁ vattabbe …pe… </span><br><p id=kv6.2:2.29><span class=root>viññāṇapaccayā nāmarūpaṁ saṅkhatanti? </span><br><p id=kv6.2:2.30><span class=root>Āmantā. </span><br><p id=kv6.2:2.31><span class=root>Paṭiccasamuppādo saṅkhatoti? </span><br><p id=kv6.2:2.32><span class=root>Na hevaṁ vattabbe …pe… </span><br><p id=kv6.2:2.33><span class=root>paṭiccasamuppādo asaṅkhatoti? </span><br><p id=kv6.2:2.34><span class=root>Āmantā. </span><br><p id=kv6.2:2.35><span class=root>Jātipaccayā jarāmaraṇaṁ asaṅkhatanti? </span><br><p id=kv6.2:2.36><span class=root>Na hevaṁ vattabbe …pe… </span><br><p id=kv6.2:2.37><span class=root>jātipaccayā jarāmaraṇaṁ saṅkhatanti? </span><br><p id=kv6.2:2.38><span class=root>Āmantā. </span><br><p id=kv6.2:2.39><span class=root>Paṭiccasamuppādo saṅkhatoti? </span><br><p id=kv6.2:2.40><span class=root>Na hevaṁ vattabbe …pe…. </span><br><p id=kv6.2:3.1><span class=root>Na vattabbaṁ—</span><br><p id=kv6.2:3.2><span class=root>“paṭiccasamuppādo asaṅkhato”ti? </span><br><p id=kv6.2:3.3><span class=root>Āmantā. </span><br><p id=kv6.2:3.4><span class=root>Nanu vuttaṁ bhagavatā—</span><br><p id=kv6.2:3.5><span class=root>“jātipaccayā, bhikkhave, jarāmaraṇaṁ. </span><br><p id=kv6.2:3.6><span class=root>Uppādā vā tathāgatānaṁ anuppādā vā tathāgatānaṁ ṭhitāva sā dhātu dhammaṭṭhitatā dhammaniyāmatā idappaccayatā. </span><br><p id=kv6.2:3.7><span class=root>Taṁ tathāgato abhisambujjhati abhisameti. </span><br><p id=kv6.2:3.8><span class=root>Abhisambujjhitvā abhisametvā ācikkhati deseti paññāpeti paṭṭhapeti vivarati vibhajati uttāniṁ karoti. </span><br><p id=kv6.2:3.9><span class=root>‘Passathā’ti cāha—</span><br><p id=kv6.2:3.10><span class=root>jātipaccayā, bhikkhave, jarāmaraṇaṁ. </span><br><p id=kv6.2:3.11><span class=root>Bhavapaccayā, bhikkhave, jāti …pe… </span><br><p id=kv6.2:3.12><span class=root>avijjāpaccayā, bhikkhave, saṅkhārā. </span><br><p id=kv6.2:3.13><span class=root>Uppādā vā tathāgatānaṁ anuppādā vā tathāgatānaṁ ṭhitāva sā dhātu …pe… </span><br><p id=kv6.2:3.14><span class=root>‘passathā’ti cāha—</span><br><p id=kv6.2:3.15><span class=root>avijjāpaccayā, bhikkhave, saṅkhārā. </span><br><p id=kv6.2:3.16><span class=root>Iti kho, bhikkhave, yā tatra tathatā avitathatā anaññathatā idappaccayatā—</span><br><p id=kv6.2:3.17><span class=root>ayaṁ vuccati, bhikkhave, paṭiccasamuppādo”ti. </span><br><p id=kv6.2:3.18><span class=root>Attheva suttantoti? </span><br><p id=kv6.2:3.19><span class=root>Āmantā. </span><br><p id=kv6.2:3.20><span class=root>Tena hi paṭiccasamuppādo asaṅkhatoti. </span><br><p id=kv6.2:4.1><span class=root>“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, nibbānaṁ asaṅkhatanti? </span><br><p id=kv6.2:4.2><span class=root>Āmantā. </span><br><p id=kv6.2:4.3><span class=root>Dve asaṅkhatānīti? </span><br><p id=kv6.2:4.4><span class=root>Na hevaṁ vattabbe …pe… </span><br><p id=kv6.2:4.5><span class=root>dve asaṅkhatānīti? </span><br><p id=kv6.2:4.6><span class=root>Āmantā. </span><br><p id=kv6.2:4.7><span class=root>Dve tāṇāni …pe… </span><br><p id=kv6.2:4.8><span class=root>antarikā vāti? </span><br><p id=kv6.2:4.9><span class=root>Na hevaṁ vattabbe …pe…. </span><br><p id=kv6.2:5.1><span class=root>“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, “saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā, nibbānaṁ asaṅkhatanti? </span><br><p id=kv6.2:5.2><span class=root>Āmantā. </span><br><p id=kv6.2:5.3><span class=root>Tīṇi asaṅkhatānīti? </span><br><p id=kv6.2:5.4><span class=root>Na hevaṁ vattabbe …pe…. </span><br><p id=kv6.2:5.5><span class=root>Tīṇi asaṅkhatānīti? </span><br><p id=kv6.2:5.6><span class=root>Āmantā. </span><br><p id=kv6.2:5.7><span class=root>Tīṇi tāṇāni …pe… </span><br><p id=kv6.2:5.8><span class=root>antarikā vāti? </span><br><p id=kv6.2:5.9><span class=root>Na hevaṁ vattabbe …pe…. </span><br><p id=kv6.2:6.1><span class=root>“Avijjāpaccayā saṅkhārā”ti yā tattha dhammaṭṭhitatā dhammaniyāmatā asaṅkhatā, “saṅkhārapaccayā viññāṇan”ti yā tattha dhammaṭṭhitatā dhammaniyāmatā asaṅkhatā …pe… </span><br><p id=kv6.2:6.2><span class=root>“jātipaccayā jarāmaraṇan”ti yā tattha dhammaṭṭhitatā dhammaniyāmatā asaṅkhatā, nibbānaṁ asaṅkhatanti? </span><br><p id=kv6.2:6.3><span class=root>Āmantā. </span><br><p id=kv6.2:6.4><span class=root>Dvādasa asaṅkhatānīti? </span><br><p id=kv6.2:6.5><span class=root>Na hevaṁ vattabbe …pe… </span><br><p id=kv6.2:6.6><span class=root>dvādasa asaṅkhatānīti? </span><br><p id=kv6.2:6.7><span class=root>Āmantā. </span><br><p id=kv6.2:6.8><span class=root>Dvādasa tāṇāni dvādasa leṇāni …pe… </span><br><p id=kv6.2:6.9><span class=root>antarikā vāti? </span><br><p id=kv6.2:6.10><span class=root>Na hevaṁ vattabbe …pe…. </span><br><p id=kv6.2:6.11><span class=root>Paṭiccasamuppādakathā niṭṭhitā. </span><br></main><footer class="container footer"><small><a href=/about/>Contact info</a></small></footer>