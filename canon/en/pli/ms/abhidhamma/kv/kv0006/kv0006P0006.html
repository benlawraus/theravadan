<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0005.html>Previous</a><a href=/canon/en/pli/ms/abhidhamma/kv/kv0006/kv0006P0007.html>Next</a></div><p><div class=verse-container id=kv6.6:0.1><span>Kathāvatthu </span></div><p><div class=verse-container id=kv6.6:0.2><span>Mahāpaṇṇāsaka </span></div><p><div class=verse-container id=kv6.6:0.3><span>Chaṭṭhavagga </span></div><p><div class=verse-container id=kv6.6:0.4><span class=big-bold>Ākāsakathā </span></div><p><div class=verse-container id=kv6.6:1.1><span>Ākāso asaṅkhatoti? </span></div><p><div class=verse-container id=kv6.6:1.2><span>Āmantā. </span></div><p><div class=verse-container id=kv6.6:1.3><span>Nibbānaṁ tāṇaṁ leṇaṁ saraṇaṁ parāyanaṁ accutaṁ amatanti? </span></div><p><div class=verse-container id=kv6.6:1.4><span>Na hevaṁ vattabbe …pe… </span></div><p><div class=verse-container id=kv6.6:1.5><span>ākāso asaṅkhato, nibbānaṁ asaṅkhatanti? </span></div><p><div class=verse-container id=kv6.6:1.6><span>Āmantā. </span></div><p><div class=verse-container id=kv6.6:1.7><span>Dve asaṅkhatānīti? </span></div><p><div class=verse-container id=kv6.6:1.8><span>Na hevaṁ vattabbe …pe…. </span></div><p><div class=verse-container id=kv6.6:1.9><span>Dve asaṅkhatānīti? </span></div><p><div class=verse-container id=kv6.6:1.10><span>Āmantā. </span></div><p><div class=verse-container id=kv6.6:1.11><span>Dve tāṇāni …pe… antarikā vāti? </span></div><p><div class=verse-container id=kv6.6:1.12><span>Na hevaṁ vattabbe …pe…. </span></div><p><div class=verse-container id=kv6.6:2.1><span>Ākāso asaṅkhatoti? </span></div><p><div class=verse-container id=kv6.6:2.2><span>Āmantā. </span></div><p><div class=verse-container id=kv6.6:2.3><span>Atthi keci anākāsaṁ ākāsaṁ karontīti? </span></div><p><div class=verse-container id=kv6.6:2.4><span>Āmantā. </span></div><p><div class=verse-container id=kv6.6:2.5><span>Atthi keci saṅkhataṁ asaṅkhataṁ karontīti? </span></div><p><div class=verse-container id=kv6.6:2.6><span>Na hevaṁ vattabbe …pe… </span></div><p><div class=verse-container id=kv6.6:2.7><span>atthi keci ākāsaṁ anākāsaṁ karontīti? </span></div><p><div class=verse-container id=kv6.6:2.8><span>Āmantā. </span></div><p><div class=verse-container id=kv6.6:2.9><span>Atthi keci asaṅkhataṁ saṅkhataṁ karontīti? </span></div><p><div class=verse-container id=kv6.6:2.10><span>Na hevaṁ vattabbe …pe…. </span></div><p><div class=verse-container id=kv6.6:3.1><span>Ākāse pakkhino gacchanti, candimasūriyā gacchanti, tārakarūpāni gacchanti, iddhiṁ vikubbanti, bāhuṁ cālenti, pāṇiṁ cālenti, leḍḍuṁ khipanti, laguḷaṁ khipanti, iddhiṁ khipanti, usuṁ khipantīti? </span></div><p><div class=verse-container id=kv6.6:3.2><span>Āmantā. </span></div><p><div class=verse-container id=kv6.6:3.3><span>Asaṅkhate pakkhino gacchanti, candimasūriyā gacchanti, tārakarūpāni gacchanti, iddhiṁ vikubbanti, bāhuṁ cālenti, pāṇiṁ cālenti, leḍḍuṁ khipanti, laguḷaṁ khipanti, iddhiṁ khipanti, usuṁ khipantīti? </span></div><p><div class=verse-container id=kv6.6:3.4><span>Na hevaṁ vattabbe …pe…. </span></div><p><div class=verse-container id=kv6.6:4.1><span>Ākāsaṁ parivāretvā gharāni karonti koṭṭhāni karontīti? </span></div><p><div class=verse-container id=kv6.6:4.2><span>Āmantā. </span></div><p><div class=verse-container id=kv6.6:4.3><span>Asaṅkhataṁ parivāretvā gharāni karonti koṭṭhāni karontīti? </span></div><p><div class=verse-container id=kv6.6:4.4><span>Na hevaṁ vattabbe …pe…. </span></div><p><div class=verse-container id=kv6.6:5.1><span>Udapāne khaññamāne anākāso ākāso hotīti? </span></div><p><div class=verse-container id=kv6.6:5.2><span>Āmantā. </span></div><p><div class=verse-container id=kv6.6:5.3><span>Saṅkhataṁ asaṅkhataṁ hotīti? </span></div><p><div class=verse-container id=kv6.6:5.4><span>Na hevaṁ vattabbe …pe…. </span></div><p><div class=verse-container id=kv6.6:6.1><span>Tucchaudapāne pūriyamāne, tucchakoṭṭhe pūriyamāne, tucchakumbhiyā pūriyamānāya ākāso antaradhāyatīti? </span></div><p><div class=verse-container id=kv6.6:6.2><span>Āmantā. </span></div><p><div class=verse-container id=kv6.6:6.3><span>Asaṅkhataṁ antaradhāyatīti? </span></div><p><div class=verse-container id=kv6.6:6.4><span>Na hevaṁ vattabbe …pe…. </span></div><p><div class=verse-container id=kv6.6:7.1><span>Na vattabbaṁ—</span></div><p><div class=verse-container id=kv6.6:7.2><span>“ākāso asaṅkhato”ti? </span></div><p><div class=verse-container id=kv6.6:7.3><span>Āmantā. </span></div><p><div class=verse-container id=kv6.6:7.4><span>Ākāso saṅkhatoti? </span></div><p><div class=verse-container id=kv6.6:7.5><span>Na hevaṁ vattabbe …pe… </span></div><p><div class=verse-container id=kv6.6:7.6><span>tena hi ākāso asaṅkhatoti. </span></div><p><div class=verse-container id=kv6.6:7.7><span>Ākāsakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0006/kv0006P0005.html>Previous</a><a href=/canon/en/pli/ms/abhidhamma/kv/kv0006/kv0006P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>