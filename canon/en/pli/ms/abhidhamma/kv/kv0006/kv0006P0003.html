<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0006.html> Mahāpaṇṇāsaka Chaṭṭhavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0006/kv0006P0002.html>Previous</a><a href=/canon/en/pli/ms/abhidhamma/kv/kv0006/kv0006P0004.html>Next</a></div><p><div class=verse-container id=kv6.3:0.1><span>Kathāvatthu </span></div><p><div class=verse-container id=kv6.3:0.2><span>Mahāpaṇṇāsaka </span></div><p><div class=verse-container id=kv6.3:0.3><span>Chaṭṭhavagga </span></div><p><div class=verse-container id=kv6.3:0.4><span class=big-bold>Saccakathā </span></div><p><div class=verse-container id=kv6.3:1.1><span>Cattāri saccāni asaṅkhatānīti? </span></div><p><div class=verse-container id=kv6.3:1.2><span>Āmantā. </span></div><p><div class=verse-container id=kv6.3:1.3><span>Cattāri tāṇāni cattāri leṇāni cattāri saraṇāni cattāri parāyanāni cattāri accutāni cattāri amatāni cattāri nibbānānīti? </span></div><p><div class=verse-container id=kv6.3:1.4><span>Na hevaṁ vattabbe …pe… </span></div><p><div class=verse-container id=kv6.3:1.5><span>cattāri nibbānānīti? </span></div><p><div class=verse-container id=kv6.3:1.6><span>Āmantā. </span></div><p><div class=verse-container id=kv6.3:1.7><span>Atthi catunnaṁ nibbānānaṁ uccanīcatā hīnapaṇītatā ukkaṁsāvakaṁso sīmā vā bhedo vā rāji vā antarikā vāti? </span></div><p><div class=verse-container id=kv6.3:1.8><span>Na hevaṁ vattabbe …pe…. </span></div><p><div class=verse-container id=kv6.3:2.1><span>Dukkhasaccaṁ asaṅkhatanti? </span></div><p><div class=verse-container id=kv6.3:2.2><span>Āmantā. </span></div><p><div class=verse-container id=kv6.3:2.3><span>Dukkhaṁ asaṅkhatanti? </span></div><p><div class=verse-container id=kv6.3:2.4><span>Na hevaṁ vattabbe …pe… </span></div><p><div class=verse-container id=kv6.3:2.5><span>dukkhasaccaṁ asaṅkhatanti? </span></div><p><div class=verse-container id=kv6.3:2.6><span>Āmantā. </span></div><p><div class=verse-container id=kv6.3:2.7><span>Kāyikaṁ dukkhaṁ cetasikaṁ dukkhaṁ sokaparidevadukkhadomanassaupāyāsā asaṅkhatāti? </span></div><p><div class=verse-container id=kv6.3:2.8><span>Na hevaṁ vattabbe …pe… </span></div><p><div class=verse-container id=kv6.3:2.9><span>samudayasaccaṁ asaṅkhatanti? </span></div><p><div class=verse-container id=kv6.3:2.10><span>Āmantā. </span></div><p><div class=verse-container id=kv6.3:2.11><span>Samudayo asaṅkhatoti? </span></div><p><div class=verse-container id=kv6.3:2.12><span>Na hevaṁ vattabbe …pe… </span></div><p><div class=verse-container id=kv6.3:2.13><span>samudayasaccaṁ asaṅkhatanti? </span></div><p><div class=verse-container id=kv6.3:2.14><span>Āmantā. </span></div><p><div class=verse-container id=kv6.3:2.15><span>Kāmataṇhā bhavataṇhā vibhavataṇhā asaṅkhatāti? </span></div><p><div class=verse-container id=kv6.3:2.16><span>Na hevaṁ vattabbe …pe… </span></div><p><div class=verse-container id=kv6.3:2.17><span>maggasaccaṁ asaṅkhatanti? </span></div><p><div class=verse-container id=kv6.3:2.18><span>Āmantā. </span></div><p><div class=verse-container id=kv6.3:2.19><span>Maggo asaṅkhatoti? </span></div><p><div class=verse-container id=kv6.3:2.20><span>Na hevaṁ vattabbe …pe… </span></div><p><div class=verse-container id=kv6.3:2.21><span>maggasaccaṁ asaṅkhatanti? </span></div><p><div class=verse-container id=kv6.3:2.22><span>Āmantā. </span></div><p><div class=verse-container id=kv6.3:2.23><span>sammādiṭṭhi …pe… sammāsamādhi asaṅkhatoti? </span></div><p><div class=verse-container id=kv6.3:2.24><span>Na hevaṁ vattabbe …pe…. </span></div><p><div class=verse-container id=kv6.3:3.1><span>Dukkhaṁ saṅkhatanti? </span></div><p><div class=verse-container id=kv6.3:3.2><span>Āmantā. </span></div><p><div class=verse-container id=kv6.3:3.3><span>Dukkhasaccaṁ saṅkhatanti? </span></div><p><div class=verse-container id=kv6.3:3.4><span>Na hevaṁ vattabbe …pe… </span></div><p><div class=verse-container id=kv6.3:3.5><span>kāyikaṁ dukkhaṁ cetasikaṁ dukkhaṁ sokaparidevadukkhadomanassaupāyāsā saṅkhatāti? </span></div><p><div class=verse-container id=kv6.3:3.6><span>Āmantā. </span></div><p><div class=verse-container id=kv6.3:3.7><span>Dukkhasaccaṁ saṅkhatanti? </span></div><p><div class=verse-container id=kv6.3:3.8><span>Na hevaṁ vattabbe …pe… </span></div><p><div class=verse-container id=kv6.3:3.9><span>samudayo saṅkhatoti? </span></div><p><div class=verse-container id=kv6.3:3.10><span>Āmantā. </span></div><p><div class=verse-container id=kv6.3:3.11><span>Samudayasaccaṁ saṅkhatanti? </span></div><p><div class=verse-container id=kv6.3:3.12><span>Na hevaṁ vattabbe …pe… </span></div><p><div class=verse-container id=kv6.3:3.13><span>kāmataṇhā bhavataṇhā vibhavataṇhā saṅkhatāti? </span></div><p><div class=verse-container id=kv6.3:3.14><span>Āmantā. </span></div><p><div class=verse-container id=kv6.3:3.15><span>Samudayasaccaṁ saṅkhatanti? </span></div><p><div class=verse-container id=kv6.3:3.16><span>Na hevaṁ vattabbe …pe… </span></div><p><div class=verse-container id=kv6.3:3.17><span>maggo saṅkhatoti? </span></div><p><div class=verse-container id=kv6.3:3.18><span>Āmantā. </span></div><p><div class=verse-container id=kv6.3:3.19><span>Maggasaccaṁ saṅkhatanti? </span></div><p><div class=verse-container id=kv6.3:3.20><span>Na hevaṁ vattabbe …pe… </span></div><p><div class=verse-container id=kv6.3:3.21><span>sammādiṭṭhi …pe… sammāsamādhi saṅkhatoti? </span></div><p><div class=verse-container id=kv6.3:3.22><span>Āmantā. </span></div><p><div class=verse-container id=kv6.3:3.23><span>Maggasaccaṁ saṅkhatanti? </span></div><p><div class=verse-container id=kv6.3:3.24><span>Na hevaṁ vattabbe …pe…. </span></div><p><div class=verse-container id=kv6.3:4.1><span>Nirodhasaccaṁ asaṅkhataṁ, nirodho asaṅkhatoti? </span></div><p><div class=verse-container id=kv6.3:4.2><span>Āmantā. </span></div><p><div class=verse-container id=kv6.3:4.3><span>Dukkhasaccaṁ asaṅkhataṁ, dukkhaṁ asaṅkhatanti? </span></div><p><div class=verse-container id=kv6.3:4.4><span>Na hevaṁ vattabbe …pe… </span></div><p><div class=verse-container id=kv6.3:4.5><span>nirodhasaccaṁ asaṅkhataṁ, nirodho asaṅkhatoti? </span></div><p><div class=verse-container id=kv6.3:4.6><span>Āmantā. </span></div><p><div class=verse-container id=kv6.3:4.7><span>Samudayasaccaṁ asaṅkhataṁ, samudayo asaṅkhatoti? </span></div><p><div class=verse-container id=kv6.3:4.8><span>Na hevaṁ vattabbe …pe… </span></div><p><div class=verse-container id=kv6.3:4.9><span>nirodhasaccaṁ asaṅkhataṁ, nirodho asaṅkhatoti? </span></div><p><div class=verse-container id=kv6.3:4.10><span>Āmantā. </span></div><p><div class=verse-container id=kv6.3:4.11><span>Maggasaccaṁ asaṅkhataṁ, maggo asaṅkhatoti? </span></div><p><div class=verse-container id=kv6.3:4.12><span>Na hevaṁ vattabbe …pe…. </span></div><p><div class=verse-container id=kv6.3:5.1><span>Dukkhasaccaṁ asaṅkhataṁ, dukkhaṁ saṅkhatanti? </span></div><p><div class=verse-container id=kv6.3:5.2><span>Āmantā. </span></div><p><div class=verse-container id=kv6.3:5.3><span>Nirodhasaccaṁ asaṅkhataṁ, nirodho saṅkhatoti? </span></div><p><div class=verse-container id=kv6.3:5.4><span>Na hevaṁ vattabbe …pe… </span></div><p><div class=verse-container id=kv6.3:5.5><span>samudayasaccaṁ asaṅkhataṁ, samudayo saṅkhatoti? </span></div><p><div class=verse-container id=kv6.3:5.6><span>Āmantā. </span></div><p><div class=verse-container id=kv6.3:5.7><span>Nirodhasaccaṁ asaṅkhataṁ, nirodho saṅkhatoti? </span></div><p><div class=verse-container id=kv6.3:5.8><span>Na hevaṁ vattabbe …pe… </span></div><p><div class=verse-container id=kv6.3:5.9><span>maggasaccaṁ asaṅkhataṁ, maggo saṅkhatoti? </span></div><p><div class=verse-container id=kv6.3:5.10><span>Āmantā. </span></div><p><div class=verse-container id=kv6.3:5.11><span>Nirodhasaccaṁ asaṅkhataṁ, nirodho saṅkhatoti? </span></div><p><div class=verse-container id=kv6.3:5.12><span>Na hevaṁ vattabbe …pe…. </span></div><p><div class=verse-container id=kv6.3:6.1><span>Na vattabbaṁ—</span></div><p><div class=verse-container id=kv6.3:6.2><span>“cattāri saccāni asaṅkhatānī”ti? </span></div><p><div class=verse-container id=kv6.3:6.3><span>Āmantā. </span></div><p><div class=verse-container id=kv6.3:6.4><span>Nanu vuttaṁ bhagavatā—</span></div><p><div class=verse-container id=kv6.3:6.5><span>“cattārimāni, bhikkhave, tathāni avitathāni anaññathāni. </span></div><p><div class=verse-container id=kv6.3:6.6><span>Katamāni cattāri? </span></div><p><div class=verse-container id=kv6.3:6.7><span>‘Idaṁ dukkhan’ti, bhikkhave, tathametaṁ avitathametaṁ anaññathametaṁ …pe… </span></div><p><div class=verse-container id=kv6.3:6.8><span>‘ayaṁ dukkhasamudayo’ti …pe… </span></div><p><div class=verse-container id=kv6.3:6.9><span>‘ayaṁ dukkhanirodho’ti …pe… </span></div><p><div class=verse-container id=kv6.3:6.10><span>‘ayaṁ dukkhanirodhagāminī paṭipadā’ti tathametaṁ avitathametaṁ anaññathametaṁ. </span></div><p><div class=verse-container id=kv6.3:6.11><span>Imāni kho, bhikkhave, cattāri tathāni avitathāni anaññathānī”ti. </span></div><p><div class=verse-container id=kv6.3:6.12><span>Attheva suttantoti? </span></div><p><div class=verse-container id=kv6.3:6.13><span>Āmantā. </span></div><p><div class=verse-container id=kv6.3:6.14><span>Tena hi cattāri saccāni asaṅkhatānīti. </span></div><p><div class=verse-container id=kv6.3:6.15><span>Saccakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0006/kv0006P0002.html>Previous</a><a href=/canon/en/pli/ms/abhidhamma/kv/kv0006/kv0006P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>