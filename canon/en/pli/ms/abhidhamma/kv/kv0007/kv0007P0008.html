<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0007.html>Previous</a><a href=/canon/en/pli/ms/abhidhamma/kv/kv0007/kv0007P0009.html>Next</a></div><p><div class=verse-container id=kv7.8:0.1><span>Kathāvatthu </span></div><p><div class=verse-container id=kv7.8:0.2><span>Mahāpaṇṇāsaka </span></div><p><div class=verse-container id=kv7.8:0.3><span>Sattamavagga </span></div><p><div class=verse-container id=kv7.8:0.4><span class=big-bold>Jarāmaraṇaṁvipākotikathā </span></div><p><div class=verse-container id=kv7.8:1.1><span>Jarāmaraṇaṁ vipākoti? </span></div><p><div class=verse-container id=kv7.8:1.2><span>Āmantā. </span></div><p><div class=verse-container id=kv7.8:1.3><span>Sukhavedaniyaṁ dukkhavedaniyaṁ adukkhamasukhavedaniyaṁ, sukhāya vedanāya sampayuttaṁ, dukkhāya vedanāya sampayuttaṁ, adukkhamasukhāya vedanāya sampayuttaṁ, phassena sampayuttaṁ, vedanāya sampayuttaṁ, saññāya sampayuttaṁ, cetanāya sampayuttaṁ, cittena sampayuttaṁ, sārammaṇaṁ; </span></div><p><div class=verse-container id=kv7.8:1.4><span>atthi tassa āvaṭṭanā ābhogo samannāhāro manasikāro cetanā patthanā paṇidhīti? </span></div><p><div class=verse-container id=kv7.8:1.5><span>Na hevaṁ vattabbe …pe… </span></div><p><div class=verse-container id=kv7.8:1.6><span>nanu na sukhavedaniyaṁ na dukkhavedaniyaṁ …pe… anārammaṇaṁ; </span></div><p><div class=verse-container id=kv7.8:1.7><span>natthi tassa āvaṭṭanā …pe… paṇidhīti? </span></div><p><div class=verse-container id=kv7.8:1.8><span>Āmantā. </span></div><p><div class=verse-container id=kv7.8:1.9><span>Hañci na sukhavedaniyaṁ na dukkhavedaniyaṁ …pe… anārammaṇaṁ; </span></div><p><div class=verse-container id=kv7.8:1.10><span>natthi tassa āvaṭṭanā …pe… paṇidhi, no ca vata re vattabbe—</span></div><p><div class=verse-container id=kv7.8:1.11><span>“jarāmaraṇaṁ vipāko”ti. </span></div><p><div class=verse-container id=kv7.8:2.1><span>Phasso vipāko, phasso sukhavedaniyo dukkhavedaniyo …pe… </span></div><p><div class=verse-container id=kv7.8:2.2><span>sārammaṇo; </span></div><p><div class=verse-container id=kv7.8:2.3><span>atthi tassa āvaṭṭanā …pe… paṇidhīti? </span></div><p><div class=verse-container id=kv7.8:2.4><span>Āmantā. </span></div><p><div class=verse-container id=kv7.8:2.5><span>Jarāmaraṇaṁ vipāko, jarāmaraṇaṁ sukhavedaniyaṁ dukkhavedaniyaṁ …pe… </span></div><p><div class=verse-container id=kv7.8:2.6><span>sārammaṇaṁ; </span></div><p><div class=verse-container id=kv7.8:2.7><span>atthi tassa āvaṭṭanā …pe… paṇidhīti? </span></div><p><div class=verse-container id=kv7.8:2.8><span>Na hevaṁ vattabbe …pe…. </span></div><p><div class=verse-container id=kv7.8:3.1><span>Jarāmaraṇaṁ vipāko, jarāmaraṇaṁ na sukhavedaniyaṁ na dukkhavedaniyaṁ …pe… anārammaṇaṁ; </span></div><p><div class=verse-container id=kv7.8:3.2><span>natthi tassa āvaṭṭanā …pe… paṇidhīti? </span></div><p><div class=verse-container id=kv7.8:3.3><span>Āmantā. </span></div><p><div class=verse-container id=kv7.8:3.4><span>Phasso vipāko, phasso na sukhavedaniyo na dukkhavedaniyo …pe… anārammaṇo; </span></div><p><div class=verse-container id=kv7.8:3.5><span>natthi tassa āvaṭṭanā …pe… paṇidhīti? </span></div><p><div class=verse-container id=kv7.8:3.6><span>Na hevaṁ vattabbe …pe…. </span></div><p><div class=verse-container id=kv7.8:4.1><span>Akusalānaṁ dhammānaṁ jarāmaraṇaṁ, akusalānaṁ dhammānaṁ vipākoti? </span></div><p><div class=verse-container id=kv7.8:4.2><span>Āmantā. </span></div><p><div class=verse-container id=kv7.8:4.3><span>Kusalānaṁ dhammānaṁ jarāmaraṇaṁ, kusalānaṁ dhammānaṁ vipākoti? </span></div><p><div class=verse-container id=kv7.8:4.4><span>Na hevaṁ vattabbe …pe…. </span></div><p><div class=verse-container id=kv7.8:5.1><span>Kusalānaṁ dhammānaṁ jarāmaraṇaṁ, na vattabbaṁ—</span></div><p><div class=verse-container id=kv7.8:5.2><span>“kusalānaṁ dhammānaṁ vipāko”ti? </span></div><p><div class=verse-container id=kv7.8:5.3><span>Āmantā. </span></div><p><div class=verse-container id=kv7.8:5.4><span>Akusalānaṁ dhammānaṁ jarāmaraṇaṁ, na vattabbaṁ—</span></div><p><div class=verse-container id=kv7.8:5.5><span>“akusalānaṁ dhammānaṁ vipāko”ti? </span></div><p><div class=verse-container id=kv7.8:5.6><span>Na hevaṁ vattabbe …pe…. </span></div><p><div class=verse-container id=kv7.8:6.1><span>Kusalānaṁ dhammānaṁ jarāmaraṇaṁ, akusalānaṁ dhammānaṁ vipākoti? </span></div><p><div class=verse-container id=kv7.8:6.2><span>Āmantā. </span></div><p><div class=verse-container id=kv7.8:6.3><span>Akusalānaṁ dhammānaṁ jarāmaraṇaṁ, kusalānaṁ dhammānaṁ vipākoti? </span></div><p><div class=verse-container id=kv7.8:6.4><span>Na hevaṁ vattabbe …pe…. </span></div><p><div class=verse-container id=kv7.8:7.1><span>Akusalānaṁ dhammānaṁ jarāmaraṇaṁ, na vattabbaṁ—</span></div><p><div class=verse-container id=kv7.8:7.2><span>“kusalānaṁ dhammānaṁ vipāko”ti? </span></div><p><div class=verse-container id=kv7.8:7.3><span>Āmantā. </span></div><p><div class=verse-container id=kv7.8:7.4><span>Kusalānaṁ dhammānaṁ jarāmaraṇaṁ, na vattabbaṁ—</span></div><p><div class=verse-container id=kv7.8:7.5><span>“akusalānaṁ dhammānaṁ vipāko”ti? </span></div><p><div class=verse-container id=kv7.8:7.6><span>Na hevaṁ vattabbe …pe…. </span></div><p><div class=verse-container id=kv7.8:8.1><span>Kusalānañca akusalānañca dhammānaṁ jarāmaraṇaṁ, akusalānaṁ dhammānaṁ vipākoti? </span></div><p><div class=verse-container id=kv7.8:8.2><span>Āmantā. </span></div><p><div class=verse-container id=kv7.8:8.3><span>Kusalānañca akusalānañca dhammānaṁ jarāmaraṇaṁ, kusalānaṁ dhammānaṁ vipākoti? </span></div><p><div class=verse-container id=kv7.8:8.4><span>Na hevaṁ vattabbe …pe…. </span></div><p><div class=verse-container id=kv7.8:9.1><span>Kusalānañca akusalānañca dhammānaṁ jarāmaraṇaṁ, na vattabbaṁ—</span></div><p><div class=verse-container id=kv7.8:9.2><span>“kusalānaṁ dhammānaṁ vipāko”ti? </span></div><p><div class=verse-container id=kv7.8:9.3><span>Āmantā. </span></div><p><div class=verse-container id=kv7.8:9.4><span>Kusalānañca akusalānañca dhammānaṁ jarāmaraṇaṁ, na vattabbaṁ—</span></div><p><div class=verse-container id=kv7.8:9.5><span>“akusalānaṁ dhammānaṁ vipāko”ti? </span></div><p><div class=verse-container id=kv7.8:9.6><span>Na hevaṁ vattabbe …pe…. </span></div><p><div class=verse-container id=kv7.8:10.1><span>Na vattabbaṁ—</span></div><p><div class=verse-container id=kv7.8:10.2><span>“jarāmaraṇaṁ vipāko”ti? </span></div><p><div class=verse-container id=kv7.8:10.3><span>Āmantā. </span></div><p><div class=verse-container id=kv7.8:10.4><span>Nanu atthi dubbaṇṇasaṁvattaniyaṁ kammaṁ appāyukasaṁvattaniyaṁ kammanti? </span></div><p><div class=verse-container id=kv7.8:10.5><span>Āmantā. </span></div><p><div class=verse-container id=kv7.8:10.6><span>Hañci atthi dubbaṇṇasaṁvattaniyaṁ kammaṁ appāyukasaṁvattaniyaṁ kammaṁ, tena vata re vattabbe—</span></div><p><div class=verse-container id=kv7.8:10.7><span>“jarāmaraṇaṁ vipāko”ti. </span></div><p><div class=verse-container id=kv7.8:10.8><span>Jarāmaraṇaṁ vipākotikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0007/kv0007P0007.html>Previous</a><a href=/canon/en/pli/ms/abhidhamma/kv/kv0007/kv0007P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>