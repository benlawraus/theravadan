<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0002.html>Previous</a><a href=/canon/en/pli/ms/abhidhamma/kv/kv0007/kv0007P0004.html>Next</a></div><p id=kv7.3:0.1><span class=root>Kathāvatthu </span><br><p id=kv7.3:0.2><span class=root>Mahāpaṇṇāsaka </span><br><p id=kv7.3:0.3><span class=root>Sattamavagga </span><br><p id=kv7.3:0.4><span class="root big-bold">Cetasikakathā </span><br><p id=kv7.3:1.1><span class=root>Natthi cetasiko dhammoti? </span><br><p id=kv7.3:1.2><span class=root>Āmantā. </span><br><p id=kv7.3:1.3><span class=root>Nanu atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti? </span><br><p id=kv7.3:1.4><span class=root>Āmantā. </span><br><p id=kv7.3:1.5><span class=root>Hañci atthi keci dhammā cittena sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇā, no ca vata re vattabbe—</span><br><p id=kv7.3:1.6><span class=root>“natthi cetasiko dhammo”ti. </span><br><p id=kv7.3:2.1><span class=root>Phasso cittena sahajātoti? </span><br><p id=kv7.3:2.2><span class=root>Āmantā. </span><br><p id=kv7.3:2.3><span class=root>Hañci phasso cittena sahajāto, tena vata re vattabbe—</span><br><p id=kv7.3:2.4><span class=root>“phasso cetasiko”ti. </span><br><p id=kv7.3:2.5><span class=root>Vedanā …pe… </span><br><p id=kv7.3:2.6><span class=root>saññā … </span><br><p id=kv7.3:2.7><span class=root>cetanā … </span><br><p id=kv7.3:2.8><span class=root>saddhā … </span><br><p id=kv7.3:2.9><span class=root>vīriyaṁ … </span><br><p id=kv7.3:2.10><span class=root>sati … </span><br><p id=kv7.3:2.11><span class=root>samādhi … </span><br><p id=kv7.3:2.12><span class=root>paññā … </span><br><p id=kv7.3:2.13><span class=root>rāgo … </span><br><p id=kv7.3:2.14><span class=root>doso … </span><br><p id=kv7.3:2.15><span class=root>moho …pe… </span><br><p id=kv7.3:2.16><span class=root>anottappaṁ cittena sahajātanti? </span><br><p id=kv7.3:2.17><span class=root>Āmantā. </span><br><p id=kv7.3:2.18><span class=root>Hañci anottappaṁ cittena sahajātaṁ, tena vata re vattabbe—</span><br><p id=kv7.3:2.19><span class=root>“anottappaṁ cetasikan”ti. </span><br><p id=kv7.3:3.1><span class=root>Cittena sahajātāti katvā cetasikāti? </span><br><p id=kv7.3:3.2><span class=root>Āmantā. </span><br><p id=kv7.3:3.3><span class=root>Phassena sahajātāti katvā phassasikāti? </span><br><p id=kv7.3:3.4><span class=root>Āmantā. </span><br><p id=kv7.3:3.5><span class=root>Cittena sahajātāti katvā cetasikāti? </span><br><p id=kv7.3:3.6><span class=root>Āmantā. </span><br><p id=kv7.3:3.7><span class=root>Vedanāya … </span><br><p id=kv7.3:3.8><span class=root>saññāya … </span><br><p id=kv7.3:3.9><span class=root>cetanāya … </span><br><p id=kv7.3:3.10><span class=root>saddhāya … </span><br><p id=kv7.3:3.11><span class=root>vīriyena … </span><br><p id=kv7.3:3.12><span class=root>satiyā … </span><br><p id=kv7.3:3.13><span class=root>samādhinā … </span><br><p id=kv7.3:3.14><span class=root>paññāya … </span><br><p id=kv7.3:3.15><span class=root>rāgena … </span><br><p id=kv7.3:3.16><span class=root>dosena … </span><br><p id=kv7.3:3.17><span class=root>mohena …pe… </span><br><p id=kv7.3:3.18><span class=root>anottappena sahajātāti katvā anottappāsikāti? </span><br><p id=kv7.3:3.19><span class=root>Āmantā. </span><br><p id=kv7.3:4.1><span class=root>Natthi cetasiko dhammoti? </span><br><p id=kv7.3:4.2><span class=root>Āmantā. </span><br><p id=kv7.3:4.3><span class=root>Nanu vuttaṁ bhagavatā—</span><br><p id=kv7.3:5.1><span class=root>“Cittañhidaṁ cetasikā ca dhammā, </span><br><p id=kv7.3:5.2><span class=root>Anattato saṁviditassa honti; </span><br><p id=kv7.3:5.3><span class=root>Hīnappaṇītaṁ tadubhaye viditvā, </span><br><p id=kv7.3:5.4><span class=root>Sammaddaso vedi palokadhamman”ti. </span><br><p id=kv7.3:6.1><span class=root>Attheva suttantoti? </span><br><p id=kv7.3:6.2><span class=root>Āmantā. </span><br><p id=kv7.3:6.3><span class=root>Tena hi atthi cetasiko dhammoti. </span><br><p id=kv7.3:7.1><span class=root>Natthi cetasiko dhammoti? </span><br><p id=kv7.3:7.2><span class=root>Āmantā. </span><br><p id=kv7.3:7.3><span class=root>Nanu vuttaṁ bhagavatā—</span><br><p id=kv7.3:7.4><span class=root>“idha, kevaṭṭa, bhikkhu parasattānaṁ parapuggalānaṁ cittampi ādisati cetasikampi ādisati vitakkitampi ādisati vicāritampi ādisati—</span><br><p id=kv7.3:7.5><span class=root>‘evampi te mano, itthampi te mano, itipi te cittan’”ti. </span><br><p id=kv7.3:7.6><span class=root>Attheva suttantoti? </span><br><p id=kv7.3:7.7><span class=root>Āmantā. </span><br><p id=kv7.3:7.8><span class=root>Tena hi atthi cetasiko dhammoti. </span><br><p id=kv7.3:7.9><span class=root>Cetasikakathā niṭṭhitā. </span><br></main><footer class="container footer"><small><a href=/about/>Contact info</a></small></footer>