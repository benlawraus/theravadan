<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0003.html>Previous</a><a href=/canon/en/pli/ms/abhidhamma/kv/kv0007/kv0007P0005.html>Next</a></div><p><div class=verse-container id=kv7.4:0.1><span>Kathāvatthu </span></div><p><div class=verse-container id=kv7.4:0.2><span>Mahāpaṇṇāsaka </span></div><p><div class=verse-container id=kv7.4:0.3><span>Sattamavagga </span></div><p><div class=verse-container id=kv7.4:0.4><span class=big-bold>Dānakathā </span></div><p><div class=verse-container id=kv7.4:1.1><span>Cetasiko dhammo dānanti? </span></div><p><div class=verse-container id=kv7.4:1.2><span>Āmantā. </span></div><p><div class=verse-container id=kv7.4:1.3><span>Labbhā cetasiko dhammo paresaṁ dātunti? </span></div><p><div class=verse-container id=kv7.4:1.4><span>Na hevaṁ vattabbe …pe… </span></div><p><div class=verse-container id=kv7.4:1.5><span>labbhā cetasiko dhammo paresaṁ dātunti? </span></div><p><div class=verse-container id=kv7.4:1.6><span>Āmantā. </span></div><p><div class=verse-container id=kv7.4:1.7><span>Labbhā phasso paresaṁ dātunti? </span></div><p><div class=verse-container id=kv7.4:1.8><span>Na hevaṁ vattabbe …pe… </span></div><p><div class=verse-container id=kv7.4:1.9><span>labbhā vedanā …pe… </span></div><p><div class=verse-container id=kv7.4:1.10><span>saññā … </span></div><p><div class=verse-container id=kv7.4:1.11><span>cetanā … </span></div><p><div class=verse-container id=kv7.4:1.12><span>saddhā … </span></div><p><div class=verse-container id=kv7.4:1.13><span>vīriyaṁ … </span></div><p><div class=verse-container id=kv7.4:1.14><span>sati … </span></div><p><div class=verse-container id=kv7.4:1.15><span>samādhi … </span></div><p><div class=verse-container id=kv7.4:1.16><span>paññā paresaṁ dātunti? </span></div><p><div class=verse-container id=kv7.4:1.17><span>Na hevaṁ vattabbe …pe…. </span></div><p><div class=verse-container id=kv7.4:2.1><span>Na vattabbaṁ—</span></div><p><div class=verse-container id=kv7.4:2.2><span>“cetasiko dhammo dānan”ti? </span></div><p><div class=verse-container id=kv7.4:2.3><span>Āmantā. </span></div><p><div class=verse-container id=kv7.4:2.4><span>Dānaṁ aniṭṭhaphalaṁ akantaphalaṁ amanuññaphalaṁ secanakaphalaṁ dukkhudrayaṁ dukkhavipākanti? </span></div><p><div class=verse-container id=kv7.4:2.5><span>Na hevaṁ vattabbe …pe… </span></div><p><div class=verse-container id=kv7.4:2.6><span>nanu dānaṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākanti? </span></div><p><div class=verse-container id=kv7.4:2.7><span>Āmantā. </span></div><p><div class=verse-container id=kv7.4:2.8><span>Hañci dānaṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākaṁ, tena vata re vattabbe—</span></div><p><div class=verse-container id=kv7.4:2.9><span>“cetasiko dhammo dānan”ti. </span></div><p><div class=verse-container id=kv7.4:3.1><span>Dānaṁ iṭṭhaphalaṁ vuttaṁ bhagavatā, cīvaraṁ dānanti? </span></div><p><div class=verse-container id=kv7.4:3.2><span>Āmantā. </span></div><p><div class=verse-container id=kv7.4:3.3><span>Cīvaraṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākanti? </span></div><p><div class=verse-container id=kv7.4:3.4><span>Na hevaṁ vattabbe …pe… </span></div><p><div class=verse-container id=kv7.4:3.5><span>dānaṁ iṭṭhaphalaṁ vuttaṁ bhagavatā, piṇḍapāto senāsanaṁ gilānapaccayabhesajjaparikkhāro dānanti? </span></div><p><div class=verse-container id=kv7.4:3.6><span>Āmantā. </span></div><p><div class=verse-container id=kv7.4:3.7><span>Gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo sukhudrayo sukhavipākoti? </span></div><p><div class=verse-container id=kv7.4:3.8><span>Na hevaṁ vattabbe …pe…. </span></div><p><div class=verse-container id=kv7.4:4.1><span>Na vattabbaṁ—</span></div><p><div class=verse-container id=kv7.4:4.2><span>“cetasiko dhammo dānan”ti? </span></div><p><div class=verse-container id=kv7.4:4.3><span>Āmantā. </span></div><p><div class=verse-container id=kv7.4:4.4><span>Nanu vuttaṁ bhagavatā—</span></div><p><div class=verse-container id=kv7.4:5.1><span>“Saddhā hiriyaṁ kusalañca dānaṁ, </span></div><p><div class=verse-container id=kv7.4:5.2><span>Dhammā ete sappurisānuyātā; </span></div><p><div class=verse-container id=kv7.4:5.3><span>Etañhi maggaṁ diviyaṁ vadanti, </span></div><p><div class=verse-container id=kv7.4:5.4><span>Etena hi gacchati devalokan”ti. </span></div><p><div class=verse-container id=kv7.4:6.1><span>Attheva suttantoti? </span></div><p><div class=verse-container id=kv7.4:6.2><span>Āmantā. </span></div><p><div class=verse-container id=kv7.4:6.3><span>Tena hi cetasiko dhammo dānanti. </span></div><p><div class=verse-container id=kv7.4:7.1><span>Na vattabbaṁ—</span></div><p><div class=verse-container id=kv7.4:7.2><span>“cetasiko dhammo dānan”ti? </span></div><p><div class=verse-container id=kv7.4:7.3><span>Āmantā. </span></div><p><div class=verse-container id=kv7.4:7.4><span>Nanu vuttaṁ bhagavatā—</span></div><p><div class=verse-container id=kv7.4:7.5><span>“pañcimāni, bhikkhave, dānāni mahādānāni aggaññāni rattaññāni vaṁsaññāni porāṇāni asaṅkiṇṇāni asaṅkiṇṇapubbāni, na saṅkiyanti na saṅkiyissanti, appaṭikuṭṭhāni samaṇehi brāhmaṇehi viññūhi. </span></div><p><div class=verse-container id=kv7.4:7.6><span>Katamāni pañca? </span></div><p><div class=verse-container id=kv7.4:7.7><span>Idha, bhikkhave, ariyasāvako pāṇātipātaṁ pahāya pāṇātipātā paṭivirato hoti. </span></div><p><div class=verse-container id=kv7.4:7.8><span>Pāṇātipātā paṭivirato, bhikkhave, ariyasāvako aparimāṇānaṁ sattānaṁ abhayaṁ deti averaṁ deti abyābajjhaṁ deti. </span></div><p><div class=verse-container id=kv7.4:7.9><span>Aparimāṇānaṁ sattānaṁ abhayaṁ datvā averaṁ datvā abyābajjhaṁ datvā aparimāṇassa abhayassa averassa abyābajjhassa bhāgī hoti. </span></div><p><div class=verse-container id=kv7.4:7.10><span>Idaṁ, bhikkhave, paṭhamaṁ dānaṁ mahādānaṁ aggaññaṁ rattaññaṁ vaṁsaññaṁ porāṇaṁ asaṅkiṇṇaṁ asaṅkiṇṇapubbaṁ, na saṅkiyati na saṅkiyissati, appaṭikuṭṭhaṁ samaṇehi brāhmaṇehi viññūhi. </span></div><p><div class=verse-container id=kv7.4:7.11><span>Puna caparaṁ, bhikkhave, ariyasāvako adinnādānaṁ pahāya …pe… </span></div><p><div class=verse-container id=kv7.4:7.12><span>kāmesumicchācāraṁ pahāya …pe… </span></div><p><div class=verse-container id=kv7.4:7.13><span>musāvādaṁ pahāya …pe… </span></div><p><div class=verse-container id=kv7.4:7.14><span>surāmerayamajjapamādaṭṭhānaṁ pahāya surāmerayamajjapamādaṭṭhānā paṭivirato hoti. </span></div><p><div class=verse-container id=kv7.4:7.15><span>Surāmerayamajjapamādaṭṭhānā paṭivirato, bhikkhave, ariyasāvako aparimāṇānaṁ sattānaṁ abhayaṁ deti averaṁ deti abyābajjhaṁ deti. </span></div><p><div class=verse-container id=kv7.4:7.16><span>Aparimāṇānaṁ sattānaṁ abhayaṁ datvā averaṁ datvā abyābajjhaṁ datvā aparimāṇassa abhayassa averassa abyābajjhassa bhāgī hoti. </span></div><p><div class=verse-container id=kv7.4:7.17><span>Idaṁ, bhikkhave, pañcamaṁ dānaṁ mahādānaṁ aggaññaṁ rattaññaṁ vaṁsaññaṁ porāṇaṁ asaṅkiṇṇaṁ asaṅkiṇṇapubbaṁ, na saṅkiyati na saṅkiyissati, appaṭikuṭṭhaṁ samaṇehi brāhmaṇehi viññūhi. </span></div><p><div class=verse-container id=kv7.4:7.18><span>Imāni kho, bhikkhave, pañca dānāni mahādānāni aggaññāni rattaññāni vaṁsaññāni porāṇāni asaṅkiṇṇāni asaṅkiṇṇapubbāni, na saṅkiyanti na saṅkiyissanti, appaṭikuṭṭhāni samaṇehi brāhmaṇehi viññūhī”ti. </span></div><p><div class=verse-container id=kv7.4:7.19><span>Attheva suttantoti? </span></div><p><div class=verse-container id=kv7.4:7.20><span>Āmantā. </span></div><p><div class=verse-container id=kv7.4:7.21><span>Tena hi cetasiko dhammo dānanti. </span></div><p><div class=verse-container id=kv7.4:8.1><span>Na vattabbaṁ—</span></div><p><div class=verse-container id=kv7.4:8.2><span>“deyyadhammo dānan”ti? </span></div><p><div class=verse-container id=kv7.4:8.3><span>Āmantā. </span></div><p><div class=verse-container id=kv7.4:8.4><span>Nanu vuttaṁ bhagavatā—</span></div><p><div class=verse-container id=kv7.4:8.5><span>“idhekacco annaṁ deti, pānaṁ deti, vatthaṁ deti, yānaṁ deti, mālaṁ deti, gandhaṁ deti, vilepanaṁ deti, seyyaṁ deti, āvasathaṁ deti, padīpeyyaṁ detī”ti. </span></div><p><div class=verse-container id=kv7.4:8.6><span>Attheva suttantoti? </span></div><p><div class=verse-container id=kv7.4:8.7><span>Āmantā. </span></div><p><div class=verse-container id=kv7.4:8.8><span>Tena hi deyyadhammo dānanti. </span></div><p><div class=verse-container id=kv7.4:9.1><span>Deyyadhammo dānanti? </span></div><p><div class=verse-container id=kv7.4:9.2><span>Āmantā. </span></div><p><div class=verse-container id=kv7.4:9.3><span>Deyyadhammo iṭṭhaphalo kantaphalo manuññaphalo asecanakaphalo sukhudrayo sukhavipākoti? </span></div><p><div class=verse-container id=kv7.4:9.4><span>Na hevaṁ vattabbe …pe… </span></div><p><div class=verse-container id=kv7.4:9.5><span>dānaṁ iṭṭhaphalaṁ vuttaṁ bhagavatā, cīvaraṁ dānanti? </span></div><p><div class=verse-container id=kv7.4:9.6><span>Āmantā. </span></div><p><div class=verse-container id=kv7.4:9.7><span>Cīvaraṁ iṭṭhaphalaṁ kantaphalaṁ manuññaphalaṁ asecanakaphalaṁ sukhudrayaṁ sukhavipākanti? </span></div><p><div class=verse-container id=kv7.4:9.8><span>Na hevaṁ vattabbe …pe… </span></div><p><div class=verse-container id=kv7.4:9.9><span>dānaṁ iṭṭhaphalaṁ vuttaṁ bhagavatā, piṇḍapāto dānaṁ … </span></div><p><div class=verse-container id=kv7.4:9.10><span>senāsanaṁ dānaṁ … </span></div><p><div class=verse-container id=kv7.4:9.11><span>gilānapaccayabhesajjaparikkhāro dānanti? </span></div><p><div class=verse-container id=kv7.4:9.12><span>Āmantā. </span></div><p><div class=verse-container id=kv7.4:9.13><span>Gilānapaccayabhesajjaparikkhāro iṭṭhaphalo kantaphalo manuññaphalo asecanakaphalo sukhudrayo sukhavipākoti? </span></div><p><div class=verse-container id=kv7.4:9.14><span>Na hevaṁ vattabbe …pe… </span></div><p><div class=verse-container id=kv7.4:9.15><span>tena hi na vattabbaṁ—</span></div><p><div class=verse-container id=kv7.4:9.16><span>“deyyadhammo dānan”ti. </span></div><p><div class=verse-container id=kv7.4:9.17><span>Dānakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0007/kv0007P0003.html>Previous</a><a href=/canon/en/pli/ms/abhidhamma/kv/kv0007/kv0007P0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>