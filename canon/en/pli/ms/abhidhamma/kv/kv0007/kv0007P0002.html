<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0001.html>Previous</a><a href=/canon/en/pli/ms/abhidhamma/kv/kv0007/kv0007P0003.html>Next</a></div><p id=kv7.2:0.1><span class=root>Kathāvatthu </span><br><p id=kv7.2:0.2><span class=root>Mahāpaṇṇāsaka </span><br><p id=kv7.2:0.3><span class=root>Sattamavagga </span><br><p id=kv7.2:0.4><span class="root big-bold">Sampayuttakathā </span><br><p id=kv7.2:1.1><span class=root>Natthi keci dhammā kehici dhammehi sampayuttāti? </span><br><p id=kv7.2:1.2><span class=root>Āmantā. </span><br><p id=kv7.2:1.3><span class=root>Nanu atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇāti? </span><br><p id=kv7.2:1.4><span class=root>Āmantā. </span><br><p id=kv7.2:1.5><span class=root>Hañci atthi keci dhammā kehici dhammehi sahagatā sahajātā saṁsaṭṭhā ekuppādā ekanirodhā ekavatthukā ekārammaṇā, no ca vata re vattabbe—</span><br><p id=kv7.2:1.6><span class=root>“natthi keci dhammā kehici dhammehi sampayuttā”ti. </span><br><p id=kv7.2:2.1><span class=root>Vedanākkhandho saññākkhandhena sahajātoti? </span><br><p id=kv7.2:2.2><span class=root>Āmantā. </span><br><p id=kv7.2:2.3><span class=root>Hañci vedanākkhandho saññākkhandhena sahajāto, tena vata re vattabbe—</span><br><p id=kv7.2:2.4><span class=root>“vedanākkhandho saññākkhandhena sampayutto”ti. </span><br><p id=kv7.2:3.1><span class=root>Vedanākkhandho saṅkhārakkhandhena … </span><br><p id=kv7.2:3.2><span class=root>viññāṇakkhandhena sahajātoti? </span><br><p id=kv7.2:3.3><span class=root>Āmantā. </span><br><p id=kv7.2:3.4><span class=root>Hañci vedanākkhandho viññāṇakkhandhena sahajāto, tena vata re vattabbe—</span><br><p id=kv7.2:3.5><span class=root>“vedanākkhandho viññāṇakkhandhena sampayutto”ti. </span><br><p id=kv7.2:4.1><span class=root>Saññākkhandho … </span><br><p id=kv7.2:4.2><span class=root>saṅkhārakkhandho … </span><br><p id=kv7.2:4.3><span class=root>viññāṇakkhandho vedanākkhandhena … </span><br><p id=kv7.2:4.4><span class=root>saññākkhandhena … </span><br><p id=kv7.2:4.5><span class=root>saṅkhārakkhandhena sahajātoti? </span><br><p id=kv7.2:4.6><span class=root>Āmantā. </span><br><p id=kv7.2:4.7><span class=root>Hañci viññāṇakkhandho saṅkhārakkhandhena sahajāto, tena vata re vattabbe—</span><br><p id=kv7.2:4.8><span class=root>“viññāṇakkhandho saṅkhārakkhandhena sampayutto”ti. </span><br><p id=kv7.2:5.1><span class=root>Yathā tilamhi telaṁ anugataṁ anupaviṭṭhaṁ, ucchumhi raso anugato anupaviṭṭho; </span><br><p id=kv7.2:5.2><span class=root>evameva te dhammā tehi dhammehi anugatā anupaviṭṭhāti? </span><br><p id=kv7.2:5.3><span class=root>Na hevaṁ vattabbe …pe…. </span><br><p id=kv7.2:5.4><span class=root>Sampayuttakathā niṭṭhitā. </span><br></main><footer class="container footer"><small><a href=/about/>Contact info</a></small></footer>