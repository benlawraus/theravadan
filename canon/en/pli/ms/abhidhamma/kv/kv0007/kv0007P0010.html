<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0009.html>Previous</a><a href=/canon/en/pli/ms/abhidhamma/kv/kv0008.html>Next</a></div><p><div class=verse-container id=kv7.10:0.1><span>Kathāvatthu </span></div><p><div class=verse-container id=kv7.10:0.2><span>Mahāpaṇṇāsaka </span></div><p><div class=verse-container id=kv7.10:0.3><span>Sattamavagga </span></div><p><div class=verse-container id=kv7.10:0.4><span class=big-bold>Vipākovipākadhammadhammotikathā </span></div><p><div class=verse-container id=kv7.10:1.1><span>Vipāko vipākadhammadhammoti? </span></div><p><div class=verse-container id=kv7.10:1.2><span>Āmantā. </span></div><p><div class=verse-container id=kv7.10:1.3><span>Tassa vipāko vipākadhammadhammoti? </span></div><p><div class=verse-container id=kv7.10:1.4><span>Na hevaṁ vattabbe …pe… </span></div><p><div class=verse-container id=kv7.10:1.5><span>tassa vipāko vipākadhammadhammoti? </span></div><p><div class=verse-container id=kv7.10:1.6><span>Āmantā. </span></div><p><div class=verse-container id=kv7.10:1.7><span>Tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti? </span></div><p><div class=verse-container id=kv7.10:1.8><span>Na hevaṁ vattabbe …pe…. </span></div><p><div class=verse-container id=kv7.10:2.1><span>Vipāko vipākadhammadhammoti? </span></div><p><div class=verse-container id=kv7.10:2.2><span>Āmantā. </span></div><p><div class=verse-container id=kv7.10:2.3><span>Vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti? </span></div><p><div class=verse-container id=kv7.10:2.4><span>Na hevaṁ vattabbe …pe…. </span></div><p><div class=verse-container id=kv7.10:3.1><span>Vipāko vipākadhammadhammoti? </span></div><p><div class=verse-container id=kv7.10:3.2><span>Āmantā. </span></div><p><div class=verse-container id=kv7.10:3.3><span>Vipāko ca vipākadhammadhammo ca vipākadhammadhammo ca vipāko ca sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti? </span></div><p><div class=verse-container id=kv7.10:3.4><span>Na hevaṁ vattabbe …pe…. </span></div><p><div class=verse-container id=kv7.10:4.1><span>Vipāko vipākadhammadhammoti? </span></div><p><div class=verse-container id=kv7.10:4.2><span>Āmantā. </span></div><p><div class=verse-container id=kv7.10:4.3><span>Taññeva akusalaṁ so akusalassa vipāko, taññeva kusalaṁ so kusalassa vipākoti? </span></div><p><div class=verse-container id=kv7.10:4.4><span>Na hevaṁ vattabbe …pe…. </span></div><p><div class=verse-container id=kv7.10:5.1><span>Vipāko vipākadhammadhammoti? </span></div><p><div class=verse-container id=kv7.10:5.2><span>Āmantā. </span></div><p><div class=verse-container id=kv7.10:5.3><span>Yeneva cittena pāṇaṁ hanati teneva cittena niraye paccati, yeneva cittena dānaṁ deti teneva cittena sagge modatīti? </span></div><p><div class=verse-container id=kv7.10:5.4><span>Na hevaṁ vattabbe …pe…. </span></div><p><div class=verse-container id=kv7.10:6.1><span>Na vattabbaṁ—</span></div><p><div class=verse-container id=kv7.10:6.2><span>“vipāko vipākadhammadhammo”ti? </span></div><p><div class=verse-container id=kv7.10:6.3><span>Āmantā. </span></div><p><div class=verse-container id=kv7.10:6.4><span>Nanu vipākā cattāro khandhā arūpino aññamaññapaccayāti? </span></div><p><div class=verse-container id=kv7.10:6.5><span>Āmantā. </span></div><p><div class=verse-container id=kv7.10:6.6><span>Hañci vipākā cattāro khandhā arūpino aññamaññapaccayā, tena vata re vattabbe—</span></div><p><div class=verse-container id=kv7.10:6.7><span>“vipāko vipākadhammadhammo”ti. </span></div><p><div class=verse-container id=kv7.10:6.8><span>Vipāko vipākadhammadhammotikathā niṭṭhitā. </span></div><p><div class=verse-container id=kv7.10:6.9><span>Sattamo vaggo. </span></div><p><div class=verse-container id=kv7.10:6.10><span>Tassuddānaṁ </span></div><p><div class=verse-container id=kv7.10:7.1><span>Saṅgaho, sampayutto, cetasiko dhammo, cetasikaṁ dānaṁ, paribhogamayaṁ puññaṁ vaḍḍhati, ito dinnena tattha yāpenti, pathavī kammavipāko, jarāmaraṇaṁ vipāko, natthi ariyadhammavipāko, vipāko vipākadhammadhammoti. </span></div><div class=flex-between><a href=/canon/en/pli/ms/abhidhamma/kv/kv0007/kv0007P0009.html>Previous</a><a href=/canon/en/pli/ms/abhidhamma/kv/kv0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>