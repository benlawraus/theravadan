<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0009.html>Previous</a><a href=/canon/en/pli/ms/abhidhamma/kv/kv0008.html>Next</a></div><p id=kv7.10:0.1><span class=root>Kathāvatthu </span><br><p id=kv7.10:0.2><span class=root>Mahāpaṇṇāsaka </span><br><p id=kv7.10:0.3><span class=root>Sattamavagga </span><br><p id=kv7.10:0.4><span class="root big-bold">Vipākovipākadhammadhammotikathā </span><br><p id=kv7.10:1.1><span class=root>Vipāko vipākadhammadhammoti? </span><br><p id=kv7.10:1.2><span class=root>Āmantā. </span><br><p id=kv7.10:1.3><span class=root>Tassa vipāko vipākadhammadhammoti? </span><br><p id=kv7.10:1.4><span class=root>Na hevaṁ vattabbe …pe… </span><br><p id=kv7.10:1.5><span class=root>tassa vipāko vipākadhammadhammoti? </span><br><p id=kv7.10:1.6><span class=root>Āmantā. </span><br><p id=kv7.10:1.7><span class=root>Tassa tasseva natthi dukkhassa antakiriyā natthi vaṭṭupacchedo natthi anupādāparinibbānanti? </span><br><p id=kv7.10:1.8><span class=root>Na hevaṁ vattabbe …pe…. </span><br><p id=kv7.10:2.1><span class=root>Vipāko vipākadhammadhammoti? </span><br><p id=kv7.10:2.2><span class=root>Āmantā. </span><br><p id=kv7.10:2.3><span class=root>Vipākoti vā vipākadhammadhammoti vā vipākadhammadhammoti vā vipākoti vā esese ekaṭṭhe same samabhāge tajjāteti? </span><br><p id=kv7.10:2.4><span class=root>Na hevaṁ vattabbe …pe…. </span><br><p id=kv7.10:3.1><span class=root>Vipāko vipākadhammadhammoti? </span><br><p id=kv7.10:3.2><span class=root>Āmantā. </span><br><p id=kv7.10:3.3><span class=root>Vipāko ca vipākadhammadhammo ca vipākadhammadhammo ca vipāko ca sahagatā sahajātā saṁsaṭṭhā sampayuttā ekuppādā ekanirodhā ekavatthukā ekārammaṇāti? </span><br><p id=kv7.10:3.4><span class=root>Na hevaṁ vattabbe …pe…. </span><br><p id=kv7.10:4.1><span class=root>Vipāko vipākadhammadhammoti? </span><br><p id=kv7.10:4.2><span class=root>Āmantā. </span><br><p id=kv7.10:4.3><span class=root>Taññeva akusalaṁ so akusalassa vipāko, taññeva kusalaṁ so kusalassa vipākoti? </span><br><p id=kv7.10:4.4><span class=root>Na hevaṁ vattabbe …pe…. </span><br><p id=kv7.10:5.1><span class=root>Vipāko vipākadhammadhammoti? </span><br><p id=kv7.10:5.2><span class=root>Āmantā. </span><br><p id=kv7.10:5.3><span class=root>Yeneva cittena pāṇaṁ hanati teneva cittena niraye paccati, yeneva cittena dānaṁ deti teneva cittena sagge modatīti? </span><br><p id=kv7.10:5.4><span class=root>Na hevaṁ vattabbe …pe…. </span><br><p id=kv7.10:6.1><span class=root>Na vattabbaṁ—</span><br><p id=kv7.10:6.2><span class=root>“vipāko vipākadhammadhammo”ti? </span><br><p id=kv7.10:6.3><span class=root>Āmantā. </span><br><p id=kv7.10:6.4><span class=root>Nanu vipākā cattāro khandhā arūpino aññamaññapaccayāti? </span><br><p id=kv7.10:6.5><span class=root>Āmantā. </span><br><p id=kv7.10:6.6><span class=root>Hañci vipākā cattāro khandhā arūpino aññamaññapaccayā, tena vata re vattabbe—</span><br><p id=kv7.10:6.7><span class=root>“vipāko vipākadhammadhammo”ti. </span><br><p id=kv7.10:6.8><span class=root>Vipāko vipākadhammadhammotikathā niṭṭhitā. </span><br><p id=kv7.10:6.9><span class=root>Sattamo vaggo. </span><br><p id=kv7.10:6.10><span class=root>Tassuddānaṁ </span><br><p id=kv7.10:7.1><span class=root>Saṅgaho, sampayutto, cetasiko dhammo, cetasikaṁ dānaṁ, paribhogamayaṁ puññaṁ vaḍḍhati, ito dinnena tattha yāpenti, pathavī kammavipāko, jarāmaraṇaṁ vipāko, natthi ariyadhammavipāko, vipāko vipākadhammadhammoti. </span><br></main><footer class="container footer"><small><a href=/about>Contact info</a></small></footer>