<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0005.html>Previous</a><a href=/canon/en/pli/ms/abhidhamma/kv/kv0007/kv0007P0007.html>Next</a></div><p id=kv7.6:0.1><span class=root>Kathāvatthu </span><br><p id=kv7.6:0.2><span class=root>Mahāpaṇṇāsaka </span><br><p id=kv7.6:0.3><span class=root>Sattamavagga </span><br><p id=kv7.6:0.4><span class="root big-bold">Itodinnakathā </span><br><p id=kv7.6:1.1><span class=root>Ito dinnena tattha yāpentīti? </span><br><p id=kv7.6:1.2><span class=root>Āmantā. </span><br><p id=kv7.6:1.3><span class=root>Ito cīvaraṁ denti taṁ cīvaraṁ tattha paribhuñjantīti? </span><br><p id=kv7.6:1.4><span class=root>Na hevaṁ vattabbe …pe… </span><br><p id=kv7.6:1.5><span class=root>ito piṇḍapātaṁ denti, ito senāsanaṁ denti, ito gilānapaccayabhesajjaparikkhāraṁ denti, ito khādanīyaṁ denti, ito bhojanīyaṁ denti, ito pānīyaṁ denti; </span><br><p id=kv7.6:1.6><span class=root>taṁ pānīyaṁ tattha paribhuñjantīti? </span><br><p id=kv7.6:1.7><span class=root>Na hevaṁ vattabbe …pe…. </span><br><p id=kv7.6:2.1><span class=root>Ito dinnena tattha yāpentīti? </span><br><p id=kv7.6:2.2><span class=root>Āmantā. </span><br><p id=kv7.6:2.3><span class=root>Añño aññassa kārako parakataṁ sukhadukkhaṁ añño karoti, añño paṭisaṁvedetīti? </span><br><p id=kv7.6:2.4><span class=root>Na hevaṁ vattabbe …pe…. </span><br><p id=kv7.6:3.1><span class=root>Na vattabbaṁ—</span><br><p id=kv7.6:3.2><span class=root>“ito dinnena tattha yāpentī”ti? </span><br><p id=kv7.6:3.3><span class=root>Āmantā. </span><br><p id=kv7.6:3.4><span class=root>Nanu petā attano atthāya dānaṁ dentaṁ anumodenti, cittaṁ pasādenti, pītiṁ uppādenti, somanassaṁ paṭilabhantīti? </span><br><p id=kv7.6:3.5><span class=root>Āmantā. </span><br><p id=kv7.6:3.6><span class=root>Hañci petā attano atthāya dānaṁ dentaṁ anumodenti, cittaṁ pasādenti, pītiṁ uppādenti, somanassaṁ paṭilabhanti; </span><br><p id=kv7.6:3.7><span class=root>tena vata re vattabbe—</span><br><p id=kv7.6:3.8><span class=root>“ito dinnena tattha yāpentī”ti. </span><br><p id=kv7.6:4.1><span class=root>Na vattabbaṁ—</span><br><p id=kv7.6:4.2><span class=root>“ito dinnena tattha yāpentī”ti? </span><br><p id=kv7.6:4.3><span class=root>Āmantā. </span><br><p id=kv7.6:4.4><span class=root>Nanu vuttaṁ bhagavatā—</span><br><p id=kv7.6:5.1><span class=root>“Unname udakaṁ vuṭṭhaṁ, </span><br><p id=kv7.6:5.2><span class=root>yathāninnaṁ pavattati; </span><br><p id=kv7.6:5.3><span class=root>Evameva ito dinnaṁ, </span><br><p id=kv7.6:5.4><span class=root>petānaṁ upakappati. </span><br><p id=kv7.6:6.1><span class=root>Yathā vārivahā pūrā, </span><br><p id=kv7.6:6.2><span class=root>paripūrenti sāgaraṁ; </span><br><p id=kv7.6:6.3><span class=root>Evameva ito dinnaṁ, </span><br><p id=kv7.6:6.4><span class=root>petānaṁ upakappati. </span><br><p id=kv7.6:7.1><span class=root>Na hi tattha kasī atthi, </span><br><p id=kv7.6:7.2><span class=root>gorakkhettha na vijjati; </span><br><p id=kv7.6:7.3><span class=root>Vaṇijjā tādisī natthi, </span><br><p id=kv7.6:7.4><span class=root>hiraññena kayākayaṁ; </span><br><p id=kv7.6:7.5><span class=root>Ito dinnena yāpenti, </span><br><p id=kv7.6:7.6><span class=root>petā kālaṅkatā tahin”ti. </span><br><p id=kv7.6:8.1><span class=root>Attheva suttantoti? </span><br><p id=kv7.6:8.2><span class=root>Āmantā. </span><br><p id=kv7.6:8.3><span class=root>Tena hi ito dinnena tattha yāpentīti. </span><br><p id=kv7.6:9.1><span class=root>Na vattabbaṁ—</span><br><p id=kv7.6:9.2><span class=root>“ito dinnena tattha yāpentī”ti? </span><br><p id=kv7.6:9.3><span class=root>Āmantā. </span><br><p id=kv7.6:9.4><span class=root>Nanu vuttaṁ bhagavatā—</span><br><p id=kv7.6:9.5><span class=root>“pañcimāni, bhikkhave, ṭhānāni sampassantā mātāpitaro puttaṁ icchanti kule jāyamānaṁ. </span><br><p id=kv7.6:9.6><span class=root>Katamāni pañca? </span><br><p id=kv7.6:9.7><span class=root>Bhaṭo vā no bharissati, kiccaṁ vā no karissati, kulavaṁso ciraṁ ṭhassati, dāyajjaṁ paṭipajjissati, atha vā pana petānaṁ kālaṅkatānaṁ dakkhiṇaṁ anuppadassati—</span><br><p id=kv7.6:9.8><span class=root>imāni kho, bhikkhave, pañca ṭhānāni sampassantā mātāpitaro puttaṁ icchanti kule jāyamānanti. </span><br><p id=kv7.6:10.1><span class=root>Pañca ṭhānāni sampassaṁ, </span><br><p id=kv7.6:10.2><span class=root>puttaṁ icchanti paṇḍitā; </span><br><p id=kv7.6:10.3><span class=root>Bhaṭo vā no bharissati, </span><br><p id=kv7.6:10.4><span class=root>kiccaṁ vā no karissati. </span><br><p id=kv7.6:11.1><span class=root>Kulavaṁso ciraṁ tiṭṭhe, </span><br><p id=kv7.6:11.2><span class=root>dāyajjaṁ paṭipajjati; </span><br><p id=kv7.6:11.3><span class=root>Atha vā pana petānaṁ, </span><br><p id=kv7.6:11.4><span class=root>dakkhiṇaṁ anuppadassati. </span><br><p id=kv7.6:12.1><span class=root>Ṭhānānetāni sampassaṁ, </span><br><p id=kv7.6:12.2><span class=root>puttaṁ icchanti paṇḍitā; </span><br><p id=kv7.6:12.3><span class=root>Tasmā santo sappurisā, </span><br><p id=kv7.6:12.4><span class=root>kataññū katavedino. </span><br><p id=kv7.6:13.1><span class=root>Bharanti mātāpitaro, </span><br><p id=kv7.6:13.2><span class=root>pubbe katamanussaraṁ; </span><br><p id=kv7.6:13.3><span class=root>Karonti tesaṁ kiccāni, </span><br><p id=kv7.6:13.4><span class=root>yathā taṁ pubbakārinaṁ. </span><br><p id=kv7.6:14.1><span class=root>Ovādakārī bhaṭaposī, </span><br><p id=kv7.6:14.2><span class=root>kulavaṁsaṁ ahāpayaṁ; </span><br><p id=kv7.6:14.3><span class=root>Saddho sīlena sampanno, </span><br><p id=kv7.6:14.4><span class=root>putto hoti pasaṁsiyo”ti. </span><br><p id=kv7.6:15.1><span class=root>Attheva suttantoti? </span><br><p id=kv7.6:15.2><span class=root>Āmantā. </span><br><p id=kv7.6:15.3><span class=root>Tena hi ito dinnena tattha yāpentīti. </span><br><p id=kv7.6:15.4><span class=root>Ito dinnakathā niṭṭhitā. </span><br></main><footer class="container footer"><small><a href=/about/>Contact info</a></small></footer>