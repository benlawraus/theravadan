<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007/kv0007P0006.html>Previous</a><a href=/canon/en/pli/ms/abhidhamma/kv/kv0007/kv0007P0008.html>Next</a></div><p><div class=verse-container id=kv7.7:0.1><span>Kathāvatthu </span></div><p><div class=verse-container id=kv7.7:0.2><span>Mahāpaṇṇāsaka </span></div><p><div class=verse-container id=kv7.7:0.3><span>Sattamavagga </span></div><p><div class=verse-container id=kv7.7:0.4><span class=big-bold>Pathavīkammavipākotikathā </span></div><p><div class=verse-container id=kv7.7:1.1><span>Pathavī kammavipākoti? </span></div><p><div class=verse-container id=kv7.7:1.2><span>Āmantā. </span></div><p><div class=verse-container id=kv7.7:1.3><span>Sukhavedaniyā dukkhavedaniyā adukkhamasukhavedaniyā, sukhāya vedanāya sampayuttā, dukkhāya vedanāya sampayuttā, adukkhamasukhāya vedanāya sampayuttā, phassena sampayuttā, vedanāya sampayuttā, saññāya sampayuttā, cetanāya sampayuttā, cittena sampayuttā, sārammaṇā; </span></div><p><div class=verse-container id=kv7.7:1.4><span>atthi tāya āvaṭṭanā ābhogo samannāhāro manasikāro cetanā patthanā paṇidhīti? </span></div><p><div class=verse-container id=kv7.7:1.5><span>Na hevaṁ vattabbe …pe… </span></div><p><div class=verse-container id=kv7.7:1.6><span>nanu na sukhavedaniyā na dukkhavedaniyā na adukkhamasukhavedaniyā, na sukhāya vedanāya sampayuttā, na dukkhāya vedanāya sampayuttā, na adukkhamasukhāya vedanāya sampayuttā, na phassena sampayuttā, na vedanāya sampayuttā, na saññāya sampayuttā, na cetanāya sampayuttā, na cittena sampayuttā, anārammaṇā; </span></div><p><div class=verse-container id=kv7.7:1.7><span>natthi tāya āvaṭṭanā ābhogo samannāhāro manasikāro cetanā patthanā paṇidhīti? </span></div><p><div class=verse-container id=kv7.7:1.8><span>Āmantā. </span></div><p><div class=verse-container id=kv7.7:1.9><span>Hañci na sukhavedaniyā na dukkhavedaniyā …pe… </span></div><p><div class=verse-container id=kv7.7:1.10><span>anārammaṇā; </span></div><p><div class=verse-container id=kv7.7:1.11><span>natthi tāya āvaṭṭanā …pe… paṇidhi, no ca vata re vattabbe—</span></div><p><div class=verse-container id=kv7.7:1.12><span>“pathavī kammavipāko”ti. </span></div><p><div class=verse-container id=kv7.7:2.1><span>Phasso kammavipāko, phasso sukhavedaniyo dukkhavedaniyo adukkhamasukhavedaniyo sukhāya vedanāya sampayutto dukkhāya …pe… adukkhamasukhāya vedanāya sampayutto phassena sampayutto vedanāya sampayutto saññāya sampayutto cetanāya sampayutto cittena sampayutto sārammaṇo; </span></div><p><div class=verse-container id=kv7.7:2.2><span>atthi tassa āvaṭṭanā …pe… paṇidhīti? </span></div><p><div class=verse-container id=kv7.7:2.3><span>Āmantā. </span></div><p><div class=verse-container id=kv7.7:2.4><span>Pathavī kammavipāko, pathavī sukhavedaniyā dukkhavedaniyā adukkhamasukhavedaniyā sukhāya vedanāya sampayuttā dukkhāya …pe… adukkhamasukhāya vedanāya sampayuttā phassena sampayuttā vedanāya sampayuttā saññāya sampayuttā cetanāya sampayuttā cittena sampayuttā sārammaṇā; </span></div><p><div class=verse-container id=kv7.7:2.5><span>atthi tāya āvaṭṭanā ābhogo samannāhāro manasikāro cetanā patthanā paṇidhīti? </span></div><p><div class=verse-container id=kv7.7:2.6><span>Na hevaṁ vattabbe …pe… </span></div><p><div class=verse-container id=kv7.7:2.7><span>pathavī kammavipāko, pathavī na sukhavedaniyā na dukkhavedaniyā …pe… anārammaṇā; </span></div><p><div class=verse-container id=kv7.7:2.8><span>natthi tāya āvaṭṭanā …pe… paṇidhīti? </span></div><p><div class=verse-container id=kv7.7:2.9><span>Āmantā. </span></div><p><div class=verse-container id=kv7.7:2.10><span>Phasso kammavipāko, phasso na sukhavedaniyo na dukkhavedaniyo …pe… anārammaṇo; </span></div><p><div class=verse-container id=kv7.7:2.11><span>natthi tassa āvaṭṭanā …pe… paṇidhīti? </span></div><p><div class=verse-container id=kv7.7:2.12><span>Na hevaṁ vattabbe …pe…. </span></div><p><div class=verse-container id=kv7.7:3.1><span>Pathavī kammavipākoti? </span></div><p><div class=verse-container id=kv7.7:3.2><span>Āmantā. </span></div><p><div class=verse-container id=kv7.7:3.3><span>Pathavī paggahaniggahupagā chedanabhedanupagāti? </span></div><p><div class=verse-container id=kv7.7:3.4><span>Āmantā. </span></div><p><div class=verse-container id=kv7.7:3.5><span>Kammavipāko paggahaniggahupago chedanabhedanupagoti? </span></div><p><div class=verse-container id=kv7.7:3.6><span>Na hevaṁ vattabbe …pe…. </span></div><p><div class=verse-container id=kv7.7:4.1><span>Labbhā pathavī ketuṁ vikketuṁ āṭhapetuṁ ocinituṁ vicinitunti? </span></div><p><div class=verse-container id=kv7.7:4.2><span>Āmantā. </span></div><p><div class=verse-container id=kv7.7:4.3><span>Labbhā kammavipāko ketuṁ vikketuṁ āṭhapetuṁ ocinituṁ vicinitunti? </span></div><p><div class=verse-container id=kv7.7:4.4><span>Na hevaṁ vattabbe …pe…. </span></div><p><div class=verse-container id=kv7.7:5.1><span>Pathavī paresaṁ sādhāraṇāti? </span></div><p><div class=verse-container id=kv7.7:5.2><span>Āmantā. </span></div><p><div class=verse-container id=kv7.7:5.3><span>Kammavipāko paresaṁ sādhāraṇoti? </span></div><p><div class=verse-container id=kv7.7:5.4><span>Na hevaṁ vattabbe …pe…. </span></div><p><div class=verse-container id=kv7.7:6.1><span>Kammavipāko paresaṁ sādhāraṇoti? </span></div><p><div class=verse-container id=kv7.7:6.2><span>Āmantā. </span></div><p><div class=verse-container id=kv7.7:6.3><span>Nanu vuttaṁ bhagavatā—</span></div><p><div class=verse-container id=kv7.7:7.1><span>“Asādhāraṇamaññesaṁ, </span></div><p><div class=verse-container id=kv7.7:7.2><span>acoraharaṇo nidhi; </span></div><p><div class=verse-container id=kv7.7:7.3><span>Kayirātha macco puññāni, </span></div><p><div class=verse-container id=kv7.7:7.4><span>sace sucaritaṁ care”ti. </span></div><p><div class=verse-container id=kv7.7:8.1><span>Attheva suttantoti? </span></div><p><div class=verse-container id=kv7.7:8.2><span>Āmantā. </span></div><p><div class=verse-container id=kv7.7:8.3><span>Tena hi na vattabbaṁ—</span></div><p><div class=verse-container id=kv7.7:8.4><span>“kammavipāko paresaṁ sādhāraṇo”ti. </span></div><p><div class=verse-container id=kv7.7:9.1><span>Pathavī kammavipākoti? </span></div><p><div class=verse-container id=kv7.7:9.2><span>Āmantā. </span></div><p><div class=verse-container id=kv7.7:9.3><span>Paṭhamaṁ pathavī saṇṭhāti, pacchā sattā uppajjantīti? </span></div><p><div class=verse-container id=kv7.7:9.4><span>Āmantā. </span></div><p><div class=verse-container id=kv7.7:9.5><span>Paṭhamaṁ vipāko uppajjati, pacchā vipākapaṭilābhāya kammaṁ karontīti? </span></div><p><div class=verse-container id=kv7.7:9.6><span>Na hevaṁ vattabbe …pe…. </span></div><p><div class=verse-container id=kv7.7:10.1><span>Pathavī sabbasattānaṁ kammavipākoti? </span></div><p><div class=verse-container id=kv7.7:10.2><span>Āmantā. </span></div><p><div class=verse-container id=kv7.7:10.3><span>Sabbe sattā pathaviṁ paribhuñjantīti? </span></div><p><div class=verse-container id=kv7.7:10.4><span>Na hevaṁ vattabbe …pe… </span></div><p><div class=verse-container id=kv7.7:10.5><span>sabbe sattā pathaviṁ paribhuñjantīti? </span></div><p><div class=verse-container id=kv7.7:10.6><span>Āmantā. </span></div><p><div class=verse-container id=kv7.7:10.7><span>Atthi keci pathaviṁ aparibhuñjitvā parinibbāyantīti? </span></div><p><div class=verse-container id=kv7.7:10.8><span>Āmantā. </span></div><p><div class=verse-container id=kv7.7:10.9><span>Atthi keci kammavipākaṁ akhepetvā parinibbāyantīti? </span></div><p><div class=verse-container id=kv7.7:10.10><span>Na hevaṁ vattabbe …pe…. </span></div><p><div class=verse-container id=kv7.7:11.1><span>Pathavī cakkavattisattassa kammavipākoti? </span></div><p><div class=verse-container id=kv7.7:11.2><span>Āmantā. </span></div><p><div class=verse-container id=kv7.7:11.3><span>Aññe sattā pathaviṁ paribhuñjantīti? </span></div><p><div class=verse-container id=kv7.7:11.4><span>Āmantā. </span></div><p><div class=verse-container id=kv7.7:11.5><span>Cakkavattisattassa kammavipākaṁ aññe sattā paribhuñjantīti? </span></div><p><div class=verse-container id=kv7.7:11.6><span>Na hevaṁ vattabbe …pe… </span></div><p><div class=verse-container id=kv7.7:11.7><span>cakkavattisattassa kammavipākaṁ aññe sattā paribhuñjantīti? </span></div><p><div class=verse-container id=kv7.7:11.8><span>Āmantā. </span></div><p><div class=verse-container id=kv7.7:11.9><span>Cakkavattisattassa phassaṁ vedanaṁ saññaṁ cetanaṁ cittaṁ saddhaṁ vīriyaṁ satiṁ samādhiṁ paññaṁ aññe sattā paribhuñjantīti? </span></div><p><div class=verse-container id=kv7.7:11.10><span>Na hevaṁ vattabbe …pe…. </span></div><p><div class=verse-container id=kv7.7:12.1><span>Na vattabbaṁ—</span></div><p><div class=verse-container id=kv7.7:12.2><span>“pathavī kammavipāko”ti? </span></div><p><div class=verse-container id=kv7.7:12.3><span>Āmantā. </span></div><p><div class=verse-container id=kv7.7:12.4><span>Nanu atthi issariyasaṁvattaniyaṁ kammaṁ adhipaccasaṁvattaniyaṁ kammanti? </span></div><p><div class=verse-container id=kv7.7:12.5><span>Āmantā. </span></div><p><div class=verse-container id=kv7.7:12.6><span>Hañci atthi issariyasaṁvattaniyaṁ kammaṁ adhipaccasaṁvattaniyaṁ kammaṁ, tena vata re vattabbe—</span></div><p><div class=verse-container id=kv7.7:12.7><span>“pathavī kammavipāko”ti. </span></div><p><div class=verse-container id=kv7.7:12.8><span>Pathavī kammavipākotikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0007/kv0007P0006.html>Previous</a><a href=/canon/en/pli/ms/abhidhamma/kv/kv0007/kv0007P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>