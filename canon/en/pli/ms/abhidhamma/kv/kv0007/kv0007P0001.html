<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0007.html> Mahāpaṇṇāsaka Sattamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0007.html>Previous</a><a href=/canon/en/pli/ms/abhidhamma/kv/kv0007/kv0007P0002.html>Next</a></div><p><div class=verse-container id=kv7.1:0.1><span>Kathāvatthu </span></div><p><div class=verse-container id=kv7.1:0.2><span>Niyāmapaṇṇāsaka </span></div><p><div class=verse-container id=kv7.1:0.3><span>Sattamavagga </span></div><p><div class=verse-container id=kv7.1:0.4><span class=big-bold>Saṅgahitakathā </span></div><p><div class=verse-container id=kv7.1:1.1><span>Natthi keci dhammā kehici dhammehi saṅgahitāti? </span></div><p><div class=verse-container id=kv7.1:1.2><span>Āmantā. </span></div><p><div class=verse-container id=kv7.1:1.3><span>Nanu atthi keci dhammā kehici dhammehi gaṇanaṁ gacchanti uddesaṁ gacchanti pariyāpannāti? </span></div><p><div class=verse-container id=kv7.1:1.4><span>Āmantā. </span></div><p><div class=verse-container id=kv7.1:1.5><span>Hañci atthi keci dhammā kehici dhammehi gaṇanaṁ gacchanti uddesaṁ gacchanti pariyāpannā, no ca vata re vattabbe—</span></div><p><div class=verse-container id=kv7.1:1.6><span>“natthi keci dhammā kehici dhammehi saṅgahitā”ti. </span></div><p><div class=verse-container id=kv7.1:2.1><span>Cakkhāyatanaṁ katamakkhandhagaṇanaṁ gacchatīti? </span></div><p><div class=verse-container id=kv7.1:2.2><span>Rūpakkhandhagaṇanaṁ gacchatīti. </span></div><p><div class=verse-container id=kv7.1:2.3><span>Hañci cakkhāyatanaṁ rūpakkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:2.4><span>“cakkhāyatanaṁ rūpakkhandhena saṅgahitan”ti. </span></div><p><div class=verse-container id=kv7.1:2.5><span>Sotāyatanaṁ …pe… </span></div><p><div class=verse-container id=kv7.1:2.6><span>ghānāyatanaṁ …pe… </span></div><p><div class=verse-container id=kv7.1:2.7><span>jivhāyatanaṁ …pe… </span></div><p><div class=verse-container id=kv7.1:2.8><span>kāyāyatanaṁ katamakkhandhagaṇanaṁ gacchatīti? </span></div><p><div class=verse-container id=kv7.1:2.9><span>Rūpakkhandhagaṇanaṁ gacchatīti. </span></div><p><div class=verse-container id=kv7.1:2.10><span>Hañci kāyāyatanaṁ rūpakkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:2.11><span>“kāyāyatanaṁ rūpakkhandhena saṅgahitan”ti. </span></div><p><div class=verse-container id=kv7.1:3.1><span>Rūpāyatanaṁ …pe… </span></div><p><div class=verse-container id=kv7.1:3.2><span>saddāyatanaṁ …pe… </span></div><p><div class=verse-container id=kv7.1:3.3><span>gandhāyatanaṁ …pe… </span></div><p><div class=verse-container id=kv7.1:3.4><span>rasāyatanaṁ …pe… </span></div><p><div class=verse-container id=kv7.1:3.5><span>phoṭṭhabbāyatanaṁ katamakkhandhagaṇanaṁ gacchatīti? </span></div><p><div class=verse-container id=kv7.1:3.6><span>Rūpakkhandhagaṇanaṁ gacchatīti. </span></div><p><div class=verse-container id=kv7.1:3.7><span>Hañci phoṭṭhabbāyatanaṁ rūpakkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:3.8><span>“phoṭṭhabbāyatanaṁ rūpakkhandhena saṅgahitan”ti. </span></div><p><div class=verse-container id=kv7.1:4.1><span>Sukhā vedanā katamakkhandhagaṇanaṁ gacchatīti? </span></div><p><div class=verse-container id=kv7.1:4.2><span>Vedanākkhandhagaṇanaṁ gacchatīti. </span></div><p><div class=verse-container id=kv7.1:4.3><span>Hañci sukhā vedanā vedanākkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:4.4><span>“sukhā vedanā vedanākkhandhena saṅgahitā”ti. </span></div><p><div class=verse-container id=kv7.1:4.5><span>Dukkhā vedanā …pe… adukkhamasukhā vedanā katamakkhandhagaṇanaṁ gacchatīti? </span></div><p><div class=verse-container id=kv7.1:4.6><span>Vedanākkhandhagaṇanaṁ gacchatīti. </span></div><p><div class=verse-container id=kv7.1:4.7><span>Hañci adukkhamasukhā vedanā vedanākkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:4.8><span>“adukkhamasukhā vedanā vedanākkhandhena saṅgahitā”ti. </span></div><p><div class=verse-container id=kv7.1:5.1><span>Cakkhusamphassajā saññā katamakkhandhagaṇanaṁ gacchatīti? </span></div><p><div class=verse-container id=kv7.1:5.2><span>Saññākkhandhagaṇanaṁ gacchatīti. </span></div><p><div class=verse-container id=kv7.1:5.3><span>Hañci cakkhusamphassajā saññā saññākkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:5.4><span>“cakkhusamphassajā saññā saññākkhandhena saṅgahitā”ti. </span></div><p><div class=verse-container id=kv7.1:5.5><span>Sotasamphassajā saññā …pe… </span></div><p><div class=verse-container id=kv7.1:5.6><span>manosamphassajā saññā katamakkhandhagaṇanaṁ gacchatīti? </span></div><p><div class=verse-container id=kv7.1:5.7><span>Saññākkhandhagaṇanaṁ gacchatīti. </span></div><p><div class=verse-container id=kv7.1:5.8><span>Hañci manosamphassajā saññā saññākkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:5.9><span>“manosamphassajā saññā saññākkhandhena saṅgahitā”ti. </span></div><p><div class=verse-container id=kv7.1:6.1><span>Cakkhusamphassajā cetanā …pe… </span></div><p><div class=verse-container id=kv7.1:6.2><span>manosamphassajā cetanā katamakkhandhagaṇanaṁ gacchatīti? </span></div><p><div class=verse-container id=kv7.1:6.3><span>Saṅkhārakkhandhagaṇanaṁ gacchatīti. </span></div><p><div class=verse-container id=kv7.1:6.4><span>Hañci manosamphassajā cetanā saṅkhārakkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:6.5><span>“manosamphassajā cetanā saṅkhārakkhandhena saṅgahitā”ti. </span></div><p><div class=verse-container id=kv7.1:7.1><span>Cakkhuviññāṇaṁ …pe… </span></div><p><div class=verse-container id=kv7.1:7.2><span>manoviññāṇaṁ katamakkhandhagaṇanaṁ gacchatīti? </span></div><p><div class=verse-container id=kv7.1:7.3><span>Viññāṇakkhandhagaṇanaṁ gacchatīti. </span></div><p><div class=verse-container id=kv7.1:7.4><span>Hañci manoviññāṇaṁ viññāṇakkhandhagaṇanaṁ gacchati, tena vata re vattabbe—</span></div><p><div class=verse-container id=kv7.1:7.5><span>“manoviññāṇaṁ viññāṇakkhandhena saṅgahitan”ti. </span></div><p><div class=verse-container id=kv7.1:8.1><span>Yathā dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito; </span></div><p><div class=verse-container id=kv7.1:8.2><span>evameva te dhammā tehi dhammehi saṅgahitāti? </span></div><p><div class=verse-container id=kv7.1:8.3><span>Hañci dāmena vā yottena vā dve balībaddā saṅgahitā, sikkāya piṇḍapāto saṅgahito, sā gaddulena saṅgahito, tena vata re vattabbe—</span></div><p><div class=verse-container id=kv7.1:8.4><span>“atthi keci dhammā kehici dhammehi saṅgahitā”ti. </span></div><p><div class=verse-container id=kv7.1:8.5><span>Saṅgahitakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0007.html>Previous</a><a href=/canon/en/pli/ms/abhidhamma/kv/kv0007/kv0007P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>