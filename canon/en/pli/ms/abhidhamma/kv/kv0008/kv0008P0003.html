<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0008.html> Mahāpaṇṇāsaka Aṭṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0008/kv0008P0002.html>Previous</a><a href=/canon/en/pli/ms/abhidhamma/kv/kv0008/kv0008P0004.html>Next</a></div><p id=kv8.3:0.1><span class=root>Kathāvatthu </span><br><p id=kv8.3:0.2><span class=root>Mahāpaṇṇāsaka </span><br><p id=kv8.3:0.3><span class=root>Aṭṭhamavagga </span><br><p id=kv8.3:0.4><span class="root big-bold">Kāmaguṇakathā </span><br><p id=kv8.3:1.1><span class=root>Pañceva kāmaguṇā kāmadhātūti? </span><br><p id=kv8.3:1.2><span class=root>Āmantā. </span><br><p id=kv8.3:1.3><span class=root>Nanu atthi tappaṭisaññutto chandoti? </span><br><p id=kv8.3:1.4><span class=root>Āmantā. </span><br><p id=kv8.3:1.5><span class=root>Hañci atthi tappaṭisaññutto chando, no ca vata re vattabbe—</span><br><p id=kv8.3:1.6><span class=root>“pañceva kāmaguṇā kāmadhātū”ti. </span><br><p id=kv8.3:1.7><span class=root>Nanu atthi tappaṭisaññutto rāgo tappaṭisaññutto chando tappaṭisaññutto chandarāgo tappaṭisaññutto saṅkappo tappaṭisaññutto rāgo tappaṭisaññutto saṅkapparāgo tappaṭisaññuttā pīti tappaṭisaññuttaṁ somanassaṁ tappaṭisaññuttaṁ pītisomanassanti? </span><br><p id=kv8.3:1.8><span class=root>Āmantā. </span><br><p id=kv8.3:1.9><span class=root>Hañci atthi tappaṭisaññuttaṁ pītisomanassaṁ, no ca vata re vattabbe—</span><br><p id=kv8.3:1.10><span class=root>“pañceva kāmaguṇā kāmadhātū”ti. </span><br><p id=kv8.3:2.1><span class=root>Pañceva kāmaguṇā kāmadhātūti? </span><br><p id=kv8.3:2.2><span class=root>Āmantā. </span><br><p id=kv8.3:2.3><span class=root>Manussānaṁ cakkhu na kāmadhātūti? </span><br><p id=kv8.3:2.4><span class=root>Na hevaṁ vattabbe …pe… </span><br><p id=kv8.3:2.5><span class=root>manussānaṁ sotaṁ …pe… </span><br><p id=kv8.3:2.6><span class=root>manussānaṁ ghānaṁ …pe… </span><br><p id=kv8.3:2.7><span class=root>manussānaṁ jivhā …pe… </span><br><p id=kv8.3:2.8><span class=root>manussānaṁ kāyo …pe… </span><br><p id=kv8.3:2.9><span class=root>manussānaṁ mano na kāmadhātūti? </span><br><p id=kv8.3:2.10><span class=root>Na hevaṁ vattabbe …pe…. </span><br><p id=kv8.3:3.1><span class=root>Manussānaṁ mano na kāmadhātūti? </span><br><p id=kv8.3:3.2><span class=root>Āmantā. </span><br><p id=kv8.3:3.3><span class=root>Nanu vuttaṁ bhagavatā—</span><br><p id=kv8.3:4.1><span class=root>“Pañca kāmaguṇā loke, </span><br><p id=kv8.3:4.2><span class=root>manocchaṭṭhā paveditā; </span><br><p id=kv8.3:4.3><span class=root>Ettha chandaṁ virājetvā, </span><br><p id=kv8.3:4.4><span class=root>evaṁ dukkhā pamuccatī”ti. </span><br><p id=kv8.3:5.1><span class=root>Attheva suttantoti? </span><br><p id=kv8.3:5.2><span class=root>Āmantā. </span><br><p id=kv8.3:5.3><span class=root>Tena hi na vattabbaṁ—</span><br><p id=kv8.3:5.4><span class=root>“manussānaṁ mano na kāmadhātū”ti. </span><br><p id=kv8.3:6.1><span class=root>Pañceva kāmaguṇā kāmadhātūti? </span><br><p id=kv8.3:6.2><span class=root>Āmantā. </span><br><p id=kv8.3:6.3><span class=root>Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span><br><p id=kv8.3:6.4><span class=root>Na hevaṁ vattabbe …pe… </span><br><p id=kv8.3:6.5><span class=root>atthi kāmaguṇūpagaṁ kammanti? </span><br><p id=kv8.3:6.6><span class=root>Na hevaṁ vattabbe …pe… </span><br><p id=kv8.3:6.7><span class=root>atthi kāmaguṇūpagā sattāti? </span><br><p id=kv8.3:6.8><span class=root>Na hevaṁ vattabbe …pe… </span><br><p id=kv8.3:6.9><span class=root>kāmaguṇe sattā jāyanti jīyanti mīyanti cavanti upapajjantīti? </span><br><p id=kv8.3:6.10><span class=root>Na hevaṁ vattabbe …pe… </span><br><p id=kv8.3:6.11><span class=root>kāmaguṇe atthi rūpaṁ vedanā saññā saṅkhārā viññāṇanti? </span><br><p id=kv8.3:6.12><span class=root>Na hevaṁ vattabbe …pe… </span><br><p id=kv8.3:6.13><span class=root>kāmaguṇā pañcavokārabhavoti? </span><br><p id=kv8.3:6.14><span class=root>Na hevaṁ vattabbe …pe… </span><br><p id=kv8.3:6.15><span class=root>kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti? </span><br><p id=kv8.3:6.16><span class=root>Na hevaṁ vattabbe …pe…. </span><br><p id=kv8.3:7.1><span class=root>Kāmadhātu bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span><br><p id=kv8.3:7.2><span class=root>Āmantā. </span><br><p id=kv8.3:7.3><span class=root>Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span><br><p id=kv8.3:7.4><span class=root>Na hevaṁ vattabbe …pe… </span><br><p id=kv8.3:7.5><span class=root>atthi kāmadhātūpagaṁ kammanti? </span><br><p id=kv8.3:7.6><span class=root>Āmantā. </span><br><p id=kv8.3:7.7><span class=root>Atthi kāmaguṇūpagaṁ kammanti? </span><br><p id=kv8.3:7.8><span class=root>Na hevaṁ vattabbe …pe… </span><br><p id=kv8.3:7.9><span class=root>atthi kāmadhātūpagā sattāti? </span><br><p id=kv8.3:7.10><span class=root>Āmantā. </span><br><p id=kv8.3:7.11><span class=root>Atthi kāmaguṇūpagā sattāti? </span><br><p id=kv8.3:7.12><span class=root>Na hevaṁ vattabbe …pe…. </span><br><p id=kv8.3:8.1><span class=root>Kāmadhātuyā sattā jāyanti jīyanti mīyanti cavanti upapajjantīti? </span><br><p id=kv8.3:8.2><span class=root>Āmantā. </span><br><p id=kv8.3:8.3><span class=root>Kāmaguṇe sattā jāyanti jīyanti mīyanti cavanti upapajjantīti? </span><br><p id=kv8.3:8.4><span class=root>Na hevaṁ vattabbe …pe… </span><br><p id=kv8.3:8.5><span class=root>kāmadhātuyā atthi rūpaṁ vedanā saññā saṅkhārā viññāṇanti? </span><br><p id=kv8.3:8.6><span class=root>Āmantā. </span><br><p id=kv8.3:8.7><span class=root>Kāmaguṇe atthi rūpaṁ vedanā saññā saṅkhārā viññāṇanti? </span><br><p id=kv8.3:8.8><span class=root>Na hevaṁ vattabbe …pe… </span><br><p id=kv8.3:8.9><span class=root>kāmadhātu pañcavokārabhavoti? </span><br><p id=kv8.3:8.10><span class=root>Āmantā. </span><br><p id=kv8.3:8.11><span class=root>Kāmaguṇā pañcavokārabhavoti? </span><br><p id=kv8.3:8.12><span class=root>Na hevaṁ vattabbe …pe… </span><br><p id=kv8.3:8.13><span class=root>kāmadhātuyā sammāsambuddhā uppajjanti, paccekasambuddhā uppajjanti, sāvakayugaṁ uppajjatīti? </span><br><p id=kv8.3:8.14><span class=root>Āmantā. </span><br><p id=kv8.3:8.15><span class=root>Kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti? </span><br><p id=kv8.3:8.16><span class=root>Na hevaṁ vattabbe …pe…. </span><br><p id=kv8.3:9.1><span class=root>Na vattabbaṁ—</span><br><p id=kv8.3:9.2><span class=root>“pañceva kāmaguṇā kāmadhātū”ti? </span><br><p id=kv8.3:9.3><span class=root>Āmantā. </span><br><p id=kv8.3:9.4><span class=root>Nanu vuttaṁ bhagavatā—</span><br><p id=kv8.3:9.5><span class=root>“pañcime, bhikkhave, kāmaguṇā. </span><br><p id=kv8.3:9.6><span class=root>Katame pañca? </span><br><p id=kv8.3:9.7><span class=root>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, sotaviññeyyā saddā …pe… </span><br><p id=kv8.3:9.8><span class=root>ghānaviññeyyā gandhā …pe… </span><br><p id=kv8.3:9.9><span class=root>jivhāviññeyyā rasā …pe… </span><br><p id=kv8.3:9.10><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br><p id=kv8.3:9.11><span class=root>ime kho, bhikkhave, pañca kāmaguṇā”ti. </span><br><p id=kv8.3:9.12><span class=root>Attheva suttantoti? </span><br><p id=kv8.3:9.13><span class=root>Āmantā. </span><br><p id=kv8.3:9.14><span class=root>Tena hi pañceva kāmaguṇā kāmadhātūti. </span><br><p id=kv8.3:9.15><span class=root>Kāmaguṇakathā niṭṭhitā. </span><br></main><footer class="container footer"><small><a href=/about/>Contact info</a></small></footer>