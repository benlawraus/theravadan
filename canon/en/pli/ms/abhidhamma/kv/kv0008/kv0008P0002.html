<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0008.html> Mahāpaṇṇāsaka Aṭṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0008/kv0008P0001.html>Previous</a><a href=/canon/en/pli/ms/abhidhamma/kv/kv0008/kv0008P0003.html>Next</a></div><p><div class=verse-container id=kv8.2:0.1><span>Kathāvatthu </span></div><p><div class=verse-container id=kv8.2:0.2><span>Mahāpaṇṇāsaka </span></div><p><div class=verse-container id=kv8.2:0.3><span>Aṭṭhamavagga </span></div><p><div class=verse-container id=kv8.2:0.4><span class=big-bold>Antarābhavakathā </span></div><p><div class=verse-container id=kv8.2:1.1><span>Atthi antarābhavoti? </span></div><p><div class=verse-container id=kv8.2:1.2><span>Āmantā. </span></div><p><div class=verse-container id=kv8.2:1.3><span>Kāmabhavoti? </span></div><p><div class=verse-container id=kv8.2:1.4><span>Na hevaṁ vattabbe …pe… </span></div><p><div class=verse-container id=kv8.2:1.5><span>atthi antarābhavoti? </span></div><p><div class=verse-container id=kv8.2:1.6><span>Āmantā. </span></div><p><div class=verse-container id=kv8.2:1.7><span>Rūpabhavoti? </span></div><p><div class=verse-container id=kv8.2:1.8><span>Na hevaṁ vattabbe …pe… </span></div><p><div class=verse-container id=kv8.2:1.9><span>atthi antarābhavoti? </span></div><p><div class=verse-container id=kv8.2:1.10><span>Āmantā. </span></div><p><div class=verse-container id=kv8.2:1.11><span>Arūpabhavoti? </span></div><p><div class=verse-container id=kv8.2:1.12><span>Na hevaṁ vattabbe …pe… </span></div><p><div class=verse-container id=kv8.2:1.13><span>atthi antarābhavoti? </span></div><p><div class=verse-container id=kv8.2:1.14><span>Āmantā. </span></div><p><div class=verse-container id=kv8.2:1.15><span>Kāmabhavassa ca rūpabhavassa ca antare atthi antarābhavoti? </span></div><p><div class=verse-container id=kv8.2:1.16><span>Na hevaṁ vattabbe …pe… </span></div><p><div class=verse-container id=kv8.2:1.17><span>atthi antarābhavoti? </span></div><p><div class=verse-container id=kv8.2:1.18><span>Āmantā. </span></div><p><div class=verse-container id=kv8.2:1.19><span>Rūpabhavassa ca arūpabhavassa ca antare atthi antarābhavoti? </span></div><p><div class=verse-container id=kv8.2:1.20><span>Na hevaṁ vattabbe …pe…. </span></div><p><div class=verse-container id=kv8.2:2.1><span>Kāmabhavassa ca rūpabhavassa ca antare natthi antarābhavoti? </span></div><p><div class=verse-container id=kv8.2:2.2><span>Āmantā. </span></div><p><div class=verse-container id=kv8.2:2.3><span>Hañci kāmabhavassa ca rūpabhavassa ca antare natthi antarābhavo, no ca vata re vattabbe—</span></div><p><div class=verse-container id=kv8.2:2.4><span>“atthi antarābhavo”ti. </span></div><p><div class=verse-container id=kv8.2:2.5><span>Rūpabhavassa ca arūpabhavassa ca antare natthi antarābhavoti? </span></div><p><div class=verse-container id=kv8.2:2.6><span>Āmantā. </span></div><p><div class=verse-container id=kv8.2:2.7><span>Hañci rūpabhavassa ca arūpabhavassa ca antare natthi antarābhavo, no ca vata re vattabbe—</span></div><p><div class=verse-container id=kv8.2:2.8><span>“atthi antarābhavo”ti. </span></div><p><div class=verse-container id=kv8.2:3.1><span>Atthi antarābhavoti? </span></div><p><div class=verse-container id=kv8.2:3.2><span>Āmantā. </span></div><p><div class=verse-container id=kv8.2:3.3><span>Pañcamī sā yoni, chaṭṭhamī sā gati, aṭṭhamī sā viññāṇaṭṭhiti, dasamo so sattāvāsoti? </span></div><p><div class=verse-container id=kv8.2:3.4><span>Na hevaṁ vattabbe …pe… </span></div><p><div class=verse-container id=kv8.2:3.5><span>atthi antarābhavoti? </span></div><p><div class=verse-container id=kv8.2:3.6><span>Āmantā. </span></div><p><div class=verse-container id=kv8.2:3.7><span>Antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:3.8><span>Na hevaṁ vattabbe …pe… </span></div><p><div class=verse-container id=kv8.2:3.9><span>atthi antarābhavūpagaṁ kammanti? </span></div><p><div class=verse-container id=kv8.2:3.10><span>Na hevaṁ vattabbe …pe… </span></div><p><div class=verse-container id=kv8.2:3.11><span>atthi antarābhavūpagā sattāti? </span></div><p><div class=verse-container id=kv8.2:3.12><span>Na hevaṁ vattabbe …pe… </span></div><p><div class=verse-container id=kv8.2:3.13><span>antarābhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:3.14><span>Na hevaṁ vattabbe …pe… </span></div><p><div class=verse-container id=kv8.2:3.15><span>antarābhave atthi rūpaṁ vedanā saññā saṅkhārā viññāṇanti? </span></div><p><div class=verse-container id=kv8.2:3.16><span>Na hevaṁ vattabbe …pe… </span></div><p><div class=verse-container id=kv8.2:3.17><span>antarābhavo pañcavokārabhavoti? </span></div><p><div class=verse-container id=kv8.2:3.18><span>Na hevaṁ vattabbe …pe…. </span></div><p><div class=verse-container id=kv8.2:4.1><span>Atthi kāmabhavo, kāmabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:4.2><span>Āmantā. </span></div><p><div class=verse-container id=kv8.2:4.3><span>Atthi antarābhavo, antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:4.4><span>Na hevaṁ vattabbe …pe… </span></div><p><div class=verse-container id=kv8.2:4.5><span>atthi kāmabhavūpagaṁ kammanti? </span></div><p><div class=verse-container id=kv8.2:4.6><span>Āmantā. </span></div><p><div class=verse-container id=kv8.2:4.7><span>Atthi antarābhavūpagaṁ kammanti? </span></div><p><div class=verse-container id=kv8.2:4.8><span>Na hevaṁ vattabbe …pe… </span></div><p><div class=verse-container id=kv8.2:4.9><span>atthi kāmabhavūpagā sattāti? </span></div><p><div class=verse-container id=kv8.2:4.10><span>Āmantā. </span></div><p><div class=verse-container id=kv8.2:4.11><span>Atthi antarābhavūpagā sattāti? </span></div><p><div class=verse-container id=kv8.2:4.12><span>Na hevaṁ vattabbe …pe… </span></div><p><div class=verse-container id=kv8.2:4.13><span>kāmabhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:4.14><span>Āmantā. </span></div><p><div class=verse-container id=kv8.2:4.15><span>Antarābhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:4.16><span>Na hevaṁ vattabbe …pe… </span></div><p><div class=verse-container id=kv8.2:4.17><span>kāmabhave atthi rūpaṁ vedanā saññā saṅkhārā viññāṇanti? </span></div><p><div class=verse-container id=kv8.2:4.18><span>Āmantā. </span></div><p><div class=verse-container id=kv8.2:4.19><span>Antarābhave atthi rūpaṁ vedanā saññā saṅkhārā viññāṇanti? </span></div><p><div class=verse-container id=kv8.2:4.20><span>Na hevaṁ vattabbe …pe… </span></div><p><div class=verse-container id=kv8.2:4.21><span>kāmabhavo pañcavokārabhavoti? </span></div><p><div class=verse-container id=kv8.2:4.22><span>Āmantā. </span></div><p><div class=verse-container id=kv8.2:4.23><span>Antarābhavo pañcavokārabhavoti? </span></div><p><div class=verse-container id=kv8.2:4.24><span>Na hevaṁ vattabbe …pe…. </span></div><p><div class=verse-container id=kv8.2:5.1><span>Atthi rūpabhavo, rūpabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:5.2><span>Āmantā. </span></div><p><div class=verse-container id=kv8.2:5.3><span>Atthi antarābhavo, antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:5.4><span>Na hevaṁ vattabbe …pe… </span></div><p><div class=verse-container id=kv8.2:5.5><span>atthi rūpabhavūpagaṁ kammanti? </span></div><p><div class=verse-container id=kv8.2:5.6><span>Āmantā. </span></div><p><div class=verse-container id=kv8.2:5.7><span>Atthi antarābhavūpagaṁ kammanti? </span></div><p><div class=verse-container id=kv8.2:5.8><span>Na hevaṁ vattabbe …pe… </span></div><p><div class=verse-container id=kv8.2:5.9><span>atthi rūpabhavūpagā sattāti? </span></div><p><div class=verse-container id=kv8.2:5.10><span>Āmantā. </span></div><p><div class=verse-container id=kv8.2:5.11><span>Atthi antarābhavūpagā sattāti? </span></div><p><div class=verse-container id=kv8.2:5.12><span>Na hevaṁ vattabbe …pe… </span></div><p><div class=verse-container id=kv8.2:5.13><span>rūpabhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:5.14><span>Āmantā. </span></div><p><div class=verse-container id=kv8.2:5.15><span>Antarābhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:5.16><span>Na hevaṁ vattabbe …pe… </span></div><p><div class=verse-container id=kv8.2:5.17><span>rūpabhave atthi rūpaṁ vedanā saññā saṅkhārā viññāṇanti? </span></div><p><div class=verse-container id=kv8.2:5.18><span>Āmantā. </span></div><p><div class=verse-container id=kv8.2:5.19><span>Antarābhave atthi rūpaṁ vedanā saññā saṅkhārā viññāṇanti? </span></div><p><div class=verse-container id=kv8.2:5.20><span>Na hevaṁ vattabbe …pe… </span></div><p><div class=verse-container id=kv8.2:5.21><span>rūpabhavo pañcavokārabhavoti? </span></div><p><div class=verse-container id=kv8.2:5.22><span>Āmantā. </span></div><p><div class=verse-container id=kv8.2:5.23><span>Antarābhavo pañcavokārabhavoti? </span></div><p><div class=verse-container id=kv8.2:5.24><span>Na hevaṁ vattabbe …pe…. </span></div><p><div class=verse-container id=kv8.2:6.1><span>Atthi arūpabhavo, arūpabhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:6.2><span>Āmantā. </span></div><p><div class=verse-container id=kv8.2:6.3><span>Atthi antarābhavo, antarābhavo bhavo gati sattāvāso saṁsāro yoni viññāṇaṭṭhiti attabhāvapaṭilābhoti? </span></div><p><div class=verse-container id=kv8.2:6.4><span>Na hevaṁ vattabbe …pe… </span></div><p><div class=verse-container id=kv8.2:6.5><span>atthi arūpabhavūpagaṁ kammanti? </span></div><p><div class=verse-container id=kv8.2:6.6><span>Āmantā. </span></div><p><div class=verse-container id=kv8.2:6.7><span>Atthi antarābhavūpagaṁ kammanti? </span></div><p><div class=verse-container id=kv8.2:6.8><span>Na hevaṁ vattabbe …pe… </span></div><p><div class=verse-container id=kv8.2:6.9><span>atthi arūpabhavūpagā sattāti? </span></div><p><div class=verse-container id=kv8.2:6.10><span>Āmantā. </span></div><p><div class=verse-container id=kv8.2:6.11><span>Atthi antarābhavūpagā sattāti? </span></div><p><div class=verse-container id=kv8.2:6.12><span>Na hevaṁ vattabbe …pe… </span></div><p><div class=verse-container id=kv8.2:6.13><span>arūpabhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:6.14><span>Āmantā. </span></div><p><div class=verse-container id=kv8.2:6.15><span>Antarābhave sattā jāyanti jīyanti mīyanti cavanti upapajjantīti? </span></div><p><div class=verse-container id=kv8.2:6.16><span>Na hevaṁ vattabbe …pe… </span></div><p><div class=verse-container id=kv8.2:6.17><span>arūpabhave atthi vedanā saññā saṅkhārā viññāṇanti? </span></div><p><div class=verse-container id=kv8.2:6.18><span>Āmantā. </span></div><p><div class=verse-container id=kv8.2:6.19><span>Antarābhave atthi vedanā saññā saṅkhārā viññāṇanti? </span></div><p><div class=verse-container id=kv8.2:6.20><span>Na hevaṁ vattabbe …pe… </span></div><p><div class=verse-container id=kv8.2:6.21><span>arūpabhavo catuvokārabhavoti? </span></div><p><div class=verse-container id=kv8.2:6.22><span>Āmantā. </span></div><p><div class=verse-container id=kv8.2:6.23><span>Antarābhavo catuvokārabhavoti? </span></div><p><div class=verse-container id=kv8.2:6.24><span>Na hevaṁ vattabbe …pe…. </span></div><p><div class=verse-container id=kv8.2:7.1><span>Atthi antarābhavoti? </span></div><p><div class=verse-container id=kv8.2:7.2><span>Āmantā. </span></div><p><div class=verse-container id=kv8.2:7.3><span>Sabbesaññeva sattānaṁ atthi antarābhavoti? </span></div><p><div class=verse-container id=kv8.2:7.4><span>Na hevaṁ vattabbe …pe… </span></div><p><div class=verse-container id=kv8.2:7.5><span>sabbesaññeva sattānaṁ natthi antarābhavoti? </span></div><p><div class=verse-container id=kv8.2:7.6><span>Āmantā. </span></div><p><div class=verse-container id=kv8.2:7.7><span>Hañci sabbesaññeva sattānaṁ natthi antarābhavo, no ca vata re vattabbe—</span></div><p><div class=verse-container id=kv8.2:7.8><span>“atthi antarābhavo”ti. </span></div><p><div class=verse-container id=kv8.2:8.1><span>Atthi antarābhavoti? </span></div><p><div class=verse-container id=kv8.2:8.2><span>Āmantā. </span></div><p><div class=verse-container id=kv8.2:8.3><span>Ānantariyassa puggalassa atthi antarābhavoti? </span></div><p><div class=verse-container id=kv8.2:8.4><span>Na hevaṁ vattabbe …pe… </span></div><p><div class=verse-container id=kv8.2:8.5><span>ānantariyassa puggalassa natthi antarābhavoti? </span></div><p><div class=verse-container id=kv8.2:8.6><span>Āmantā. </span></div><p><div class=verse-container id=kv8.2:8.7><span>Hañci ānantariyassa puggalassa natthi antarābhavo, no ca vata re vattabbe—</span></div><p><div class=verse-container id=kv8.2:8.8><span>“atthi antarābhavo”ti. </span></div><p><div class=verse-container id=kv8.2:9.1><span>Na ānantariyassa puggalassa atthi antarābhavoti? </span></div><p><div class=verse-container id=kv8.2:9.2><span>Āmantā. </span></div><p><div class=verse-container id=kv8.2:9.3><span>Ānantariyassa puggalassa atthi antarābhavoti? </span></div><p><div class=verse-container id=kv8.2:9.4><span>Na hevaṁ vattabbe …pe… </span></div><p><div class=verse-container id=kv8.2:9.5><span>ānantariyassa puggalassa natthi antarābhavoti? </span></div><p><div class=verse-container id=kv8.2:9.6><span>Āmantā. </span></div><p><div class=verse-container id=kv8.2:9.7><span>Na ānantariyassa puggalassa natthi antarābhavoti? </span></div><p><div class=verse-container id=kv8.2:9.8><span>Na hevaṁ vattabbe …pe… </span></div><p><div class=verse-container id=kv8.2:9.9><span>nirayūpagassa puggalassa …pe… </span></div><p><div class=verse-container id=kv8.2:9.10><span>asaññasattūpagassa puggalassa …pe… </span></div><p><div class=verse-container id=kv8.2:9.11><span>arūpūpagassa puggalassa atthi antarābhavoti? </span></div><p><div class=verse-container id=kv8.2:9.12><span>Na hevaṁ vattabbe …pe… </span></div><p><div class=verse-container id=kv8.2:9.13><span>arūpūpagassa puggalassa natthi antarābhavoti? </span></div><p><div class=verse-container id=kv8.2:9.14><span>Āmantā. </span></div><p><div class=verse-container id=kv8.2:9.15><span>Hañci arūpūpagassa puggalassa natthi antarābhavo, no ca vata re vattabbe—</span></div><p><div class=verse-container id=kv8.2:9.16><span>“atthi antarābhavo”ti. </span></div><p><div class=verse-container id=kv8.2:10.1><span>Na arūpūpagassa puggalassa atthi antarābhavoti? </span></div><p><div class=verse-container id=kv8.2:10.2><span>Āmantā. </span></div><p><div class=verse-container id=kv8.2:10.3><span>Arūpūpagassa puggalassa atthi antarābhavoti? </span></div><p><div class=verse-container id=kv8.2:10.4><span>Na hevaṁ vattabbe …pe… </span></div><p><div class=verse-container id=kv8.2:10.5><span>arūpūpagassa puggalassa natthi antarābhavoti? </span></div><p><div class=verse-container id=kv8.2:10.6><span>Āmantā. </span></div><p><div class=verse-container id=kv8.2:10.7><span>Na arūpūpagassa puggalassa natthi antarābhavoti? </span></div><p><div class=verse-container id=kv8.2:10.8><span>Na hevaṁ vattabbe …pe…. </span></div><p><div class=verse-container id=kv8.2:11.1><span>Na vattabbaṁ atthi antarābhavoti? </span></div><p><div class=verse-container id=kv8.2:11.2><span>Āmantā. </span></div><p><div class=verse-container id=kv8.2:11.3><span>Nanu antarāparinibbāyī puggalo atthīti? </span></div><p><div class=verse-container id=kv8.2:11.4><span>Āmantā. </span></div><p><div class=verse-container id=kv8.2:11.5><span>Hañci antarāparinibbāyī puggalo atthi, tena vata re vattabbe—</span></div><p><div class=verse-container id=kv8.2:11.6><span>“atthi antarābhavo”ti. </span></div><p><div class=verse-container id=kv8.2:12.1><span>Antarāparinibbāyī puggalo atthīti katvā atthi antarābhavoti? </span></div><p><div class=verse-container id=kv8.2:12.2><span>Āmantā. </span></div><p><div class=verse-container id=kv8.2:12.3><span>Upahaccaparinibbāyī puggalo atthīti katvā atthi upahaccabhavoti? </span></div><p><div class=verse-container id=kv8.2:12.4><span>Na hevaṁ vattabbe …pe… </span></div><p><div class=verse-container id=kv8.2:12.5><span>antarāparinibbāyī puggalo atthīti katvā atthi antarābhavoti? </span></div><p><div class=verse-container id=kv8.2:12.6><span>Āmantā. </span></div><p><div class=verse-container id=kv8.2:12.7><span>Asaṅkhāraparinibbāyī puggalo …pe… </span></div><p><div class=verse-container id=kv8.2:12.8><span>sasaṅkhāraparinibbāyī puggalo atthīti katvā atthi sasaṅkhārabhavoti? </span></div><p><div class=verse-container id=kv8.2:12.9><span>Na hevaṁ vattabbe …pe…. </span></div><p><div class=verse-container id=kv8.2:12.10><span>Antarābhavakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0008/kv0008P0001.html>Previous</a><a href=/canon/en/pli/ms/abhidhamma/kv/kv0008/kv0008P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>