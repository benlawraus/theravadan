<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0008.html> Mahāpaṇṇāsaka Aṭṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0008.html>Previous</a><a href=/canon/en/pli/ms/abhidhamma/kv/kv0008/kv0008P0002.html>Next</a></div><p><div class=verse-container id=kv8.1:0.1><span>Kathāvatthu </span></div><p><div class=verse-container id=kv8.1:0.2><span>Niyāmapaṇṇāsaka </span></div><p><div class=verse-container id=kv8.1:0.3><span>Aṭṭhamavagga </span></div><p><div class=verse-container id=kv8.1:0.4><span class=big-bold>Chagatikathā </span></div><p><div class=verse-container id=kv8.1:1.1><span>Cha gatiyoti? </span></div><p><div class=verse-container id=kv8.1:1.2><span>Āmantā. </span></div><p><div class=verse-container id=kv8.1:1.3><span>Nanu pañca gatiyo vuttā bhagavatā—</span></div><p><div class=verse-container id=kv8.1:1.4><span>“nirayo, tiracchānayoni, pettivisayo, manussā, devā”ti? </span></div><p><div class=verse-container id=kv8.1:1.5><span>Āmantā. </span></div><p><div class=verse-container id=kv8.1:1.6><span>Hañci pañca gatiyo vuttā bhagavatā—</span></div><p><div class=verse-container id=kv8.1:1.7><span>nirayo, tiracchānayoni, pettivisayo, manussā, devā; </span></div><p><div class=verse-container id=kv8.1:1.8><span>no ca vata re vattabbe—</span></div><p><div class=verse-container id=kv8.1:1.9><span>“cha gatiyo”ti. </span></div><p><div class=verse-container id=kv8.1:2.1><span>Cha gatiyoti? </span></div><p><div class=verse-container id=kv8.1:2.2><span>Āmantā. </span></div><p><div class=verse-container id=kv8.1:2.3><span>Nanu kālakañcikā asurā petānaṁ samānavaṇṇā samānabhogā samānāhārā samānāyukā petehi saha āvāhavivāhaṁ gacchantīti? </span></div><p><div class=verse-container id=kv8.1:2.4><span>Āmantā. </span></div><p><div class=verse-container id=kv8.1:2.5><span>Hañci kālakañcikā asurā petānaṁ samānavaṇṇā samānabhogā samānāhārā samānāyukā petehi saha āvāhavivāhaṁ gacchanti, no ca vata re vattabbe—</span></div><p><div class=verse-container id=kv8.1:2.6><span>“cha gatiyo”ti. </span></div><p><div class=verse-container id=kv8.1:3.1><span>Cha gatiyoti? </span></div><p><div class=verse-container id=kv8.1:3.2><span>Āmantā. </span></div><p><div class=verse-container id=kv8.1:3.3><span>Nanu vepacittiparisā devānaṁ samānavaṇṇā samānabhogā samānāhārā samānāyukā devehi saha āvāhavivāhaṁ gacchantīti? </span></div><p><div class=verse-container id=kv8.1:3.4><span>Āmantā. </span></div><p><div class=verse-container id=kv8.1:3.5><span>Hañci vepacittiparisā devānaṁ samānavaṇṇā samānabhogā samānāhārā samānāyukā devehi saha āvāhavivāhaṁ gacchanti, no ca vata re vattabbe—</span></div><p><div class=verse-container id=kv8.1:3.6><span>“cha gatiyo”ti. </span></div><p><div class=verse-container id=kv8.1:4.1><span>Cha gatiyoti? </span></div><p><div class=verse-container id=kv8.1:4.2><span>Āmantā. </span></div><p><div class=verse-container id=kv8.1:4.3><span>Nanu vepacittiparisā pubbadevāti? </span></div><p><div class=verse-container id=kv8.1:4.4><span>Āmantā. </span></div><p><div class=verse-container id=kv8.1:4.5><span>Hañci vepacittiparisā pubbadevā, no ca vata re vattabbe—</span></div><p><div class=verse-container id=kv8.1:4.6><span>“cha gatiyo”ti. </span></div><p><div class=verse-container id=kv8.1:5.1><span>Na vattabbaṁ—</span></div><p><div class=verse-container id=kv8.1:5.2><span>“cha gatiyo”ti? </span></div><p><div class=verse-container id=kv8.1:5.3><span>Āmantā. </span></div><p><div class=verse-container id=kv8.1:5.4><span>Nanu atthi asurakāyoti? </span></div><p><div class=verse-container id=kv8.1:5.5><span>Āmantā. </span></div><p><div class=verse-container id=kv8.1:5.6><span>Hañci atthi asurakāyo, tena vata re vattabbe—</span></div><p><div class=verse-container id=kv8.1:5.7><span>“cha gatiyo”ti. </span></div><p><div class=verse-container id=kv8.1:5.8><span>Chagatikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0008.html>Previous</a><a href=/canon/en/pli/ms/abhidhamma/kv/kv0008/kv0008P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>