<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0008.html> Mahāpaṇṇāsaka Aṭṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0008/kv0008P0010.html>Previous</a><a href=/canon/en/pli/ms/abhidhamma/kv/kv0009.html>Next</a></div><p><div class=verse-container id=kv8.11:0.1><span>Kathāvatthu </span></div><p><div class=verse-container id=kv8.11:0.2><span>Mahāpaṇṇāsaka </span></div><p><div class=verse-container id=kv8.11:0.3><span>Aṭṭhamavagga </span></div><p><div class=verse-container id=kv8.11:0.4><span class=big-bold>Kammahetukathā </span></div><p><div class=verse-container id=kv8.11:1.1><span>Kammahetu arahā arahattā parihāyatīti? </span></div><p><div class=verse-container id=kv8.11:1.2><span>Āmantā. </span></div><p><div class=verse-container id=kv8.11:1.3><span>Kammahetu sotāpanno sotāpattiphalā parihāyatīti? </span></div><p><div class=verse-container id=kv8.11:1.4><span>Na hevaṁ vattabbe …pe… </span></div><p><div class=verse-container id=kv8.11:1.5><span>kammahetu arahā arahattā parihāyatīti? </span></div><p><div class=verse-container id=kv8.11:1.6><span>Āmantā. </span></div><p><div class=verse-container id=kv8.11:1.7><span>Kammahetu sakadāgāmī …pe… </span></div><p><div class=verse-container id=kv8.11:1.8><span>anāgāmī anāgāmiphalā parihāyatīti? </span></div><p><div class=verse-container id=kv8.11:1.9><span>Na hevaṁ vattabbe …pe…. </span></div><p><div class=verse-container id=kv8.11:2.1><span>Kammahetu sotāpanno sotāpattiphalā na parihāyatīti? </span></div><p><div class=verse-container id=kv8.11:2.2><span>Āmantā. </span></div><p><div class=verse-container id=kv8.11:2.3><span>Kammahetu arahā arahattā na parihāyatīti? </span></div><p><div class=verse-container id=kv8.11:2.4><span>Na hevaṁ vattabbe …pe… </span></div><p><div class=verse-container id=kv8.11:2.5><span>kammahetu sakadāgāmī …pe… </span></div><p><div class=verse-container id=kv8.11:2.6><span>anāgāmī anāgāmiphalā na parihāyatīti? </span></div><p><div class=verse-container id=kv8.11:2.7><span>Āmantā. </span></div><p><div class=verse-container id=kv8.11:2.8><span>Kammahetu arahā arahattā na parihāyatīti? </span></div><p><div class=verse-container id=kv8.11:2.9><span>Na hevaṁ vattabbe …pe…. </span></div><p><div class=verse-container id=kv8.11:3.1><span>Kammahetu arahā arahattā parihāyatīti? </span></div><p><div class=verse-container id=kv8.11:3.2><span>Āmantā. </span></div><p><div class=verse-container id=kv8.11:3.3><span>Pāṇātipātakammassa hetūti? </span></div><p><div class=verse-container id=kv8.11:3.4><span>Na hevaṁ vattabbe …pe… </span></div><p><div class=verse-container id=kv8.11:3.5><span>adinnādānakammassa hetu …pe… </span></div><p><div class=verse-container id=kv8.11:3.6><span>kāmesumicchācārakammassa hetu … </span></div><p><div class=verse-container id=kv8.11:3.7><span>musāvādakammassa hetu … </span></div><p><div class=verse-container id=kv8.11:3.8><span>pisuṇavācākammassa hetu … </span></div><p><div class=verse-container id=kv8.11:3.9><span>pharusavācākammassa hetu … </span></div><p><div class=verse-container id=kv8.11:3.10><span>samphappalāpakammassa hetu … </span></div><p><div class=verse-container id=kv8.11:3.11><span>mātughātakammassa hetu … </span></div><p><div class=verse-container id=kv8.11:3.12><span>pitughātakammassa hetu … </span></div><p><div class=verse-container id=kv8.11:3.13><span>arahantaghātakammassa hetu … </span></div><p><div class=verse-container id=kv8.11:3.14><span>ruhiruppādakammassa hetu …pe… </span></div><p><div class=verse-container id=kv8.11:3.15><span>saṅghabhedakammassa hetūti? </span></div><p><div class=verse-container id=kv8.11:3.16><span>Na hevaṁ vattabbe …pe…. </span></div><p><div class=verse-container id=kv8.11:4.1><span>Katamassa kammassa hetūti? </span></div><p><div class=verse-container id=kv8.11:4.2><span>Handa hi arahantānaṁ abbhācikkhatīti. </span></div><p><div class=verse-container id=kv8.11:4.3><span>Arahantānaṁ abbhācikkhanakammassa hetu arahā arahattā parihāyatīti? </span></div><p><div class=verse-container id=kv8.11:4.4><span>Āmantā. </span></div><p><div class=verse-container id=kv8.11:4.5><span>Ye keci arahantānaṁ abbhācikkhanti, sabbe te arahattaṁ sacchikarontīti? </span></div><p><div class=verse-container id=kv8.11:4.6><span>Na hevaṁ vattabbe …pe…. </span></div><p><div class=verse-container id=kv8.11:4.7><span>Kammahetukathā niṭṭhitā. </span></div><p><div class=verse-container id=kv8.11:4.8><span>Aṭṭhamo vaggo. </span></div><p><div class=verse-container id=kv8.11:4.9><span>Tassuddānaṁ </span></div><p><div class=verse-container id=kv8.11:5.1><span>Cha gatiyo, antarābhavo, pañceva kāmaguṇā kāmadhātu, pañceva āyatanā kāmā, rūpino dhammā rūpadhātu, arūpino dhammā arūpadhātu, saḷāyataniko attabhāvo rūpadhātuyā, atthi rūpaṁ arūpesu, rūpaṁ kammaṁ, rūpaṁ jīvitaṁ, kammahetukā parihāyatīti. </span></div><div class=flex-between><a href=/canon/en/pli/ms/abhidhamma/kv/kv0008/kv0008P0010.html>Previous</a><a href=/canon/en/pli/ms/abhidhamma/kv/kv0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>