<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0008.html> Mahāpaṇṇāsaka Aṭṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0008/kv0008P0003.html>Previous</a><a href=/canon/en/pli/ms/abhidhamma/kv/kv0008/kv0008P0005.html>Next</a></div><p id=kv8.4:0.1><span class=root>Kathāvatthu </span><br><p id=kv8.4:0.2><span class=root>Mahāpaṇṇāsaka </span><br><p id=kv8.4:0.3><span class=root>Aṭṭhamavagga </span><br><p id=kv8.4:0.4><span class="root big-bold">Kāmakathā </span><br><p id=kv8.4:1.1><span class=root>Pañcevāyatanā kāmāti? </span><br><p id=kv8.4:1.2><span class=root>Āmantā. </span><br><p id=kv8.4:1.3><span class=root>Nanu atthi tappaṭisaṁyutto chandoti? </span><br><p id=kv8.4:1.4><span class=root>Āmantā. </span><br><p id=kv8.4:1.5><span class=root>Hañci atthi tappaṭisaṁyutto chando, no ca vata re vattabbe—</span><br><p id=kv8.4:1.6><span class=root>“pañcevāyatanā kāmā”ti. </span><br><p id=kv8.4:1.7><span class=root>Nanu atthi tappaṭisaṁyutto rāgo tappaṭisaṁyutto chando tappaṭisaṁyutto chandarāgo tappaṭisaṁyutto saṅkappo tappaṭisaṁyutto rāgo tappaṭisaṁyutto saṅkapparāgo tappaṭisaṁyuttā pīti tappaṭisaṁyuttaṁ somanassaṁ tappaṭisaṁyuttaṁ pītisomanassanti? </span><br><p id=kv8.4:1.8><span class=root>Āmantā. </span><br><p id=kv8.4:1.9><span class=root>Hañci atthi tappaṭisaṁyuttaṁ pītisomanassaṁ, no ca vata re vattabbe—</span><br><p id=kv8.4:1.10><span class=root>“pañcevāyatanā kāmā”ti. </span><br><p id=kv8.4:2.1><span class=root>Na vattabbaṁ—</span><br><p id=kv8.4:2.2><span class=root>“pañcevāyatanā kāmā”ti? </span><br><p id=kv8.4:2.3><span class=root>Āmantā. </span><br><p id=kv8.4:2.4><span class=root>Nanu vuttaṁ bhagavatā—</span><br><p id=kv8.4:2.5><span class=root>“pañcime, bhikkhave, kāmaguṇā. </span><br><p id=kv8.4:2.6><span class=root>Katame pañca? </span><br><p id=kv8.4:2.7><span class=root>Cakkhuviññeyyā rūpā …pe… </span><br><p id=kv8.4:2.8><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br><p id=kv8.4:2.9><span class=root>ime kho, bhikkhave, pañca kāmaguṇā”ti. </span><br><p id=kv8.4:2.10><span class=root>Attheva suttantoti? </span><br><p id=kv8.4:2.11><span class=root>Āmantā. </span><br><p id=kv8.4:2.12><span class=root>Tena hi pañcevāyatanā kāmāti. </span><br><p id=kv8.4:3.1><span class=root>Pañcevāyatanā kāmāti? </span><br><p id=kv8.4:3.2><span class=root>Āmantā. </span><br><p id=kv8.4:3.3><span class=root>Nanu vuttaṁ bhagavatā—</span><br><p id=kv8.4:3.4><span class=root>“pañcime, bhikkhave, kāmaguṇā. </span><br><p id=kv8.4:3.5><span class=root>Katame pañca? </span><br><p id=kv8.4:3.6><span class=root>Cakkhuviññeyyā rūpā …pe… </span><br><p id=kv8.4:3.7><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br><p id=kv8.4:3.8><span class=root>ime kho, bhikkhave, pañca kāmaguṇā. </span><br><p id=kv8.4:3.9><span class=root>Api ca, bhikkhave, nete kāmā kāmaguṇā nāmete ariyassa vinaye vuccan”ti—</span><br><p id=kv8.4:4.1><span class=root>“Saṅkapparāgo purisassa kāmo, </span><br><p id=kv8.4:4.2><span class=root>Na te kāmā yāni citrāni loke; </span><br><p id=kv8.4:4.3><span class=root>Saṅkapparāgo purisassa kāmo, </span><br><p id=kv8.4:4.4><span class=root>Tiṭṭhanti citrāni tatheva loke; </span><br><p id=kv8.4:4.5><span class=root>Athettha dhīrā vinayanti chandan”ti. </span><br><p id=kv8.4:5.1><span class=root>Attheva suttantoti? </span><br><p id=kv8.4:5.2><span class=root>Āmantā. </span><br><p id=kv8.4:5.3><span class=root>Tena hi na vattabbaṁ—</span><br><p id=kv8.4:5.4><span class=root>“pañcevāyatanā kāmā”ti. </span><br><p id=kv8.4:5.5><span class=root>Kāmakathā niṭṭhitā. </span><br></main><footer class="container footer"><small><a href=/about/>Contact info</a></small></footer>