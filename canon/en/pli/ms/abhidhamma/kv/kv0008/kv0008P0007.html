<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0008.html> Mahāpaṇṇāsaka Aṭṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0008/kv0008P0006.html>Previous</a><a href=/canon/en/pli/ms/abhidhamma/kv/kv0008/kv0008P0008.html>Next</a></div><p><div class=verse-container id=kv8.7:0.1><span>Kathāvatthu </span></div><p><div class=verse-container id=kv8.7:0.2><span>Mahāpaṇṇāsaka </span></div><p><div class=verse-container id=kv8.7:0.3><span>Aṭṭhamavagga </span></div><p><div class=verse-container id=kv8.7:0.4><span class=big-bold>Rūpadhātuyāāyatanakathā </span></div><p><div class=verse-container id=kv8.7:1.1><span>Atthi saḷāyataniko attabhāvo rūpadhātuyāti? </span></div><p><div class=verse-container id=kv8.7:1.2><span>Āmantā. </span></div><p><div class=verse-container id=kv8.7:1.3><span>Atthi tattha ghānāyatananti? </span></div><p><div class=verse-container id=kv8.7:1.4><span>Āmantā. </span></div><p><div class=verse-container id=kv8.7:1.5><span>Atthi tattha gandhāyatananti? </span></div><p><div class=verse-container id=kv8.7:1.6><span>Na hevaṁ vattabbe …pe… </span></div><p><div class=verse-container id=kv8.7:1.7><span>atthi tattha jivhāyatananti? </span></div><p><div class=verse-container id=kv8.7:1.8><span>Āmantā. </span></div><p><div class=verse-container id=kv8.7:1.9><span>Atthi tattha rasāyatananti? </span></div><p><div class=verse-container id=kv8.7:1.10><span>Na hevaṁ vattabbe …pe… </span></div><p><div class=verse-container id=kv8.7:1.11><span>atthi tattha kāyāyatananti? </span></div><p><div class=verse-container id=kv8.7:1.12><span>Āmantā. </span></div><p><div class=verse-container id=kv8.7:1.13><span>Atthi tattha phoṭṭhabbāyatananti? </span></div><p><div class=verse-container id=kv8.7:1.14><span>Na hevaṁ vattabbe …pe…. </span></div><p><div class=verse-container id=kv8.7:2.1><span>Natthi tattha gandhāyatananti? </span></div><p><div class=verse-container id=kv8.7:2.2><span>Āmantā. </span></div><p><div class=verse-container id=kv8.7:2.3><span>Natthi tattha ghānāyatananti? </span></div><p><div class=verse-container id=kv8.7:2.4><span>Na hevaṁ vattabbe …pe… </span></div><p><div class=verse-container id=kv8.7:2.5><span>natthi tattha rasāyatananti? </span></div><p><div class=verse-container id=kv8.7:2.6><span>Āmantā. </span></div><p><div class=verse-container id=kv8.7:2.7><span>Natthi tattha jivhāyatananti? </span></div><p><div class=verse-container id=kv8.7:2.8><span>Na hevaṁ vattabbe …pe… </span></div><p><div class=verse-container id=kv8.7:2.9><span>natthi tattha phoṭṭhabbāyatananti? </span></div><p><div class=verse-container id=kv8.7:2.10><span>Āmantā. </span></div><p><div class=verse-container id=kv8.7:2.11><span>Natthi tattha kāyāyatananti? </span></div><p><div class=verse-container id=kv8.7:2.12><span>Na hevaṁ vattabbe …pe…. </span></div><p><div class=verse-container id=kv8.7:3.1><span>Atthi tattha cakkhāyatanaṁ, atthi rūpāyatananti? </span></div><p><div class=verse-container id=kv8.7:3.2><span>Āmantā. </span></div><p><div class=verse-container id=kv8.7:3.3><span>Atthi tattha ghānāyatanaṁ, atthi gandhāyatananti? </span></div><p><div class=verse-container id=kv8.7:3.4><span>Na hevaṁ vattabbe …pe… </span></div><p><div class=verse-container id=kv8.7:3.5><span>atthi tattha cakkhāyatanaṁ, atthi rūpāyatananti? </span></div><p><div class=verse-container id=kv8.7:3.6><span>Āmantā. </span></div><p><div class=verse-container id=kv8.7:3.7><span>Atthi tattha jivhāyatanaṁ, atthi rasāyatanaṁ …pe… </span></div><p><div class=verse-container id=kv8.7:3.8><span>atthi tattha kāyāyatanaṁ, atthi phoṭṭhabbāyatananti? </span></div><p><div class=verse-container id=kv8.7:3.9><span>Na hevaṁ vattabbe …pe… </span></div><p><div class=verse-container id=kv8.7:3.10><span>atthi tattha sotāyatanaṁ, atthi saddāyatanaṁ …pe… </span></div><p><div class=verse-container id=kv8.7:3.11><span>atthi tattha manāyatanaṁ, atthi dhammāyatananti? </span></div><p><div class=verse-container id=kv8.7:3.12><span>Āmantā. </span></div><p><div class=verse-container id=kv8.7:3.13><span>Atthi tattha ghānāyatanaṁ, atthi gandhāyatananti? </span></div><p><div class=verse-container id=kv8.7:3.14><span>Na hevaṁ vattabbe …pe… </span></div><p><div class=verse-container id=kv8.7:3.15><span>atthi tattha manāyatanaṁ, atthi dhammāyatananti? </span></div><p><div class=verse-container id=kv8.7:3.16><span>Āmantā. </span></div><p><div class=verse-container id=kv8.7:3.17><span>Atthi tattha jivhāyatanaṁ, atthi rasāyatananti …pe… </span></div><p><div class=verse-container id=kv8.7:3.18><span>atthi tattha kāyāyatanaṁ, atthi phoṭṭhabbāyatananti? </span></div><p><div class=verse-container id=kv8.7:3.19><span>Na hevaṁ vattabbe …pe…. </span></div><p><div class=verse-container id=kv8.7:4.1><span>Atthi tattha ghānāyatanaṁ, natthi gandhāyatananti? </span></div><p><div class=verse-container id=kv8.7:4.2><span>Āmantā. </span></div><p><div class=verse-container id=kv8.7:4.3><span>Atthi tattha cakkhāyatanaṁ, natthi rūpāyatananti? </span></div><p><div class=verse-container id=kv8.7:4.4><span>Na hevaṁ vattabbe …pe… </span></div><p><div class=verse-container id=kv8.7:4.5><span>atthi tattha ghānāyatanaṁ, natthi gandhāyatananti? </span></div><p><div class=verse-container id=kv8.7:4.6><span>Āmantā. </span></div><p><div class=verse-container id=kv8.7:4.7><span>Atthi tattha sotāyatanaṁ, natthi saddāyatanaṁ …pe… </span></div><p><div class=verse-container id=kv8.7:4.8><span>atthi tattha manāyatanaṁ, natthi dhammāyatananti? </span></div><p><div class=verse-container id=kv8.7:4.9><span>Na hevaṁ vattabbe …pe… </span></div><p><div class=verse-container id=kv8.7:4.10><span>atthi tattha jivhāyatanaṁ, natthi rasāyatanaṁ …pe… </span></div><p><div class=verse-container id=kv8.7:4.11><span>atthi tattha kāyāyatanaṁ, natthi phoṭṭhabbāyatananti? </span></div><p><div class=verse-container id=kv8.7:4.12><span>Āmantā. </span></div><p><div class=verse-container id=kv8.7:4.13><span>Atthi tattha cakkhāyatanaṁ, natthi rūpāyatananti? </span></div><p><div class=verse-container id=kv8.7:4.14><span>Na hevaṁ vattabbe …pe… </span></div><p><div class=verse-container id=kv8.7:4.15><span>atthi tattha kāyāyatanaṁ, natthi phoṭṭhabbāyatananti? </span></div><p><div class=verse-container id=kv8.7:4.16><span>Āmantā. </span></div><p><div class=verse-container id=kv8.7:4.17><span>Atthi tattha sotāyatanaṁ, natthi saddāyatanaṁ …pe… </span></div><p><div class=verse-container id=kv8.7:4.18><span>atthi tattha manāyatanaṁ, natthi dhammāyatananti? </span></div><p><div class=verse-container id=kv8.7:4.19><span>Na hevaṁ vattabbe …pe…. </span></div><p><div class=verse-container id=kv8.7:5.1><span>Atthi tattha cakkhāyatanaṁ atthi rūpāyatanaṁ, tena cakkhunā taṁ rūpaṁ passatīti? </span></div><p><div class=verse-container id=kv8.7:5.2><span>Āmantā. </span></div><p><div class=verse-container id=kv8.7:5.3><span>Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti? </span></div><p><div class=verse-container id=kv8.7:5.4><span>Na hevaṁ vattabbe …pe… </span></div><p><div class=verse-container id=kv8.7:5.5><span>atthi tattha cakkhāyatanaṁ atthi rūpāyatanaṁ, tena cakkhunā taṁ rūpaṁ passatīti? </span></div><p><div class=verse-container id=kv8.7:5.6><span>Āmantā. </span></div><p><div class=verse-container id=kv8.7:5.7><span>Atthi tattha jivhāyatanaṁ atthi rasāyatanaṁ, tāya jivhāya taṁ rasaṁ sāyati …pe… </span></div><p><div class=verse-container id=kv8.7:5.8><span>atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti? </span></div><p><div class=verse-container id=kv8.7:5.9><span>Na hevaṁ vattabbe …pe…. </span></div><p><div class=verse-container id=kv8.7:6.1><span>Atthi tattha sotāyatanaṁ atthi saddāyatanaṁ …pe… </span></div><p><div class=verse-container id=kv8.7:6.2><span>atthi tattha manāyatanaṁ atthi dhammāyatanaṁ, tena manena taṁ dhammaṁ vijānātīti? </span></div><p><div class=verse-container id=kv8.7:6.3><span>Āmantā. </span></div><p><div class=verse-container id=kv8.7:6.4><span>Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti? </span></div><p><div class=verse-container id=kv8.7:6.5><span>Na hevaṁ vattabbe …pe… </span></div><p><div class=verse-container id=kv8.7:6.6><span>atthi tattha manāyatanaṁ atthi dhammāyatanaṁ, tena manena taṁ dhammaṁ vijānātīti? </span></div><p><div class=verse-container id=kv8.7:6.7><span>Āmantā. </span></div><p><div class=verse-container id=kv8.7:6.8><span>Atthi tattha jivhāyatanaṁ atthi rasāyatanaṁ …pe… </span></div><p><div class=verse-container id=kv8.7:6.9><span>atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti? </span></div><p><div class=verse-container id=kv8.7:6.10><span>Na hevaṁ vattabbe …pe…. </span></div><p><div class=verse-container id=kv8.7:7.1><span>Atthi tattha ghānāyatanaṁ atthi gandhāyatanaṁ, na ca tena ghānena taṁ gandhaṁ ghāyatīti? </span></div><p><div class=verse-container id=kv8.7:7.2><span>Āmantā. </span></div><p><div class=verse-container id=kv8.7:7.3><span>Atthi tattha cakkhāyatanaṁ atthi rūpāyatanaṁ, na ca tena cakkhunā taṁ rūpaṁ passatīti? </span></div><p><div class=verse-container id=kv8.7:7.4><span>Na hevaṁ vattabbe …pe… </span></div><p><div class=verse-container id=kv8.7:7.5><span>atthi tattha ghānāyatanaṁ atthi gandhāyatanaṁ, na ca tena ghānena taṁ gandhaṁ ghāyatīti? </span></div><p><div class=verse-container id=kv8.7:7.6><span>Āmantā. </span></div><p><div class=verse-container id=kv8.7:7.7><span>Atthi tattha sotāyatanaṁ atthi saddāyatanaṁ …pe… </span></div><p><div class=verse-container id=kv8.7:7.8><span>atthi tattha manāyatanaṁ atthi dhammāyatanaṁ, na ca tena manena taṁ dhammaṁ vijānātīti? </span></div><p><div class=verse-container id=kv8.7:7.9><span>Na hevaṁ vattabbe …pe…. </span></div><p><div class=verse-container id=kv8.7:8.1><span>Atthi tattha jivhāyatanaṁ atthi rasāyatanaṁ …pe… </span></div><p><div class=verse-container id=kv8.7:8.2><span>atthi tattha kāyāyatanaṁ atthi phoṭṭhabbāyatanaṁ, na ca tena kāyena taṁ phoṭṭhabbaṁ phusatīti? </span></div><p><div class=verse-container id=kv8.7:8.3><span>Āmantā. </span></div><p><div class=verse-container id=kv8.7:8.4><span>Atthi tattha sotāyatanaṁ atthi saddāyatanaṁ …pe… </span></div><p><div class=verse-container id=kv8.7:8.5><span>atthi tattha manāyatanaṁ atthi dhammāyatanaṁ, na ca tena manena taṁ dhammaṁ vijānātīti? </span></div><p><div class=verse-container id=kv8.7:8.6><span>Na hevaṁ vattabbe …pe… </span></div><p><div class=verse-container id=kv8.7:9.1><span>Atthi tattha ghānāyatanaṁ atthi gandhāyatanaṁ, tena ghānena taṁ gandhaṁ ghāyatīti? </span></div><p><div class=verse-container id=kv8.7:9.2><span>Āmantā. </span></div><p><div class=verse-container id=kv8.7:9.3><span>Atthi tattha mūlagandho sāragandho tacagandho pattagandho pupphagandho phalagandho āmagandho vissagandho sugandho duggandhoti? </span></div><p><div class=verse-container id=kv8.7:9.4><span>Na hevaṁ vattabbe …pe…. </span></div><p><div class=verse-container id=kv8.7:10.1><span>Atthi tattha jivhāyatanaṁ atthi rasāyatanaṁ, tāya jivhāya taṁ rasaṁ sāyatīti? </span></div><p><div class=verse-container id=kv8.7:10.2><span>Āmantā. </span></div><p><div class=verse-container id=kv8.7:10.3><span>Atthi tattha mūlaraso khandharaso tacaraso pattaraso puppharaso phalaraso ambilaṁ madhuraṁ tittakaṁ kaṭukaṁ loṇiyaṁ khāriyaṁ lambilaṁ kasāvo sādu asādūti? </span></div><p><div class=verse-container id=kv8.7:10.4><span>Na hevaṁ vattabbe …pe…. </span></div><p><div class=verse-container id=kv8.7:11.1><span>Atthi tattha kāyāyatanaṁ atthi phoṭṭhabbāyatanaṁ, tena kāyena taṁ phoṭṭhabbaṁ phusatīti? </span></div><p><div class=verse-container id=kv8.7:11.2><span>Āmantā. </span></div><p><div class=verse-container id=kv8.7:11.3><span>Atthi tattha kakkhaḷaṁ mudukaṁ saṇhaṁ pharusaṁ sukhasamphassaṁ dukkhasamphassaṁ garukaṁ lahukanti? </span></div><p><div class=verse-container id=kv8.7:11.4><span>Na hevaṁ vattabbe …pe…. </span></div><p><div class=verse-container id=kv8.7:12.1><span>Na vattabbaṁ—</span></div><p><div class=verse-container id=kv8.7:12.2><span>“saḷāyataniko attabhāvo rūpadhātuyā”ti? </span></div><p><div class=verse-container id=kv8.7:12.3><span>Āmantā. </span></div><p><div class=verse-container id=kv8.7:12.4><span>Nanu atthi tattha ghānanimittaṁ jivhānimittaṁ kāyanimittanti? </span></div><p><div class=verse-container id=kv8.7:12.5><span>Āmantā. </span></div><p><div class=verse-container id=kv8.7:12.6><span>Hañci atthi tattha ghānanimittaṁ jivhānimittaṁ kāyanimittaṁ, tena vata re vattabbe—</span></div><p><div class=verse-container id=kv8.7:12.7><span>“saḷāyataniko attabhāvo rūpadhātuyā”ti. </span></div><p><div class=verse-container id=kv8.7:12.8><span>Rūpadhātuyā āyatanakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0008/kv0008P0006.html>Previous</a><a href=/canon/en/pli/ms/abhidhamma/kv/kv0008/kv0008P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>