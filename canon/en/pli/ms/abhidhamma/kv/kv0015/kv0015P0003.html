<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0015.html> Mahāpaṇṇāsaka Pannarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0015/kv0015P0002.html>Previous</a><a href=/canon/en/pli/ms/abhidhamma/kv/kv0015/kv0015P0004.html>Next</a></div><p id=kv15.3:0.1><span class=root>Kathāvatthu </span><br><p id=kv15.3:0.2><span class=root>Mahāpaṇṇāsaka </span><br><p id=kv15.3:0.3><span class=root>Pannarasamavagga </span><br><p id=kv15.3:0.4><span class="root big-bold">Addhākathā </span><br><p id=kv15.3:1.1><span class=root>Addhā parinipphannoti? </span><br><p id=kv15.3:1.2><span class=root>Āmantā. </span><br><p id=kv15.3:1.3><span class=root>Rūpanti? </span><br><p id=kv15.3:1.4><span class=root>Na hevaṁ vattabbe …pe… </span><br><p id=kv15.3:1.5><span class=root>vedanā …pe… </span><br><p id=kv15.3:1.6><span class=root>saññā …pe… </span><br><p id=kv15.3:1.7><span class=root>saṅkhārā …pe… </span><br><p id=kv15.3:1.8><span class=root>viññāṇanti? </span><br><p id=kv15.3:1.9><span class=root>Na hevaṁ vattabbe …pe… </span><br><p id=kv15.3:1.10><span class=root>atīto addhā parinipphannoti? </span><br><p id=kv15.3:1.11><span class=root>Āmantā. </span><br><p id=kv15.3:1.12><span class=root>Rūpanti? </span><br><p id=kv15.3:1.13><span class=root>Na hevaṁ vattabbe …pe… </span><br><p id=kv15.3:1.14><span class=root>vedanā …pe… </span><br><p id=kv15.3:1.15><span class=root>saññā …pe… </span><br><p id=kv15.3:1.16><span class=root>saṅkhārā …pe… </span><br><p id=kv15.3:1.17><span class=root>viññāṇanti? </span><br><p id=kv15.3:1.18><span class=root>Na hevaṁ vattabbe …pe… </span><br><p id=kv15.3:1.19><span class=root>anāgato addhā parinipphannoti? </span><br><p id=kv15.3:1.20><span class=root>Āmantā. </span><br><p id=kv15.3:1.21><span class=root>Rūpanti? </span><br><p id=kv15.3:1.22><span class=root>Na hevaṁ vattabbe …pe… </span><br><p id=kv15.3:1.23><span class=root>vedanā …pe… </span><br><p id=kv15.3:1.24><span class=root>saññā …pe… </span><br><p id=kv15.3:1.25><span class=root>saṅkhārā …pe… </span><br><p id=kv15.3:1.26><span class=root>viññāṇanti? </span><br><p id=kv15.3:1.27><span class=root>Na hevaṁ vattabbe …pe… </span><br><p id=kv15.3:1.28><span class=root>paccuppanno addhā parinipphannoti? </span><br><p id=kv15.3:1.29><span class=root>Āmantā. </span><br><p id=kv15.3:1.30><span class=root>Rūpanti? </span><br><p id=kv15.3:1.31><span class=root>Na hevaṁ vattabbe …pe… </span><br><p id=kv15.3:1.32><span class=root>vedanā …pe… </span><br><p id=kv15.3:1.33><span class=root>saññā …pe… </span><br><p id=kv15.3:1.34><span class=root>saṅkhārā …pe… </span><br><p id=kv15.3:1.35><span class=root>viññāṇanti? </span><br><p id=kv15.3:1.36><span class=root>Na hevaṁ vattabbe …pe…. </span><br><p id=kv15.3:2.1><span class=root>Atītaṁ rūpaṁ vedanā saññā saṅkhārā viññāṇaṁ atīto addhāti? </span><br><p id=kv15.3:2.2><span class=root>Āmantā. </span><br><p id=kv15.3:2.3><span class=root>Atītā pañcaddhāti? </span><br><p id=kv15.3:2.4><span class=root>Na hevaṁ vattabbe …pe… </span><br><p id=kv15.3:2.5><span class=root>anāgataṁ rūpaṁ vedanā saññā saṅkhārā viññāṇaṁ anāgato addhāti? </span><br><p id=kv15.3:2.6><span class=root>Āmantā. </span><br><p id=kv15.3:2.7><span class=root>Anāgatā pañcaddhāti? </span><br><p id=kv15.3:2.8><span class=root>Na hevaṁ vattabbe …pe… </span><br><p id=kv15.3:2.9><span class=root>paccuppannaṁ rūpaṁ vedanā saññā saṅkhārā viññāṇaṁ paccuppanno addhāti? </span><br><p id=kv15.3:2.10><span class=root>Āmantā. </span><br><p id=kv15.3:2.11><span class=root>Paccuppannā pañcaddhāti? </span><br><p id=kv15.3:2.12><span class=root>Na hevaṁ vattabbe …pe…. </span><br><p id=kv15.3:3.1><span class=root>Atītā pañcakkhandhā atīto addhā, anāgatā pañcakkhandhā anāgato addhā, paccuppannā pañcakkhandhā paccuppanno addhāti? </span><br><p id=kv15.3:3.2><span class=root>Āmantā. </span><br><p id=kv15.3:3.3><span class=root>Pannarasaddhāti? </span><br><p id=kv15.3:3.4><span class=root>Na hevaṁ vattabbe …pe…. </span><br><p id=kv15.3:4.1><span class=root>Atītāni dvādasāyatanāni atīto addhā, anāgatāni dvādasāyatanāni anāgato addhā, paccuppannāni dvādasāyatanāni paccuppanno addhāti? </span><br><p id=kv15.3:4.2><span class=root>Āmantā. </span><br><p id=kv15.3:4.3><span class=root>Chattiṁsa addhāti? </span><br><p id=kv15.3:4.4><span class=root>Na hevaṁ vattabbe …pe…. </span><br><p id=kv15.3:5.1><span class=root>Atītā aṭṭhārasa dhātuyo atīto addhā, anāgatā aṭṭhārasa dhātuyo anāgato addhā, paccuppannā aṭṭhārasa dhātuyo paccuppanno addhāti? </span><br><p id=kv15.3:5.2><span class=root>Āmantā. </span><br><p id=kv15.3:5.3><span class=root>Catupaññāsa addhāti? </span><br><p id=kv15.3:5.4><span class=root>Na hevaṁ vattabbe …pe…. </span><br><p id=kv15.3:6.1><span class=root>Atītāni bāvīsatindriyāni atīto addhā, anāgatāni bāvīsatindriyāni anāgato addhā, paccuppannāni bāvīsatindriyāni paccuppanno addhāti? </span><br><p id=kv15.3:6.2><span class=root>Āmantā. </span><br><p id=kv15.3:6.3><span class=root>Chasaṭṭhi addhāti? </span><br><p id=kv15.3:6.4><span class=root>Na hevaṁ vattabbe …pe…. </span><br><p id=kv15.3:7.1><span class=root>Na vattabbaṁ—</span><br><p id=kv15.3:7.2><span class=root>“addhā parinipphanno”ti? </span><br><p id=kv15.3:7.3><span class=root>Āmantā. </span><br><p id=kv15.3:7.4><span class=root>Nanu vuttaṁ bhagavatā—</span><br><p id=kv15.3:7.5><span class=root>“tīṇimāni, bhikkhave, kathāvatthūni. </span><br><p id=kv15.3:7.6><span class=root>Katamāni tīṇi? </span><br><p id=kv15.3:7.7><span class=root>Atītaṁ vā, bhikkhave, addhānaṁ ārabbha kathaṁ katheyya—</span><br><p id=kv15.3:7.8><span class=root>‘evaṁ ahosi atītamaddhānan’ti; </span><br><p id=kv15.3:7.9><span class=root>anāgataṁ vā, bhikkhave, addhānaṁ ārabbha kathaṁ katheyya—</span><br><p id=kv15.3:7.10><span class=root>‘evaṁ bhavissati anāgatamaddhānan’ti; </span><br><p id=kv15.3:7.11><span class=root>etarahi vā, bhikkhave, paccuppannaṁ addhānaṁ ārabbha kathaṁ katheyya—</span><br><p id=kv15.3:7.12><span class=root>‘evaṁ hoti etarahi paccuppannan’ti. </span><br><p id=kv15.3:7.13><span class=root>Imāni kho, bhikkhave, tīṇi kathāvatthūnī”ti. </span><br><p id=kv15.3:7.14><span class=root>Attheva suttantoti? </span><br><p id=kv15.3:7.15><span class=root>Āmantā. </span><br><p id=kv15.3:7.16><span class=root>Tena hi addhā parinipphannoti. </span><br><p id=kv15.3:7.17><span class=root>Addhākathā niṭṭhitā. </span><br></main><footer class="container footer"><small><a href=/about/>Contact info</a></small></footer>