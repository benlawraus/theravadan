<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0015.html> Mahāpaṇṇāsaka Pannarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0015/kv0015P0010.html>Previous</a><a href=/canon/en/pli/ms/abhidhamma/kv/kv0016.html>Next</a></div><p><div class=verse-container id=kv15.11:0.1><span>Kathāvatthu </span></div><p><div class=verse-container id=kv15.11:0.2><span>Mahāpaṇṇāsaka </span></div><p><div class=verse-container id=kv15.11:0.3><span>Pannarasamavagga </span></div><p><div class=verse-container id=kv15.11:0.4><span class=big-bold>Kammūpacayakathā </span></div><p><div class=verse-container id=kv15.11:1.1><span>Aññaṁ kammaṁ añño kammūpacayoti? </span></div><p><div class=verse-container id=kv15.11:1.2><span>Āmantā. </span></div><p><div class=verse-container id=kv15.11:1.3><span>Añño phasso, añño phassūpacayo; </span></div><p><div class=verse-container id=kv15.11:1.4><span>aññā vedanā, añño vedanūpacayo; </span></div><p><div class=verse-container id=kv15.11:1.5><span>aññā saññā, añño saññūpacayo; </span></div><p><div class=verse-container id=kv15.11:1.6><span>aññā cetanā, añño cetanūpacayo; </span></div><p><div class=verse-container id=kv15.11:1.7><span>aññaṁ cittaṁ, añño cittūpacayo; </span></div><p><div class=verse-container id=kv15.11:1.8><span>aññā saddhā, añño saddhūpacayo; </span></div><p><div class=verse-container id=kv15.11:1.9><span>aññaṁ vīriyaṁ, añño vīriyūpacayo; </span></div><p><div class=verse-container id=kv15.11:1.10><span>aññā sati, añño satūpacayo; </span></div><p><div class=verse-container id=kv15.11:1.11><span>añño samādhi, añño samādhūpacayo; </span></div><p><div class=verse-container id=kv15.11:1.12><span>aññā paññā, añño paññūpacayo; </span></div><p><div class=verse-container id=kv15.11:1.13><span>añño rāgo, añño rāgūpacayo …pe… </span></div><p><div class=verse-container id=kv15.11:1.14><span>aññaṁ anottappaṁ, añño anottappūpacayoti? </span></div><p><div class=verse-container id=kv15.11:1.15><span>Na hevaṁ vattabbe …pe…. </span></div><p><div class=verse-container id=kv15.11:2.1><span>Aññaṁ kammaṁ, añño kammūpacayoti? </span></div><p><div class=verse-container id=kv15.11:2.2><span>Āmantā. </span></div><p><div class=verse-container id=kv15.11:2.3><span>Kammūpacayo kammena sahajātoti? </span></div><p><div class=verse-container id=kv15.11:2.4><span>Na hevaṁ vattabbe …pe…. </span></div><p><div class=verse-container id=kv15.11:3.1><span>Kammūpacayo kammena sahajātoti? </span></div><p><div class=verse-container id=kv15.11:3.2><span>Āmantā. </span></div><p><div class=verse-container id=kv15.11:3.3><span>Kusalena kammena sahajāto kammūpacayo kusaloti, na hevaṁ vattabbe …pe…. </span></div><p><div class=verse-container id=kv15.11:4.1><span>Kusalena kammena sahajāto kammūpacayo kusaloti? </span></div><p><div class=verse-container id=kv15.11:4.2><span>Āmantā. </span></div><p><div class=verse-container id=kv15.11:4.3><span>Sukhāya vedanāya sampayuttena kammena sahajāto kammūpacayo sukhāya vedanāya sampayuttoti? </span></div><p><div class=verse-container id=kv15.11:4.4><span>Na hevaṁ vattabbe …pe… </span></div><p><div class=verse-container id=kv15.11:4.5><span>dukkhāya vedanāya …pe… </span></div><p><div class=verse-container id=kv15.11:4.6><span>adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti? </span></div><p><div class=verse-container id=kv15.11:4.7><span>Na hevaṁ vattabbe …pe…. </span></div><p><div class=verse-container id=kv15.11:5.1><span>Kammūpacayo kammena sahajātoti? </span></div><p><div class=verse-container id=kv15.11:5.2><span>Āmantā. </span></div><p><div class=verse-container id=kv15.11:5.3><span>Akusalena kammena sahajāto kammūpacayo akusaloti? </span></div><p><div class=verse-container id=kv15.11:5.4><span>Na hevaṁ vattabbe …pe… </span></div><p><div class=verse-container id=kv15.11:6.1><span>Akusalena kammena sahajāto kammūpacayo akusaloti? </span></div><p><div class=verse-container id=kv15.11:6.2><span>Āmantā. </span></div><p><div class=verse-container id=kv15.11:6.3><span>Sukhāya vedanāya sampayuttena kammena sahajāto kammūpacayo sukhāya vedanāya sampayuttoti? </span></div><p><div class=verse-container id=kv15.11:6.4><span>Na hevaṁ vattabbe …pe… </span></div><p><div class=verse-container id=kv15.11:6.5><span>dukkhāya vedanāya …pe… </span></div><p><div class=verse-container id=kv15.11:6.6><span>adukkhamasukhāya vedanāya sampayuttena kammena sahajāto kammūpacayo adukkhamasukhāya vedanāya sampayuttoti? </span></div><p><div class=verse-container id=kv15.11:6.7><span>Na hevaṁ vattabbe …pe…. </span></div><p><div class=verse-container id=kv15.11:7.1><span>Kammaṁ cittena sahajātaṁ, kammaṁ sārammaṇanti? </span></div><p><div class=verse-container id=kv15.11:7.2><span>Āmantā. </span></div><p><div class=verse-container id=kv15.11:7.3><span>Kammūpacayo cittena sahajāto, kammūpacayo sārammaṇoti? </span></div><p><div class=verse-container id=kv15.11:7.4><span>Na hevaṁ vattabbe …pe… </span></div><p><div class=verse-container id=kv15.11:7.5><span>kammūpacayo cittena sahajāto, kammūpacayo anārammaṇoti? </span></div><p><div class=verse-container id=kv15.11:7.6><span>Āmantā. </span></div><p><div class=verse-container id=kv15.11:7.7><span>Kammaṁ cittena sahajātaṁ, kammaṁ anārammaṇanti? </span></div><p><div class=verse-container id=kv15.11:7.8><span>Na hevaṁ vattabbe …pe…. </span></div><p><div class=verse-container id=kv15.11:8.1><span>Kammaṁ cittena sahajātaṁ, cittaṁ bhijjamānaṁ kammaṁ bhijjatīti? </span></div><p><div class=verse-container id=kv15.11:8.2><span>Āmantā. </span></div><p><div class=verse-container id=kv15.11:8.3><span>Kammūpacayo cittena sahajāto, cittaṁ bhijjamānaṁ kammūpacayo bhijjatīti? </span></div><p><div class=verse-container id=kv15.11:8.4><span>Na hevaṁ vattabbe …pe…. </span></div><p><div class=verse-container id=kv15.11:9.1><span>Kammūpacayo cittena sahajāto, cittaṁ bhijjamānaṁ kammūpacayo na bhijjatīti? </span></div><p><div class=verse-container id=kv15.11:9.2><span>Āmantā. </span></div><p><div class=verse-container id=kv15.11:9.3><span>Kammaṁ cittena sahajātaṁ, cittaṁ bhijjamānaṁ kammaṁ na bhijjatīti? </span></div><p><div class=verse-container id=kv15.11:9.4><span>Na hevaṁ vattabbe …pe…. </span></div><p><div class=verse-container id=kv15.11:10.1><span>Kammamhi kammūpacayoti? </span></div><p><div class=verse-container id=kv15.11:10.2><span>Āmantā. </span></div><p><div class=verse-container id=kv15.11:10.3><span>Taññeva kammaṁ so kammūpacayoti? </span></div><p><div class=verse-container id=kv15.11:10.4><span>Na hevaṁ vattabbe …pe…. </span></div><p><div class=verse-container id=kv15.11:11.1><span>Kammamhi kammūpacayo, kammūpacayato vipāko nibbattatīti? </span></div><p><div class=verse-container id=kv15.11:11.2><span>Āmantā. </span></div><p><div class=verse-container id=kv15.11:11.3><span>Taññeva kammaṁ, so kammūpacayo, so kammavipākoti? </span></div><p><div class=verse-container id=kv15.11:11.4><span>Na hevaṁ vattabbe …pe…. </span></div><p><div class=verse-container id=kv15.11:12.1><span>Kammamhi kammūpacayo, kammūpacayato vipāko nibbattati, vipāko sārammaṇoti? </span></div><p><div class=verse-container id=kv15.11:12.2><span>Āmantā. </span></div><p><div class=verse-container id=kv15.11:12.3><span>Kammūpacayo sārammaṇoti? </span></div><p><div class=verse-container id=kv15.11:12.4><span>Na hevaṁ vattabbe …pe… </span></div><p><div class=verse-container id=kv15.11:12.5><span>kammūpacayo anārammaṇoti? </span></div><p><div class=verse-container id=kv15.11:12.6><span>Āmantā. </span></div><p><div class=verse-container id=kv15.11:12.7><span>Vipāko anārammaṇoti? </span></div><p><div class=verse-container id=kv15.11:12.8><span>Na hevaṁ vattabbe …pe…. </span></div><p><div class=verse-container id=kv15.11:13.1><span>Aññaṁ kammaṁ añño kammūpacayoti? </span></div><p><div class=verse-container id=kv15.11:13.2><span>Āmantā. </span></div><p><div class=verse-container id=kv15.11:13.3><span>Nanu vuttaṁ bhagavatā—</span></div><p><div class=verse-container id=kv15.11:13.4><span>“idha, puṇṇa, ekacco sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ …pe… </span></div><p><div class=verse-container id=kv15.11:13.5><span>manosaṅkhāraṁ abhisaṅkharoti, so sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ …pe… </span></div><p><div class=verse-container id=kv15.11:13.6><span>manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati. </span></div><p><div class=verse-container id=kv15.11:13.7><span>Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti. </span></div><p><div class=verse-container id=kv15.11:13.8><span>So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vedeti vokiṇṇasukhadukkhaṁ, seyyathāpi manussā ekacce ca devā ekacce ca vinipātikā. </span></div><p><div class=verse-container id=kv15.11:13.9><span>Iti kho, puṇṇa, bhūtā bhūtassa upapatti hoti, yaṁ karoti tena upapajjati, upapannametaṁ phassā phusanti. </span></div><p><div class=verse-container id=kv15.11:13.10><span>Evampāhaṁ, puṇṇa, ‘kammadāyādā sattā’ti vadāmī”ti. </span></div><p><div class=verse-container id=kv15.11:13.11><span>Attheva suttantoti? </span></div><p><div class=verse-container id=kv15.11:13.12><span>Āmantā. </span></div><p><div class=verse-container id=kv15.11:13.13><span>Tena hi na vattabbaṁ—</span></div><p><div class=verse-container id=kv15.11:13.14><span>“aññaṁ kammaṁ, añño kammūpacayo”ti. </span></div><p><div class=verse-container id=kv15.11:13.15><span>Kammūpacayakathā niṭṭhitā. </span></div><p><div class=verse-container id=kv15.11:13.16><span>Pannarasamo vaggo. </span></div><p><div class=verse-container id=kv15.11:13.17><span>Tassuddānaṁ </span></div><p><div class=verse-container id=kv15.11:14.1><span>Paccayatā vavatthitā, </span></div><p><div class=verse-container id=kv15.11:14.2><span>paṭiccasamuppādo, </span></div><p><div class=verse-container id=kv15.11:14.3><span>addhā, </span></div><p><div class=verse-container id=kv15.11:14.4><span>khaṇo layo muhuttaṁ, </span></div><p><div class=verse-container id=kv15.11:14.5><span>cattāro āsavā anāsavā, </span></div><p><div class=verse-container id=kv15.11:14.6><span>lokuttarānaṁ dhammānaṁ jarāmaraṇaṁ lokuttarā, </span></div><p><div class=verse-container id=kv15.11:14.7><span>saññāvedayitanirodhasamāpatti lokuttarā, </span></div><p><div class=verse-container id=kv15.11:14.8><span>saññāvedayitanirodhasamāpatti lokiyā, </span></div><p><div class=verse-container id=kv15.11:14.9><span>saññāvedayitanirodhaṁ samāpanno kālaṁ kareyya, </span></div><p><div class=verse-container id=kv15.11:14.10><span>sveva maggo asaññasattupapattiyā, </span></div><p><div class=verse-container id=kv15.11:14.11><span>aññaṁ kammaṁ añño kammūpacayoti. </span></div><p><div class=verse-container id=kv15.11:14.12><span>Tatiyo paṇṇāsako. </span></div><p><div class=verse-container id=kv15.11:14.13><span>Tassuddānaṁ </span></div><p><div class=verse-container id=kv15.11:15.1><span>Anusayā, </span></div><p><div class=verse-container id=kv15.11:15.2><span>saṁvaro, </span></div><p><div class=verse-container id=kv15.11:15.3><span>kappo, </span></div><p><div class=verse-container id=kv15.11:15.4><span>mūlañca vavatthitāti. </span></div><div class=flex-between><a href=/canon/en/pli/ms/abhidhamma/kv/kv0015/kv0015P0010.html>Previous</a><a href=/canon/en/pli/ms/abhidhamma/kv/kv0016.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>