<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0015.html> Mahāpaṇṇāsaka Pannarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0015/kv0015P0001.html>Previous</a><a href=/canon/en/pli/ms/abhidhamma/kv/kv0015/kv0015P0003.html>Next</a></div><p id=kv15.2:0.1><span class=root>Kathāvatthu </span><br><p id=kv15.2:0.2><span class=root>Mahāpaṇṇāsaka </span><br><p id=kv15.2:0.3><span class=root>Pannarasamavagga </span><br><p id=kv15.2:0.4><span class="root big-bold">Aññamaññapaccayakathā </span><br><p id=kv15.2:1.1><span class=root>Avijjāpaccayāva saṅkhārā, na vattabbaṁ—</span><br><p id=kv15.2:1.2><span class=root>“saṅkhārapaccayāpi avijjā”ti? </span><br><p id=kv15.2:1.3><span class=root>Āmantā. </span><br><p id=kv15.2:1.4><span class=root>Nanu avijjā saṅkhārena sahajātāti? </span><br><p id=kv15.2:1.5><span class=root>Āmantā. </span><br><p id=kv15.2:1.6><span class=root>Hañci avijjā saṅkhārena sahajātā, tena vata re vattabbe—</span><br><p id=kv15.2:1.7><span class=root>“avijjāpaccayāpi saṅkhārā, saṅkhārapaccayāpi avijjā”ti. </span><br><p id=kv15.2:2.1><span class=root>Taṇhāpaccayāva upādānaṁ, na vattabbaṁ—</span><br><p id=kv15.2:2.2><span class=root>“upādānapaccayāpi taṇhā”ti? </span><br><p id=kv15.2:2.3><span class=root>Āmantā. </span><br><p id=kv15.2:2.4><span class=root>Nanu taṇhā upādānena sahajātāti? </span><br><p id=kv15.2:2.5><span class=root>Āmantā. </span><br><p id=kv15.2:2.6><span class=root>Hañci taṇhā upādānena sahajātā, tena vata re vattabbe—</span><br><p id=kv15.2:2.7><span class=root>“taṇhāpaccayāpi upādānaṁ, upādānapaccayāpi taṇhā”ti. </span><br><p id=kv15.2:3.1><span class=root>“Jarāmaraṇapaccayā, bhikkhave, jāti, jātipaccayā bhavo”ti—</span><br><p id=kv15.2:3.2><span class=root>attheva suttantoti? </span><br><p id=kv15.2:3.3><span class=root>Natthi. </span><br><p id=kv15.2:3.4><span class=root>Tena hi avijjāpaccayāva saṅkhārā, na vattabbaṁ—</span><br><p id=kv15.2:3.5><span class=root>“saṅkhārapaccayāpi avijjā”ti. </span><br><p id=kv15.2:3.6><span class=root>Taṇhāpaccayāva upādānaṁ, na vattabbaṁ—</span><br><p id=kv15.2:3.7><span class=root>“upādānapaccayāpi taṇhā”ti. </span><br><p id=kv15.2:4.1><span class=root>“Viññāṇapaccayā, bhikkhave, nāmarūpaṁ, nāmarūpapaccayāpi viññāṇan”ti—</span><br><p id=kv15.2:4.2><span class=root>attheva suttantoti? </span><br><p id=kv15.2:4.3><span class=root>Āmantā. </span><br><p id=kv15.2:4.4><span class=root>Tena hi avijjāpaccayāpi saṅkhārā, saṅkhārapaccayāpi avijjā; </span><br><p id=kv15.2:4.5><span class=root>taṇhāpaccayāpi upādānaṁ, upādānapaccayāpi taṇhāti. </span><br><p id=kv15.2:4.6><span class=root>Aññamaññapaccayakathā niṭṭhitā. </span><br></main><footer class="container footer"><small><a href=/about/>Contact info</a></small></footer>