<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0015.html> Mahāpaṇṇāsaka Pannarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0015/kv0015P0001.html>Previous</a><a href=/canon/en/pli/ms/abhidhamma/kv/kv0015/kv0015P0003.html>Next</a></div><p><div class=verse-container id=kv15.2:0.1><span>Kathāvatthu </span></div><p><div class=verse-container id=kv15.2:0.2><span>Mahāpaṇṇāsaka </span></div><p><div class=verse-container id=kv15.2:0.3><span>Pannarasamavagga </span></div><p><div class=verse-container id=kv15.2:0.4><span class=big-bold>Aññamaññapaccayakathā </span></div><p><div class=verse-container id=kv15.2:1.1><span>Avijjāpaccayāva saṅkhārā, na vattabbaṁ—</span></div><p><div class=verse-container id=kv15.2:1.2><span>“saṅkhārapaccayāpi avijjā”ti? </span></div><p><div class=verse-container id=kv15.2:1.3><span>Āmantā. </span></div><p><div class=verse-container id=kv15.2:1.4><span>Nanu avijjā saṅkhārena sahajātāti? </span></div><p><div class=verse-container id=kv15.2:1.5><span>Āmantā. </span></div><p><div class=verse-container id=kv15.2:1.6><span>Hañci avijjā saṅkhārena sahajātā, tena vata re vattabbe—</span></div><p><div class=verse-container id=kv15.2:1.7><span>“avijjāpaccayāpi saṅkhārā, saṅkhārapaccayāpi avijjā”ti. </span></div><p><div class=verse-container id=kv15.2:2.1><span>Taṇhāpaccayāva upādānaṁ, na vattabbaṁ—</span></div><p><div class=verse-container id=kv15.2:2.2><span>“upādānapaccayāpi taṇhā”ti? </span></div><p><div class=verse-container id=kv15.2:2.3><span>Āmantā. </span></div><p><div class=verse-container id=kv15.2:2.4><span>Nanu taṇhā upādānena sahajātāti? </span></div><p><div class=verse-container id=kv15.2:2.5><span>Āmantā. </span></div><p><div class=verse-container id=kv15.2:2.6><span>Hañci taṇhā upādānena sahajātā, tena vata re vattabbe—</span></div><p><div class=verse-container id=kv15.2:2.7><span>“taṇhāpaccayāpi upādānaṁ, upādānapaccayāpi taṇhā”ti. </span></div><p><div class=verse-container id=kv15.2:3.1><span>“Jarāmaraṇapaccayā, bhikkhave, jāti, jātipaccayā bhavo”ti—</span></div><p><div class=verse-container id=kv15.2:3.2><span>attheva suttantoti? </span></div><p><div class=verse-container id=kv15.2:3.3><span>Natthi. </span></div><p><div class=verse-container id=kv15.2:3.4><span>Tena hi avijjāpaccayāva saṅkhārā, na vattabbaṁ—</span></div><p><div class=verse-container id=kv15.2:3.5><span>“saṅkhārapaccayāpi avijjā”ti. </span></div><p><div class=verse-container id=kv15.2:3.6><span>Taṇhāpaccayāva upādānaṁ, na vattabbaṁ—</span></div><p><div class=verse-container id=kv15.2:3.7><span>“upādānapaccayāpi taṇhā”ti. </span></div><p><div class=verse-container id=kv15.2:4.1><span>“Viññāṇapaccayā, bhikkhave, nāmarūpaṁ, nāmarūpapaccayāpi viññāṇan”ti—</span></div><p><div class=verse-container id=kv15.2:4.2><span>attheva suttantoti? </span></div><p><div class=verse-container id=kv15.2:4.3><span>Āmantā. </span></div><p><div class=verse-container id=kv15.2:4.4><span>Tena hi avijjāpaccayāpi saṅkhārā, saṅkhārapaccayāpi avijjā; </span></div><p><div class=verse-container id=kv15.2:4.5><span>taṇhāpaccayāpi upādānaṁ, upādānapaccayāpi taṇhāti. </span></div><p><div class=verse-container id=kv15.2:4.6><span>Aññamaññapaccayakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0015/kv0015P0001.html>Previous</a><a href=/canon/en/pli/ms/abhidhamma/kv/kv0015/kv0015P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>