<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0015.html> Mahāpaṇṇāsaka Pannarasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0015.html>Previous</a><a href=/canon/en/pli/ms/abhidhamma/kv/kv0015/kv0015P0002.html>Next</a></div><p id=kv15.1:0.1><span class=root>Kathāvatthu </span><br><p id=kv15.1:0.2><span class=root>Anusayapaṇṇāsaka </span><br><p id=kv15.1:0.3><span class=root>Pannarasamavagga </span><br><p id=kv15.1:0.4><span class="root big-bold">Paccayatākathā </span><br><p id=kv15.1:1.1><span class=root>Paccayatā vavatthitāti? </span><br><p id=kv15.1:1.2><span class=root>Āmantā. </span><br><p id=kv15.1:1.3><span class=root>Nanu vīmaṁsā hetu, so ca adhipatīti? </span><br><p id=kv15.1:1.4><span class=root>Āmantā. </span><br><p id=kv15.1:1.5><span class=root>Hañci vīmaṁsā hetu, so ca adhipati, tena vata re vattabbe—</span><br><p id=kv15.1:1.6><span class=root>“hetupaccayena paccayo, adhipatipaccayena paccayo”ti. </span><br><p id=kv15.1:2.1><span class=root>Nanu chandādhipati sahajātānaṁ dhammānaṁ adhipatīti? </span><br><p id=kv15.1:2.2><span class=root>Āmantā. </span><br><p id=kv15.1:2.3><span class=root>Hañci chandādhipati sahajātānaṁ dhammānaṁ adhipati, tena vata re vattabbe—</span><br><p id=kv15.1:2.4><span class=root>“adhipatipaccayena paccayo, sahajātapaccayena paccayo”ti. </span><br><p id=kv15.1:3.1><span class=root>Nanu vīriyādhipati sahajātānaṁ dhammānaṁ adhipatīti? </span><br><p id=kv15.1:3.2><span class=root>Āmantā. </span><br><p id=kv15.1:3.3><span class=root>Hañci vīriyādhipati sahajātānaṁ dhammānaṁ adhipati, tena vata re vattabbe—</span><br><p id=kv15.1:3.4><span class=root>“adhipatipaccayena paccayo, sahajātapaccayena paccayo”ti. </span><br><p id=kv15.1:4.1><span class=root>Nanu vīriyādhipati sahajātānaṁ dhammānaṁ adhipati, tañca indriyanti? </span><br><p id=kv15.1:4.2><span class=root>Āmantā. </span><br><p id=kv15.1:4.3><span class=root>Hañci vīriyādhipati sahajātānaṁ dhammānaṁ adhipati, tañca indriyaṁ, tena vata re vattabbe—</span><br><p id=kv15.1:4.4><span class=root>“adhipatipaccayena paccayo, indriyapaccayena paccayo”ti. </span><br><p id=kv15.1:5.1><span class=root>Nanu vīriyādhipati sahajātānaṁ dhammānaṁ adhipati, tañca maggaṅganti? </span><br><p id=kv15.1:5.2><span class=root>Āmantā. </span><br><p id=kv15.1:5.3><span class=root>Hañci vīriyādhipati sahajātānaṁ dhammānaṁ adhipati, tañca maggaṅgaṁ, tena vata re vattabbe—</span><br><p id=kv15.1:5.4><span class=root>“adhipatipaccayena paccayo, maggapaccayena paccayo”ti. </span><br><p id=kv15.1:6.1><span class=root>Nanu cittādhipati sahajātānaṁ dhammānaṁ adhipatīti? </span><br><p id=kv15.1:6.2><span class=root>Āmantā. </span><br><p id=kv15.1:6.3><span class=root>Hañci cittādhipati sahajātānaṁ dhammānaṁ adhipati, tena vata re vattabbe—</span><br><p id=kv15.1:6.4><span class=root>“adhipatipaccayena paccayo, sahajātapaccayena paccayo”ti. </span><br><p id=kv15.1:7.1><span class=root>Nanu cittādhipati sahajātānaṁ dhammānaṁ adhipati, so ca āhāroti? </span><br><p id=kv15.1:7.2><span class=root>Āmantā. </span><br><p id=kv15.1:7.3><span class=root>Hañci cittādhipati sahajātānaṁ dhammānaṁ adhipati, so ca āhāro, tena vata re vattabbe—</span><br><p id=kv15.1:7.4><span class=root>“adhipatipaccayena paccayo, āhārapaccayena paccayo”ti. </span><br><p id=kv15.1:8.1><span class=root>Nanu cittādhipati sahajātānaṁ dhammānaṁ adhipati, tañca indriyanti? </span><br><p id=kv15.1:8.2><span class=root>Āmantā. </span><br><p id=kv15.1:8.3><span class=root>Hañci cittādhipati sahajātānaṁ dhammānaṁ adhipati, tañca indriyaṁ, tena vata re vattabbe—</span><br><p id=kv15.1:8.4><span class=root>“adhipatipaccayena paccayo, indriyapaccayena paccayo”ti. </span><br><p id=kv15.1:9.1><span class=root>Nanu vīmaṁsādhipati sahajātānaṁ dhammānaṁ adhipatīti? </span><br><p id=kv15.1:9.2><span class=root>Āmantā. </span><br><p id=kv15.1:9.3><span class=root>Hañci vīmaṁsādhipati sahajātānaṁ dhammānaṁ adhipati, tena vata re vattabbe—</span><br><p id=kv15.1:9.4><span class=root>“adhipatipaccayena paccayo, sahajātapaccayena paccayo”ti. </span><br><p id=kv15.1:10.1><span class=root>Nanu vīmaṁsādhipati sahajātānaṁ dhammānaṁ adhipati, tañca indriyanti? </span><br><p id=kv15.1:10.2><span class=root>Āmantā. </span><br><p id=kv15.1:10.3><span class=root>Hañci vīmaṁsādhipati sahajātānaṁ dhammānaṁ adhipati, tañca indriyaṁ, tena vata re vattabbe—</span><br><p id=kv15.1:10.4><span class=root>“adhipatipaccayena paccayo, indriyapaccayena paccayo”ti. </span><br><p id=kv15.1:11.1><span class=root>Nanu vīmaṁsādhipati sahajātānaṁ dhammānaṁ adhipati, tañca maggaṅganti? </span><br><p id=kv15.1:11.2><span class=root>Āmantā. </span><br><p id=kv15.1:11.3><span class=root>Hañci vīmaṁsādhipati sahajātānaṁ dhammānaṁ adhipati, tañca maggaṅgaṁ, tena vata re vattabbe—</span><br><p id=kv15.1:11.4><span class=root>“adhipatipaccayena paccayo, maggapaccayena paccayo”ti. </span><br><p id=kv15.1:12.1><span class=root>Nanu ariyaṁ dhammaṁ garuṁ katvā uppajjati paccavekkhaṇā, tañcārammaṇanti? </span><br><p id=kv15.1:12.2><span class=root>Āmantā. </span><br><p id=kv15.1:12.3><span class=root>Hañci ariyaṁ dhammaṁ garuṁ katvā uppajjati paccavekkhaṇā, tañcārammaṇaṁ, tena vata re vattabbe—</span><br><p id=kv15.1:12.4><span class=root>“adhipatipaccayena paccayo, ārammaṇapaccayena paccayo”ti. </span><br><p id=kv15.1:13.1><span class=root>Nanu purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo, sā ca āsevanāti? </span><br><p id=kv15.1:13.2><span class=root>Āmantā. </span><br><p id=kv15.1:13.3><span class=root>Hañci purimā purimā kusalā dhammā pacchimānaṁ pacchimānaṁ kusalānaṁ dhammānaṁ anantarapaccayena paccayo, sā ca āsevanā, tena vata re vattabbe—</span><br><p id=kv15.1:13.4><span class=root>“anantarapaccayena paccayo, āsevanapaccayena paccayo”ti. </span><br><p id=kv15.1:14.1><span class=root>Nanu purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo, sā ca āsevanāti? </span><br><p id=kv15.1:14.2><span class=root>Āmantā. </span><br><p id=kv15.1:14.3><span class=root>Hañci purimā purimā akusalā dhammā pacchimānaṁ pacchimānaṁ akusalānaṁ dhammānaṁ anantarapaccayena paccayo, sā ca āsevanā, tena vata re vattabbe—</span><br><p id=kv15.1:14.4><span class=root>“anantarapaccayena paccayo, āsevanapaccayena paccayo”ti. </span><br><p id=kv15.1:15.1><span class=root>Nanu purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ anantarapaccayena paccayo, sā ca āsevanāti? </span><br><p id=kv15.1:15.2><span class=root>Āmantā. </span><br><p id=kv15.1:15.3><span class=root>Hañci purimā purimā kiriyābyākatā dhammā pacchimānaṁ pacchimānaṁ kiriyābyākatānaṁ dhammānaṁ anantarapaccayena paccayo, sā ca āsevanā, tena vata re vattabbe—</span><br><p id=kv15.1:15.4><span class=root>“anantarapaccayena paccayo, āsevanapaccayena paccayo”ti. </span><br><p id=kv15.1:16.1><span class=root>Na vattabbaṁ—</span><br><p id=kv15.1:16.2><span class=root>“paccayatā vavatthitā”ti? </span><br><p id=kv15.1:16.3><span class=root>Āmantā. </span><br><p id=kv15.1:16.4><span class=root>Hetupaccayena paccayo hoti, ārammaṇapaccayena paccayo hoti, anantarapaccayena paccayo hoti, samanantarapaccayena paccayo hotīti? </span><br><p id=kv15.1:16.5><span class=root>Na hevaṁ vattabbe. </span><br><p id=kv15.1:16.6><span class=root>Tena hi paccayatā vavatthitāti. </span><br><p id=kv15.1:16.7><span class=root>Paccayatākathā niṭṭhitā. </span><br></main><footer class="container footer"><small><a href=/about/>Contact info</a></small></footer>