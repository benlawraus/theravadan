<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0001.html>Previous</a><a href=/canon/en/pli/ms/abhidhamma/kv/kv0018/kv0018P0003.html>Next</a></div><p id=kv18.2:0.1><span class=root>Kathāvatthu </span><br><p id=kv18.2:0.2><span class=root>Mahāpaṇṇāsaka </span><br><p id=kv18.2:0.3><span class=root>Aṭṭhārasamavagga </span><br><p id=kv18.2:0.4><span class="root big-bold">Dhammadesanākathā </span><br><p id=kv18.2:1.1><span class=root>Na vattabbaṁ—</span><br><p id=kv18.2:1.2><span class=root>“buddhena bhagavatā dhammo desito”ti? </span><br><p id=kv18.2:1.3><span class=root>Āmantā. </span><br><p id=kv18.2:1.4><span class=root>Kena desitoti? </span><br><p id=kv18.2:1.5><span class=root>Abhinimmitena desitoti. </span><br><p id=kv18.2:1.6><span class=root>Abhinimmito jino satthā sammāsambuddho sabbaññū sabbadassāvī dhammassāmī dhammappaṭisaraṇoti? </span><br><p id=kv18.2:1.7><span class=root>Na hevaṁ vattabbe …pe…. </span><br><p id=kv18.2:2.1><span class=root>Na vattabbaṁ—</span><br><p id=kv18.2:2.2><span class=root>“buddhena bhagavatā dhammo desito”ti? </span><br><p id=kv18.2:2.3><span class=root>Āmantā. </span><br><p id=kv18.2:2.4><span class=root>Kena desitoti? </span><br><p id=kv18.2:2.5><span class=root>Āyasmatā ānandena desitoti. </span><br><p id=kv18.2:2.6><span class=root>Āyasmā ānando jino satthā sammāsambuddho sabbaññū sabbadassāvī dhammassāmī dhammappaṭisaraṇoti? </span><br><p id=kv18.2:2.7><span class=root>Na hevaṁ vattabbe …pe…. </span><br><p id=kv18.2:3.1><span class=root>Na vattabbaṁ—</span><br><p id=kv18.2:3.2><span class=root>“buddhena bhagavatā dhammo desito”ti? </span><br><p id=kv18.2:3.3><span class=root>Āmantā. </span><br><p id=kv18.2:3.4><span class=root>Nanu vuttaṁ bhagavatā—</span><br><p id=kv18.2:3.5><span class=root>“saṅkhittenapi kho ahaṁ, sāriputta, dhammaṁ deseyyaṁ; </span><br><p id=kv18.2:3.6><span class=root>vitthārenapi kho ahaṁ, sāriputta, dhammaṁ deseyyaṁ; </span><br><p id=kv18.2:3.7><span class=root>saṅkhittavitthārenapi kho ahaṁ, sāriputta, dhammaṁ deseyyaṁ; </span><br><p id=kv18.2:3.8><span class=root>aññātāro ca dullabhā”ti. </span><br><p id=kv18.2:3.9><span class=root>Attheva suttantoti? </span><br><p id=kv18.2:3.10><span class=root>Āmantā. </span><br><p id=kv18.2:3.11><span class=root>Tena hi buddhena bhagavatā dhammo desitoti. </span><br><p id=kv18.2:4.1><span class=root>Na vattabbaṁ—</span><br><p id=kv18.2:4.2><span class=root>“buddhena bhagavatā dhammo desito”ti? </span><br><p id=kv18.2:4.3><span class=root>Āmantā. </span><br><p id=kv18.2:4.4><span class=root>Nanu vuttaṁ bhagavatā—</span><br><p id=kv18.2:4.5><span class=root>“‘abhiññāyāhaṁ, bhikkhave, dhammaṁ desemi, no anabhiññāya; </span><br><p id=kv18.2:4.6><span class=root>sanidānāhaṁ, bhikkhave, dhammaṁ desemi, no anidānaṁ; </span><br><p id=kv18.2:4.7><span class=root>sappāṭihāriyāhaṁ, bhikkhave, dhammaṁ desemi, no appāṭihāriyaṁ; </span><br><p id=kv18.2:4.8><span class=root>tassa mayhaṁ, bhikkhave, abhiññāya dhammaṁ desayato no anabhiññāya, sanidānaṁ dhammaṁ desayato no anidānaṁ, sappāṭihāriyaṁ dhammaṁ desayato no appāṭihāriyaṁ karaṇīyo ovādo karaṇīyā anusāsanī; </span><br><p id=kv18.2:4.9><span class=root>alañca pana vo, bhikkhave, tuṭṭhiyā alaṁ attamanatāya alaṁ somanassāya—</span><br><p id=kv18.2:4.10><span class=root>sammāsambuddho bhagavā, svākkhāto dhammo, suppaṭipanno saṅgho’ti. </span><br><p id=kv18.2:4.11><span class=root>Imasmiñca pana veyyākaraṇasmiṁ bhaññamāne dasasahassilokadhātu akampitthā”ti. </span><br><p id=kv18.2:4.12><span class=root>Attheva suttantoti? </span><br><p id=kv18.2:4.13><span class=root>Āmantā. </span><br><p id=kv18.2:4.14><span class=root>Tena hi buddhena bhagavatā dhammo desitoti. </span><br><p id=kv18.2:4.15><span class=root>Dhammadesanākathā niṭṭhitā. </span><br></main><footer class="container footer"><small><a href=/about/>Contact info</a></small></footer>