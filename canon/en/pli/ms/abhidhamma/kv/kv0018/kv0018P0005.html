<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0004.html>Previous</a><a href=/canon/en/pli/ms/abhidhamma/kv/kv0018/kv0018P0006.html>Next</a></div><p><div class=verse-container id=kv18.5:0.1><span>Kathāvatthu </span></div><p><div class=verse-container id=kv18.5:0.2><span>Mahāpaṇṇāsaka </span></div><p><div class=verse-container id=kv18.5:0.3><span>Aṭṭhārasamavagga </span></div><p><div class=verse-container id=kv18.5:0.4><span class=big-bold>Ekamaggakathā </span></div><p><div class=verse-container id=kv18.5:1.1><span>Ekena ariyamaggena cattāri sāmaññaphalāni sacchikarotīti? </span></div><p><div class=verse-container id=kv18.5:1.2><span>Āmantā. </span></div><p><div class=verse-container id=kv18.5:1.3><span>Catunnaṁ phassānaṁ …pe… </span></div><p><div class=verse-container id=kv18.5:1.4><span>catunnaṁ saññānaṁ samodhānaṁ hotīti? </span></div><p><div class=verse-container id=kv18.5:1.5><span>Na hevaṁ vattabbe …pe… </span></div><p><div class=verse-container id=kv18.5:1.6><span>ekena ariyamaggena cattāri sāmaññaphalāni sacchikarotīti? </span></div><p><div class=verse-container id=kv18.5:1.7><span>Āmantā. </span></div><p><div class=verse-container id=kv18.5:1.8><span>Sotāpattimaggenāti? </span></div><p><div class=verse-container id=kv18.5:1.9><span>Na hevaṁ vattabbe …pe… </span></div><p><div class=verse-container id=kv18.5:1.10><span>sakadāgāmi …pe… </span></div><p><div class=verse-container id=kv18.5:1.11><span>anāgāmimaggenāti? </span></div><p><div class=verse-container id=kv18.5:1.12><span>Na hevaṁ vattabbe …pe…. </span></div><p><div class=verse-container id=kv18.5:2.1><span>Katamena maggenāti? </span></div><p><div class=verse-container id=kv18.5:2.2><span>Arahattamaggenāti. </span></div><p><div class=verse-container id=kv18.5:2.3><span>Arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti? </span></div><p><div class=verse-container id=kv18.5:2.4><span>Na hevaṁ vattabbe …pe… </span></div><p><div class=verse-container id=kv18.5:2.5><span>arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti? </span></div><p><div class=verse-container id=kv18.5:2.6><span>Āmantā. </span></div><p><div class=verse-container id=kv18.5:2.7><span>Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti? </span></div><p><div class=verse-container id=kv18.5:2.8><span>Āmantā. </span></div><p><div class=verse-container id=kv18.5:2.9><span>Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv18.5:2.10><span>“arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatī”ti. </span></div><p><div class=verse-container id=kv18.5:3.1><span>Arahattamaggena oḷārikaṁ kāmarāgaṁ oḷārikaṁ byāpādaṁ jahatīti? </span></div><p><div class=verse-container id=kv18.5:3.2><span>Na hevaṁ vattabbe …pe… </span></div><p><div class=verse-container id=kv18.5:3.3><span>arahattamaggena oḷārikaṁ kāmarāgaṁ oḷārikaṁ byāpādaṁ jahatīti? </span></div><p><div class=verse-container id=kv18.5:3.4><span>Āmantā. </span></div><p><div class=verse-container id=kv18.5:3.5><span>Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti? </span></div><p><div class=verse-container id=kv18.5:3.6><span>Āmantā. </span></div><p><div class=verse-container id=kv18.5:3.7><span>Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv18.5:3.8><span>“arahattamaggena oḷārikaṁ kāmarāgaṁ oḷārikaṁ byāpādaṁ jahatī”ti. </span></div><p><div class=verse-container id=kv18.5:4.1><span>Arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti? </span></div><p><div class=verse-container id=kv18.5:4.2><span>Na hevaṁ vattabbe …pe… </span></div><p><div class=verse-container id=kv18.5:4.3><span>arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti? </span></div><p><div class=verse-container id=kv18.5:4.4><span>Āmantā. </span></div><p><div class=verse-container id=kv18.5:4.5><span>Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti? </span></div><p><div class=verse-container id=kv18.5:4.6><span>Āmantā. </span></div><p><div class=verse-container id=kv18.5:4.7><span>Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv18.5:4.8><span>“arahattamaggena aṇusahagataṁ kāmarāgaṁ aṇusahagataṁ byāpādaṁ jahatī”ti. </span></div><p><div class=verse-container id=kv18.5:5.1><span>Na vattabbaṁ—</span></div><p><div class=verse-container id=kv18.5:5.2><span>“ekena ariyamaggena cattāri sāmaññaphalāni sacchikarotī”ti? </span></div><p><div class=verse-container id=kv18.5:5.3><span>Āmantā. </span></div><p><div class=verse-container id=kv18.5:5.4><span>Bhagavatā sotāpattimaggo bhāvitoti? </span></div><p><div class=verse-container id=kv18.5:5.5><span>Āmantā. </span></div><p><div class=verse-container id=kv18.5:5.6><span>Bhagavā sotāpannoti? </span></div><p><div class=verse-container id=kv18.5:5.7><span>Na hevaṁ vattabbe …pe… </span></div><p><div class=verse-container id=kv18.5:5.8><span>bhagavatā sakadāgāmi …pe… </span></div><p><div class=verse-container id=kv18.5:5.9><span>anāgāmimaggo bhāvitoti? </span></div><p><div class=verse-container id=kv18.5:5.10><span>Āmantā. </span></div><p><div class=verse-container id=kv18.5:5.11><span>Bhagavā anāgāmīti? </span></div><p><div class=verse-container id=kv18.5:5.12><span>Na hevaṁ vattabbe …pe…. </span></div><p><div class=verse-container id=kv18.5:6.1><span>Bhagavā ekena ariyamaggena cattāri sāmaññaphalāni sacchikaroti, sāvakā catūhi ariyamaggehi cattāri sāmaññaphalāni sacchikarontīti? </span></div><p><div class=verse-container id=kv18.5:6.2><span>Āmantā. </span></div><p><div class=verse-container id=kv18.5:6.3><span>Sāvakā buddhassa bhagavato adiṭṭhaṁ dakkhanti anadhigataṁ adhigacchanti asacchikataṁ sacchikarontīti? </span></div><p><div class=verse-container id=kv18.5:6.4><span>Na hevaṁ vattabbe …pe…. </span></div><p><div class=verse-container id=kv18.5:6.5><span>Ekamaggakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0018/kv0018P0004.html>Previous</a><a href=/canon/en/pli/ms/abhidhamma/kv/kv0018/kv0018P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>