<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0004.html>Previous</a><a href=/canon/en/pli/ms/abhidhamma/kv/kv0018/kv0018P0006.html>Next</a></div><p id=kv18.5:0.1><span class=root>Kathāvatthu </span><br><p id=kv18.5:0.2><span class=root>Mahāpaṇṇāsaka </span><br><p id=kv18.5:0.3><span class=root>Aṭṭhārasamavagga </span><br><p id=kv18.5:0.4><span class="root big-bold">Ekamaggakathā </span><br><p id=kv18.5:1.1><span class=root>Ekena ariyamaggena cattāri sāmaññaphalāni sacchikarotīti? </span><br><p id=kv18.5:1.2><span class=root>Āmantā. </span><br><p id=kv18.5:1.3><span class=root>Catunnaṁ phassānaṁ …pe… </span><br><p id=kv18.5:1.4><span class=root>catunnaṁ saññānaṁ samodhānaṁ hotīti? </span><br><p id=kv18.5:1.5><span class=root>Na hevaṁ vattabbe …pe… </span><br><p id=kv18.5:1.6><span class=root>ekena ariyamaggena cattāri sāmaññaphalāni sacchikarotīti? </span><br><p id=kv18.5:1.7><span class=root>Āmantā. </span><br><p id=kv18.5:1.8><span class=root>Sotāpattimaggenāti? </span><br><p id=kv18.5:1.9><span class=root>Na hevaṁ vattabbe …pe… </span><br><p id=kv18.5:1.10><span class=root>sakadāgāmi …pe… </span><br><p id=kv18.5:1.11><span class=root>anāgāmimaggenāti? </span><br><p id=kv18.5:1.12><span class=root>Na hevaṁ vattabbe …pe…. </span><br><p id=kv18.5:2.1><span class=root>Katamena maggenāti? </span><br><p id=kv18.5:2.2><span class=root>Arahattamaggenāti. </span><br><p id=kv18.5:2.3><span class=root>Arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti? </span><br><p id=kv18.5:2.4><span class=root>Na hevaṁ vattabbe …pe… </span><br><p id=kv18.5:2.5><span class=root>arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatīti? </span><br><p id=kv18.5:2.6><span class=root>Āmantā. </span><br><p id=kv18.5:2.7><span class=root>Nanu tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatāti? </span><br><p id=kv18.5:2.8><span class=root>Āmantā. </span><br><p id=kv18.5:2.9><span class=root>Hañci tiṇṇaṁ saṁyojanānaṁ pahānaṁ sotāpattiphalaṁ vuttaṁ bhagavatā, no ca vata re vattabbe—</span><br><p id=kv18.5:2.10><span class=root>“arahattamaggena sakkāyadiṭṭhiṁ vicikicchaṁ sīlabbataparāmāsaṁ jahatī”ti. </span><br><p id=kv18.5:3.1><span class=root>Arahattamaggena oḷārikaṁ kāmarāgaṁ oḷārikaṁ byāpādaṁ jahatīti? </span><br><p id=kv18.5:3.2><span class=root>Na hevaṁ vattabbe …pe… </span><br><p id=kv18.5:3.3><span class=root>arahattamaggena oḷārikaṁ kāmarāgaṁ oḷārikaṁ byāpādaṁ jahatīti? </span><br><p id=kv18.5:3.4><span class=root>Āmantā. </span><br><p id=kv18.5:3.5><span class=root>Nanu kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatāti? </span><br><p id=kv18.5:3.6><span class=root>Āmantā. </span><br><p id=kv18.5:3.7><span class=root>Hañci kāmarāgabyāpādānaṁ tanubhāvaṁ sakadāgāmiphalaṁ vuttaṁ bhagavatā, no ca vata re vattabbe—</span><br><p id=kv18.5:3.8><span class=root>“arahattamaggena oḷārikaṁ kāmarāgaṁ oḷārikaṁ byāpādaṁ jahatī”ti. </span><br><p id=kv18.5:4.1><span class=root>Arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti? </span><br><p id=kv18.5:4.2><span class=root>Na hevaṁ vattabbe …pe… </span><br><p id=kv18.5:4.3><span class=root>arahattamaggena aṇusahagataṁ kāmarāgaṁ aṇusahagataṁ byāpādaṁ jahatīti? </span><br><p id=kv18.5:4.4><span class=root>Āmantā. </span><br><p id=kv18.5:4.5><span class=root>Nanu kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatāti? </span><br><p id=kv18.5:4.6><span class=root>Āmantā. </span><br><p id=kv18.5:4.7><span class=root>Hañci kāmarāgabyāpādānaṁ anavasesappahānaṁ anāgāmiphalaṁ vuttaṁ bhagavatā, no ca vata re vattabbe—</span><br><p id=kv18.5:4.8><span class=root>“arahattamaggena aṇusahagataṁ kāmarāgaṁ aṇusahagataṁ byāpādaṁ jahatī”ti. </span><br><p id=kv18.5:5.1><span class=root>Na vattabbaṁ—</span><br><p id=kv18.5:5.2><span class=root>“ekena ariyamaggena cattāri sāmaññaphalāni sacchikarotī”ti? </span><br><p id=kv18.5:5.3><span class=root>Āmantā. </span><br><p id=kv18.5:5.4><span class=root>Bhagavatā sotāpattimaggo bhāvitoti? </span><br><p id=kv18.5:5.5><span class=root>Āmantā. </span><br><p id=kv18.5:5.6><span class=root>Bhagavā sotāpannoti? </span><br><p id=kv18.5:5.7><span class=root>Na hevaṁ vattabbe …pe… </span><br><p id=kv18.5:5.8><span class=root>bhagavatā sakadāgāmi …pe… </span><br><p id=kv18.5:5.9><span class=root>anāgāmimaggo bhāvitoti? </span><br><p id=kv18.5:5.10><span class=root>Āmantā. </span><br><p id=kv18.5:5.11><span class=root>Bhagavā anāgāmīti? </span><br><p id=kv18.5:5.12><span class=root>Na hevaṁ vattabbe …pe…. </span><br><p id=kv18.5:6.1><span class=root>Bhagavā ekena ariyamaggena cattāri sāmaññaphalāni sacchikaroti, sāvakā catūhi ariyamaggehi cattāri sāmaññaphalāni sacchikarontīti? </span><br><p id=kv18.5:6.2><span class=root>Āmantā. </span><br><p id=kv18.5:6.3><span class=root>Sāvakā buddhassa bhagavato adiṭṭhaṁ dakkhanti anadhigataṁ adhigacchanti asacchikataṁ sacchikarontīti? </span><br><p id=kv18.5:6.4><span class=root>Na hevaṁ vattabbe …pe…. </span><br><p id=kv18.5:6.5><span class=root>Ekamaggakathā niṭṭhitā. </span><br></main><footer class="container footer"><small><a href=/about/>Contact info</a></small></footer>