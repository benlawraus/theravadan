<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0008.html>Previous</a><a href=/canon/en/pli/ms/abhidhamma/kv/kv0019.html>Next</a></div><p id=kv18.9:0.1><span class=root>Kathāvatthu </span><br><p id=kv18.9:0.2><span class=root>Mahāpaṇṇāsaka </span><br><p id=kv18.9:0.3><span class=root>Aṭṭhārasamavagga </span><br><p id=kv18.9:0.4><span class="root big-bold">Cakkhunārūpaṁpassatītikathā </span><br><p id=kv18.9:1.1><span class=root>Cakkhunā rūpaṁ passatīti? </span><br><p id=kv18.9:1.2><span class=root>Āmantā. </span><br><p id=kv18.9:1.3><span class=root>Rūpena rūpaṁ passatīti? </span><br><p id=kv18.9:1.4><span class=root>Na hevaṁ vattabbe …pe… </span><br><p id=kv18.9:1.5><span class=root>rūpena rūpaṁ passatīti? </span><br><p id=kv18.9:1.6><span class=root>Āmantā. </span><br><p id=kv18.9:1.7><span class=root>Rūpena rūpaṁ paṭivijānātīti? </span><br><p id=kv18.9:1.8><span class=root>Na hevaṁ vattabbe …pe… </span><br><p id=kv18.9:1.9><span class=root>rūpena rūpaṁ paṭivijānātīti? </span><br><p id=kv18.9:1.10><span class=root>Āmantā. </span><br><p id=kv18.9:1.11><span class=root>Rūpaṁ manoviññāṇanti? </span><br><p id=kv18.9:1.12><span class=root>Na hevaṁ vattabbe …pe… </span><br><p id=kv18.9:1.13><span class=root>cakkhunā rūpaṁ passatīti? </span><br><p id=kv18.9:1.14><span class=root>Āmantā. </span><br><p id=kv18.9:1.15><span class=root>Atthi cakkhussa āvaṭṭanā …pe… paṇidhīti? </span><br><p id=kv18.9:1.16><span class=root>Na hevaṁ vattabbe …pe… </span><br><p id=kv18.9:1.17><span class=root>nanu natthi cakkhussa āvaṭṭanā …pe… paṇidhīti? </span><br><p id=kv18.9:1.18><span class=root>Āmantā. </span><br><p id=kv18.9:1.19><span class=root>Hañci natthi cakkhussa āvaṭṭanā …pe… paṇidhi, no ca vata re vattabbe—</span><br><p id=kv18.9:1.20><span class=root>“cakkhunā rūpaṁ passatī”ti. </span><br><p id=kv18.9:2.1><span class=root>Sotena saddaṁ suṇātīti …pe… </span><br><p id=kv18.9:2.2><span class=root>ghānena gandhaṁ ghāyatīti …pe… </span><br><p id=kv18.9:2.3><span class=root>jivhāya rasaṁ sāyatīti …pe… </span><br><p id=kv18.9:2.4><span class=root>kāyena phoṭṭhabbaṁ phusatīti? </span><br><p id=kv18.9:2.5><span class=root>Āmantā. </span><br><p id=kv18.9:2.6><span class=root>Rūpena rūpaṁ phusatīti? </span><br><p id=kv18.9:2.7><span class=root>Na hevaṁ vattabbe …pe…. </span><br><p id=kv18.9:3.1><span class=root>Rūpena rūpaṁ phusatīti? </span><br><p id=kv18.9:3.2><span class=root>Āmantā. </span><br><p id=kv18.9:3.3><span class=root>Rūpena rūpaṁ paṭivijānātīti? </span><br><p id=kv18.9:3.4><span class=root>Na hevaṁ vattabbe …pe… </span><br><p id=kv18.9:3.5><span class=root>rūpena rūpaṁ paṭivijānātīti? </span><br><p id=kv18.9:3.6><span class=root>Āmantā. </span><br><p id=kv18.9:3.7><span class=root>Rūpaṁ manoviññāṇanti? </span><br><p id=kv18.9:3.8><span class=root>Na hevaṁ vattabbe …pe… </span><br><p id=kv18.9:3.9><span class=root>kāyena phoṭṭhabbaṁ phusatīti? </span><br><p id=kv18.9:3.10><span class=root>Āmantā. </span><br><p id=kv18.9:3.11><span class=root>Atthi kāyassa āvaṭṭanā …pe… paṇidhīti? </span><br><p id=kv18.9:3.12><span class=root>Na hevaṁ vattabbe …pe… </span><br><p id=kv18.9:3.13><span class=root>nanu natthi kāyassa āvaṭṭanā …pe… paṇidhīti? </span><br><p id=kv18.9:3.14><span class=root>Āmantā. </span><br><p id=kv18.9:3.15><span class=root>Hañci natthi kāyassa āvaṭṭanā …pe… paṇidhi, no ca vata re vattabbe—</span><br><p id=kv18.9:3.16><span class=root>“kāyena phoṭṭhabbaṁ phusatī”ti …pe…. </span><br><p id=kv18.9:4.1><span class=root>Na vattabbaṁ—</span><br><p id=kv18.9:4.2><span class=root>“cakkhunā rūpaṁ passatī”ti …pe… </span><br><p id=kv18.9:4.3><span class=root>“kāyena phoṭṭhabbaṁ phusatī”ti? </span><br><p id=kv18.9:4.4><span class=root>Āmantā. </span><br><p id=kv18.9:4.5><span class=root>Nanu vuttaṁ bhagavatā—</span><br><p id=kv18.9:4.6><span class=root>“idha, bhikkhave, bhikkhu cakkhunā rūpaṁ passati …pe… </span><br><p id=kv18.9:4.7><span class=root>kāyena phoṭṭhabbaṁ phusatī”ti. </span><br><p id=kv18.9:4.8><span class=root>Attheva suttantoti? </span><br><p id=kv18.9:4.9><span class=root>Āmantā. </span><br><p id=kv18.9:4.10><span class=root>Tena hi cakkhunā rūpaṁ passati …pe… </span><br><p id=kv18.9:4.11><span class=root>kāyena phoṭṭhabbaṁ phusatīti. </span><br><p id=kv18.9:4.12><span class=root>Cakkhunā rūpaṁ passatītikathā niṭṭhitā. </span><br><p id=kv18.9:4.13><span class=root>Aṭṭhārasamo vaggo. </span><br><p id=kv18.9:4.14><span class=root>Tassuddānaṁ </span><br><p id=kv18.9:5.1><span class=root>Buddho bhagavā manussaloke aṭṭhāsi, </span><br><p id=kv18.9:5.2><span class=root>buddhena bhagavatā dhammo desito, </span><br><p id=kv18.9:5.3><span class=root>natthi buddhassa bhagavato karuṇā, </span><br><p id=kv18.9:5.4><span class=root>buddhassa bhagavato uccārapassāvo ativiya aññe gandhajāte adhiggaṇhāti, </span><br><p id=kv18.9:5.5><span class=root>ekena ariyamaggena cattāri sāmaññaphalāni sacchikaroti, </span><br><p id=kv18.9:5.6><span class=root>jhānā jhānaṁ saṅkamati, </span><br><p id=kv18.9:5.7><span class=root>atthi jhānantarikā, </span><br><p id=kv18.9:5.8><span class=root>samāpanno saddaṁ suṇāti, </span><br><p id=kv18.9:5.9><span class=root>cakkhunā rūpaṁ passati …pe… </span><br><p id=kv18.9:5.10><span class=root>kāyena phoṭṭhabbaṁ phusati. </span><br></main><footer class="container footer"><small><a href=/about/>Contact info</a></small></footer>