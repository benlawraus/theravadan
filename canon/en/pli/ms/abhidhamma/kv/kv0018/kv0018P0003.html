<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0002.html>Previous</a><a href=/canon/en/pli/ms/abhidhamma/kv/kv0018/kv0018P0004.html>Next</a></div><p id=kv18.3:0.1><span class=root>Kathāvatthu </span><br><p id=kv18.3:0.2><span class=root>Mahāpaṇṇāsaka </span><br><p id=kv18.3:0.3><span class=root>Aṭṭhārasamavagga </span><br><p id=kv18.3:0.4><span class="root big-bold">Karuṇākathā </span><br><p id=kv18.3:1.1><span class=root>Natthi buddhassa bhagavato karuṇāti? </span><br><p id=kv18.3:1.2><span class=root>Āmantā. </span><br><p id=kv18.3:1.3><span class=root>Natthi buddhassa bhagavato mettāti? </span><br><p id=kv18.3:1.4><span class=root>Na hevaṁ vattabbe …pe… </span><br><p id=kv18.3:1.5><span class=root>natthi buddhassa bhagavato karuṇāti? </span><br><p id=kv18.3:1.6><span class=root>Āmantā. </span><br><p id=kv18.3:1.7><span class=root>Natthi buddhassa bhagavato muditā …pe… </span><br><p id=kv18.3:1.8><span class=root>upekkhāti? </span><br><p id=kv18.3:1.9><span class=root>Na hevaṁ vattabbe …pe…. </span><br><p id=kv18.3:2.1><span class=root>Atthi buddhassa bhagavato mettāti? </span><br><p id=kv18.3:2.2><span class=root>Āmantā. </span><br><p id=kv18.3:2.3><span class=root>Atthi buddhassa bhagavato karuṇāti? </span><br><p id=kv18.3:2.4><span class=root>Na hevaṁ vattabbe …pe… </span><br><p id=kv18.3:2.5><span class=root>atthi buddhassa bhagavato muditā …pe… </span><br><p id=kv18.3:2.6><span class=root>upekkhāti? </span><br><p id=kv18.3:2.7><span class=root>Āmantā. </span><br><p id=kv18.3:2.8><span class=root>Atthi buddhassa bhagavato karuṇāti? </span><br><p id=kv18.3:2.9><span class=root>Na hevaṁ vattabbe …pe…. </span><br><p id=kv18.3:3.1><span class=root>Natthi buddhassa bhagavato karuṇāti? </span><br><p id=kv18.3:3.2><span class=root>Āmantā. </span><br><p id=kv18.3:3.3><span class=root>Bhagavā akāruṇikoti? </span><br><p id=kv18.3:3.4><span class=root>Na hevaṁ vattabbe …pe… </span><br><p id=kv18.3:3.5><span class=root>nanu bhagavā kāruṇiko lokahito lokānukampako lokatthacaroti? </span><br><p id=kv18.3:3.6><span class=root>Āmantā. </span><br><p id=kv18.3:3.7><span class=root>Hañci bhagavā kāruṇiko lokahito lokānukampako lokatthacaro, no ca vata re vattabbe—</span><br><p id=kv18.3:3.8><span class=root>“natthi buddhassa bhagavato karuṇā”ti …pe…. </span><br><p id=kv18.3:4.1><span class=root>Natthi buddhassa bhagavato karuṇāti? </span><br><p id=kv18.3:4.2><span class=root>Āmantā. </span><br><p id=kv18.3:4.3><span class=root>Nanu bhagavā mahākaruṇāsamāpattiṁ samāpajjīti? </span><br><p id=kv18.3:4.4><span class=root>Āmantā. </span><br><p id=kv18.3:4.5><span class=root>Hañci bhagavā mahākaruṇāsamāpattiṁ samāpajji, no ca vata re vattabbe—</span><br><p id=kv18.3:4.6><span class=root>“natthi buddhassa bhagavato karuṇā”ti. </span><br><p id=kv18.3:5.1><span class=root>Atthi buddhassa bhagavato karuṇāti? </span><br><p id=kv18.3:5.2><span class=root>Āmantā. </span><br><p id=kv18.3:5.3><span class=root>Bhagavā sarāgoti? </span><br><p id=kv18.3:5.4><span class=root>Na hevaṁ vattabbe. </span><br><p id=kv18.3:5.5><span class=root>Tena hi natthi buddhassa bhagavato karuṇāti. </span><br><p id=kv18.3:5.6><span class=root>Karuṇākathā niṭṭhitā. </span><br></main><footer class="container footer"><small><a href=/about/>Contact info</a></small></footer>