<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0007.html>Previous</a><a href=/canon/en/pli/ms/abhidhamma/kv/kv0018/kv0018P0009.html>Next</a></div><p><div class=verse-container id=kv18.8:0.1><span>Kathāvatthu </span></div><p><div class=verse-container id=kv18.8:0.2><span>Mahāpaṇṇāsaka </span></div><p><div class=verse-container id=kv18.8:0.3><span>Aṭṭhārasamavagga </span></div><p><div class=verse-container id=kv18.8:0.4><span class=big-bold>Saddaṁsuṇātītikathā </span></div><p><div class=verse-container id=kv18.8:1.1><span>Samāpanno saddaṁ suṇātīti? </span></div><p><div class=verse-container id=kv18.8:1.2><span>Āmantā. </span></div><p><div class=verse-container id=kv18.8:1.3><span>Samāpanno cakkhunā rūpaṁ passati …pe… </span></div><p><div class=verse-container id=kv18.8:1.4><span>sotena …pe… </span></div><p><div class=verse-container id=kv18.8:1.5><span>ghānena …pe… </span></div><p><div class=verse-container id=kv18.8:1.6><span>jivhāya …pe… </span></div><p><div class=verse-container id=kv18.8:1.7><span>kāyena phoṭṭhabbaṁ phusatīti? </span></div><p><div class=verse-container id=kv18.8:1.8><span>Na hevaṁ vattabbe …pe…. </span></div><p><div class=verse-container id=kv18.8:2.1><span>Samāpanno saddaṁ suṇātīti? </span></div><p><div class=verse-container id=kv18.8:2.2><span>Āmantā. </span></div><p><div class=verse-container id=kv18.8:2.3><span>Sotaviññāṇasamaṅgī samāpannoti? </span></div><p><div class=verse-container id=kv18.8:2.4><span>Na hevaṁ vattabbe. </span></div><p><div class=verse-container id=kv18.8:2.5><span>Nanu samādhi manoviññāṇasamaṅgissāti? </span></div><p><div class=verse-container id=kv18.8:2.6><span>Āmantā. </span></div><p><div class=verse-container id=kv18.8:2.7><span>Hañci samādhi manoviññāṇasamaṅgissa, no ca vata re vattabbe—</span></div><p><div class=verse-container id=kv18.8:2.8><span>“samāpanno saddaṁ suṇātī”ti. </span></div><p><div class=verse-container id=kv18.8:3.1><span>Samādhi manoviññāṇasamaṅgissa, sotaviññāṇasamaṅgī saddaṁ suṇātīti? </span></div><p><div class=verse-container id=kv18.8:3.2><span>Āmantā. </span></div><p><div class=verse-container id=kv18.8:3.3><span>Hañci samādhi manoviññāṇasamaṅgissa, sotaviññāṇasamaṅgī saddaṁ suṇāti, no ca vata re vattabbe—</span></div><p><div class=verse-container id=kv18.8:3.4><span>“samāpanno saddaṁ suṇātī”ti. </span></div><p><div class=verse-container id=kv18.8:3.5><span>Samādhi manoviññāṇasamaṅgissa, sotaviññāṇasamaṅgī saddaṁ suṇātīti? </span></div><p><div class=verse-container id=kv18.8:3.6><span>Āmantā. </span></div><p><div class=verse-container id=kv18.8:3.7><span>Dvinnaṁ phassānaṁ …pe… </span></div><p><div class=verse-container id=kv18.8:3.8><span>dvinnaṁ cittānaṁ samodhānaṁ hotīti? </span></div><p><div class=verse-container id=kv18.8:3.9><span>Na hevaṁ vattabbe …pe…. </span></div><p><div class=verse-container id=kv18.8:4.1><span>Na vattabbaṁ—</span></div><p><div class=verse-container id=kv18.8:4.2><span>“samāpanno saddaṁ suṇātī”ti? </span></div><p><div class=verse-container id=kv18.8:4.3><span>Āmantā. </span></div><p><div class=verse-container id=kv18.8:4.4><span>Nanu paṭhamassa jhānassa saddo kaṇṭako vutto bhagavatāti? </span></div><p><div class=verse-container id=kv18.8:4.5><span>Āmantā. </span></div><p><div class=verse-container id=kv18.8:4.6><span>Hañci paṭhamassa jhānassa saddo kaṇṭako vutto bhagavatā, tena vata re vattabbe—</span></div><p><div class=verse-container id=kv18.8:4.7><span>“samāpanno saddaṁ suṇātī”ti. </span></div><p><div class=verse-container id=kv18.8:5.1><span>Paṭhamassa jhānassa saddo kaṇṭako vutto bhagavatāti, samāpanno saddaṁ suṇātīti? </span></div><p><div class=verse-container id=kv18.8:5.2><span>Āmantā. </span></div><p><div class=verse-container id=kv18.8:5.3><span>Dutiyassa jhānassa vitakko vicāro kaṇṭako vutto bhagavatā, atthi tassa vitakkavicārāti? </span></div><p><div class=verse-container id=kv18.8:5.4><span>Na hevaṁ vattabbe …pe…. </span></div><p><div class=verse-container id=kv18.8:6.1><span>Paṭhamassa jhānassa saddo kaṇṭako vutto bhagavatāti, samāpanno saddaṁ suṇātīti? </span></div><p><div class=verse-container id=kv18.8:6.2><span>Āmantā. </span></div><p><div class=verse-container id=kv18.8:6.3><span>Tatiyassa jhānassa pīti kaṇṭako …pe… </span></div><p><div class=verse-container id=kv18.8:6.4><span>catutthassa jhānassa assāsapassāso kaṇṭako … ākāsānañcāyatanaṁ samāpannassa rūpasaññā kaṇṭako … viññāṇañcāyatanaṁ samāpannassa ākāsānañcāyatanasaññā kaṇṭako … ākiñcaññāyatanaṁ samāpannassa viññāṇañcāyatanasaññā kaṇṭako … nevasaññānāsaññāyatanaṁ samāpannassa ākiñcaññāyatanasaññā kaṇṭako … saññāvedayitanirodhaṁ samāpannassa saññā ca vedanā ca kaṇṭako vutto bhagavatā, atthi tassa saññā ca vedanā cāti? </span></div><p><div class=verse-container id=kv18.8:6.5><span>Na hevaṁ vattabbe …pe…. </span></div><p><div class=verse-container id=kv18.8:6.6><span>Saddaṁ suṇātītikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0018/kv0018P0007.html>Previous</a><a href=/canon/en/pli/ms/abhidhamma/kv/kv0018/kv0018P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>