<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0006.html>Previous</a><a href=/canon/en/pli/ms/abhidhamma/kv/kv0018/kv0018P0008.html>Next</a></div><p id=kv18.7:0.1><span class=root>Kathāvatthu </span><br><p id=kv18.7:0.2><span class=root>Mahāpaṇṇāsaka </span><br><p id=kv18.7:0.3><span class=root>Aṭṭhārasamavagga </span><br><p id=kv18.7:0.4><span class="root big-bold">Jhānantarikakathā </span><br><p id=kv18.7:1.1><span class=root>Atthi jhānantarikāti? </span><br><p id=kv18.7:1.2><span class=root>Āmantā. </span><br><p id=kv18.7:1.3><span class=root>Atthi phassantarikā …pe… </span><br><p id=kv18.7:1.4><span class=root>atthi saññantarikāti? </span><br><p id=kv18.7:1.5><span class=root>Na hevaṁ vattabbe …pe…. </span><br><p id=kv18.7:2.1><span class=root>Atthi jhānantarikāti? </span><br><p id=kv18.7:2.2><span class=root>Āmantā. </span><br><p id=kv18.7:2.3><span class=root>Dutiyassa ca jhānassa tatiyassa ca jhānassa antare atthi jhānantarikāti? </span><br><p id=kv18.7:2.4><span class=root>Na hevaṁ vattabbe …pe…. </span><br><p id=kv18.7:3.1><span class=root>Atthi jhānantarikāti? </span><br><p id=kv18.7:3.2><span class=root>Āmantā. </span><br><p id=kv18.7:3.3><span class=root>Tatiyassa ca jhānassa catutthassa ca jhānassa antare atthi jhānantarikāti? </span><br><p id=kv18.7:3.4><span class=root>Na hevaṁ vattabbe …pe…. </span><br><p id=kv18.7:4.1><span class=root>Dutiyassa ca jhānassa tatiyassa ca jhānassa antare natthi jhānantarikāti? </span><br><p id=kv18.7:4.2><span class=root>Āmantā. </span><br><p id=kv18.7:4.3><span class=root>Hañci dutiyassa ca jhānassa tatiyassa ca jhānassa antare natthi jhānantarikā, no ca vata re vattabbe—</span><br><p id=kv18.7:4.4><span class=root>“atthi jhānantarikā”ti. </span><br><p id=kv18.7:5.1><span class=root>Tatiyassa ca jhānassa catutthassa ca jhānassa antare natthi jhānantarikāti? </span><br><p id=kv18.7:5.2><span class=root>Āmantā. </span><br><p id=kv18.7:5.3><span class=root>Hañci tatiyassa ca jhānassa catutthassa ca jhānassa antare natthi jhānantarikā, no ca vata re vattabbe—</span><br><p id=kv18.7:5.4><span class=root>“atthi jhānantarikā”ti. </span><br><p id=kv18.7:6.1><span class=root>Paṭhamassa ca jhānassa dutiyassa ca jhānassa antare atthi jhānantarikāti? </span><br><p id=kv18.7:6.2><span class=root>Āmantā. </span><br><p id=kv18.7:6.3><span class=root>Dutiyassa ca jhānassa tatiyassa ca jhānassa antare atthi jhānantarikāti? </span><br><p id=kv18.7:6.4><span class=root>Na hevaṁ vattabbe …pe…. </span><br><p id=kv18.7:7.1><span class=root>Paṭhamassa ca jhānassa dutiyassa ca jhānassa antare atthi jhānantarikāti? </span><br><p id=kv18.7:7.2><span class=root>Āmantā. </span><br><p id=kv18.7:7.3><span class=root>Tatiyassa ca jhānassa catutthassa ca jhānassa antare atthi jhānantarikāti? </span><br><p id=kv18.7:7.4><span class=root>Na hevaṁ vattabbe …pe…. </span><br><p id=kv18.7:8.1><span class=root>Dutiyassa ca jhānassa tatiyassa ca jhānassa antare natthi jhānantarikāti? </span><br><p id=kv18.7:8.2><span class=root>Āmantā. </span><br><p id=kv18.7:8.3><span class=root>Paṭhamassa ca jhānassa dutiyassa ca jhānassa antare natthi jhānantarikāti? </span><br><p id=kv18.7:8.4><span class=root>Na hevaṁ vattabbe …pe…. </span><br><p id=kv18.7:9.1><span class=root>Tatiyassa ca jhānassa catutthassa ca jhānassa antare natthi jhānantarikāti? </span><br><p id=kv18.7:9.2><span class=root>Āmantā. </span><br><p id=kv18.7:9.3><span class=root>Paṭhamassa ca jhānassa dutiyassa ca jhānassa antare natthi jhānantarikāti? </span><br><p id=kv18.7:9.4><span class=root>Na hevaṁ vattabbe …pe…. </span><br><p id=kv18.7:10.1><span class=root>Avitakko vicāramatto samādhi jhānantarikāti? </span><br><p id=kv18.7:10.2><span class=root>Āmantā. </span><br><p id=kv18.7:10.3><span class=root>Savitakko savicāro samādhi jhānantarikāti? </span><br><p id=kv18.7:10.4><span class=root>Na hevaṁ vattabbe …pe…. </span><br><p id=kv18.7:11.1><span class=root>Avitakko vicāramatto samādhi jhānantarikāti? </span><br><p id=kv18.7:11.2><span class=root>Āmantā. </span><br><p id=kv18.7:11.3><span class=root>Avitakko avicāro samādhi jhānantarikāti? </span><br><p id=kv18.7:11.4><span class=root>Na hevaṁ vattabbe …pe…. </span><br><p id=kv18.7:12.1><span class=root>Savitakko savicāro samādhi na jhānantarikāti? </span><br><p id=kv18.7:12.2><span class=root>Āmantā. </span><br><p id=kv18.7:12.3><span class=root>Avitakko vicāramatto samādhi na jhānantarikāti? </span><br><p id=kv18.7:12.4><span class=root>Na hevaṁ vattabbe …pe…. </span><br><p id=kv18.7:13.1><span class=root>Avitakko avicāro samādhi na jhānantarikāti? </span><br><p id=kv18.7:13.2><span class=root>Āmantā. </span><br><p id=kv18.7:13.3><span class=root>Avitakko vicāramatto samādhi na jhānantarikāti? </span><br><p id=kv18.7:13.4><span class=root>Na hevaṁ vattabbe …pe…. </span><br><p id=kv18.7:14.1><span class=root>Dvinnaṁ jhānānaṁ paṭuppannānamantare avitakko vicāramatto samādhīti? </span><br><p id=kv18.7:14.2><span class=root>Āmantā. </span><br><p id=kv18.7:14.3><span class=root>Nanu avitakke vicāramatte samādhimhi vattamāne paṭhamaṁ jhānaṁ niruddhaṁ dutiyaṁ jhānaṁ paṭuppannanti? </span><br><p id=kv18.7:14.4><span class=root>Āmantā. </span><br><p id=kv18.7:14.5><span class=root>Hañci avitakke vicāramatte samādhimhi vattamāne paṭhamaṁ jhānaṁ niruddhaṁ dutiyaṁ jhānaṁ paṭuppannaṁ, no ca vata re vattabbe—</span><br><p id=kv18.7:14.6><span class=root>“dvinnaṁ jhānānaṁ paṭuppannānamantare avitakko vicāramatto samādhi jhānantarikā”ti. </span><br><p id=kv18.7:15.1><span class=root>Avitakko vicāramatto samādhi na jhānantarikāti? </span><br><p id=kv18.7:15.2><span class=root>Āmantā. </span><br><p id=kv18.7:15.3><span class=root>Avitakko vicāramatto samādhi paṭhamaṁ jhānaṁ …pe… </span><br><p id=kv18.7:15.4><span class=root>dutiyaṁ jhānaṁ …pe… </span><br><p id=kv18.7:15.5><span class=root>tatiyaṁ jhānaṁ …pe… </span><br><p id=kv18.7:15.6><span class=root>catutthaṁ jhānanti? </span><br><p id=kv18.7:15.7><span class=root>Na hevaṁ vattabbe. </span><br><p id=kv18.7:15.8><span class=root>Tena hi avitakko vicāramatto samādhi jhānantarikāti. </span><br><p id=kv18.7:16.1><span class=root>Avitakko vicāramatto samādhi jhānantarikāti? </span><br><p id=kv18.7:16.2><span class=root>Āmantā. </span><br><p id=kv18.7:16.3><span class=root>Nanu tayo samādhī vuttā bhagavatā—</span><br><p id=kv18.7:16.4><span class=root>“savitakko savicāro samādhi”, avitakko vicāramatto samādhi, avitakko avicāro samādhī”ti? </span><br><p id=kv18.7:16.5><span class=root>Āmantā. </span><br><p id=kv18.7:16.6><span class=root>Hañci tayo samādhī vuttā bhagavatā—</span><br><p id=kv18.7:16.7><span class=root>“savitakko …pe… </span><br><p id=kv18.7:16.8><span class=root>avicāro samādhi”, no ca vata re vattabbe—</span><br><p id=kv18.7:16.9><span class=root>“avitakko vicāramatto samādhi jhānantarikā”ti. </span><br><p id=kv18.7:16.10><span class=root>Jhānantarikakathā niṭṭhitā. </span><br></main><footer class="container footer"><small><a href=/about/>Contact info</a></small></footer>