<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0018.html> Niggahapaṇṇāsaka Aṭṭhārasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0018/kv0018P0005.html>Previous</a><a href=/canon/en/pli/ms/abhidhamma/kv/kv0018/kv0018P0007.html>Next</a></div><p id=kv18.6:0.1><span class=root>Kathāvatthu </span><br><p id=kv18.6:0.2><span class=root>Mahāpaṇṇāsaka </span><br><p id=kv18.6:0.3><span class=root>Aṭṭhārasamavagga </span><br><p id=kv18.6:0.4><span class="root big-bold">Jhānasaṅkantikathā </span><br><p id=kv18.6:1.1><span class=root>Jhānā jhānaṁ saṅkamatīti? </span><br><p id=kv18.6:1.2><span class=root>Āmantā. </span><br><p id=kv18.6:1.3><span class=root>Paṭhamā jhānā tatiyaṁ jhānaṁ saṅkamatīti? </span><br><p id=kv18.6:1.4><span class=root>Na hevaṁ vattabbe …pe… </span><br><p id=kv18.6:1.5><span class=root>jhānā jhānaṁ saṅkamatīti? </span><br><p id=kv18.6:1.6><span class=root>Āmantā. </span><br><p id=kv18.6:1.7><span class=root>Dutiyā jhānā catutthaṁ jhānaṁ saṅkamatīti? </span><br><p id=kv18.6:1.8><span class=root>Na hevaṁ vattabbe …pe…. </span><br><p id=kv18.6:2.1><span class=root>Paṭhamā jhānā dutiyaṁ jhānaṁ saṅkamatīti? </span><br><p id=kv18.6:2.2><span class=root>Āmantā. </span><br><p id=kv18.6:2.3><span class=root>Yā paṭhamassa jhānassa uppādāya āvaṭṭanā …pe… paṇidhi, sāva dutiyassa jhānassa uppādāya āvaṭṭanā …pe… paṇidhīti? </span><br><p id=kv18.6:2.4><span class=root>Na hevaṁ vattabbe …pe…. </span><br><p id=kv18.6:3.1><span class=root>Paṭhamā jhānā dutiyaṁ jhānaṁ saṅkamati, na vattabbaṁ—</span><br><p id=kv18.6:3.2><span class=root>“yā paṭhamassa jhānassa uppādāya āvaṭṭanā …pe… paṇidhi, sāva dutiyassa jhānassa uppādāya āvaṭṭanā …pe… paṇidhī”ti? </span><br><p id=kv18.6:3.3><span class=root>Āmantā. </span><br><p id=kv18.6:3.4><span class=root>Dutiyaṁ jhānaṁ anāvaṭṭentassa uppajjati …pe… appaṇidahantassa uppajjatīti? </span><br><p id=kv18.6:3.5><span class=root>Na hevaṁ vattabbe …pe… </span><br><p id=kv18.6:3.6><span class=root>nanu dutiyaṁ jhānaṁ āvaṭṭentassa uppajjati …pe… paṇidahantassa uppajjatīti? </span><br><p id=kv18.6:3.7><span class=root>Āmantā. </span><br><p id=kv18.6:3.8><span class=root>Hañci dutiyaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br><p id=kv18.6:3.9><span class=root>“paṭhamā jhānā dutiyaṁ jhānaṁ saṅkamatī”ti …pe…. </span><br><p id=kv18.6:4.1><span class=root>Paṭhamā jhānā dutiyaṁ jhānaṁ saṅkamatīti? </span><br><p id=kv18.6:4.2><span class=root>Āmantā. </span><br><p id=kv18.6:4.3><span class=root>Paṭhamaṁ jhānaṁ kāme ādīnavato manasikaroto uppajjatīti? </span><br><p id=kv18.6:4.4><span class=root>Āmantā. </span><br><p id=kv18.6:4.5><span class=root>Dutiyaṁ jhānaṁ kāme ādīnavato manasikaroto uppajjatīti? </span><br><p id=kv18.6:4.6><span class=root>Na hevaṁ vattabbe …pe…. </span><br><p id=kv18.6:5.1><span class=root>Paṭhamaṁ jhānaṁ savitakkaṁ savicāranti? </span><br><p id=kv18.6:5.2><span class=root>Āmantā. </span><br><p id=kv18.6:5.3><span class=root>Dutiyaṁ jhānaṁ savitakkaṁ savicāranti? </span><br><p id=kv18.6:5.4><span class=root>Na hevaṁ vattabbe …pe… </span><br><p id=kv18.6:5.5><span class=root>paṭhamā jhānā dutiyaṁ jhānaṁ saṅkamatīti? </span><br><p id=kv18.6:5.6><span class=root>Āmantā. </span><br><p id=kv18.6:5.7><span class=root>Taññeva paṭhamaṁ jhānaṁ taṁ dutiyaṁ jhānanti? </span><br><p id=kv18.6:5.8><span class=root>Na hevaṁ vattabbe …pe…. </span><br><p id=kv18.6:6.1><span class=root>Dutiyā jhānā tatiyaṁ jhānaṁ saṅkamatīti? </span><br><p id=kv18.6:6.2><span class=root>Āmantā. </span><br><p id=kv18.6:6.3><span class=root>Yā dutiyassa jhānassa uppādāya āvaṭṭanā …pe… paṇidhi, sāva tatiyassa jhānassa uppādāya āvaṭṭanā …pe… paṇidhīti? </span><br><p id=kv18.6:6.4><span class=root>Na hevaṁ vattabbe …pe…. </span><br><p id=kv18.6:7.1><span class=root>Dutiyā jhānā tatiyaṁ jhānaṁ saṅkamati, na vattabbaṁ—</span><br><p id=kv18.6:7.2><span class=root>“yā dutiyassa jhānassa uppādāya āvaṭṭanā …pe… paṇidhi, sāva tatiyassa jhānassa uppādāya āvaṭṭanā …pe… paṇidhī”ti? </span><br><p id=kv18.6:7.3><span class=root>Āmantā. </span><br><p id=kv18.6:7.4><span class=root>Tatiyaṁ jhānaṁ anāvaṭṭentassa uppajjati …pe… appaṇidahantassa uppajjatīti? </span><br><p id=kv18.6:7.5><span class=root>Na hevaṁ vattabbe …pe… </span><br><p id=kv18.6:7.6><span class=root>nanu tatiyaṁ jhānaṁ āvaṭṭentassa uppajjati …pe… paṇidahantassa uppajjatīti? </span><br><p id=kv18.6:7.7><span class=root>Āmantā. </span><br><p id=kv18.6:7.8><span class=root>Hañci tatiyaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br><p id=kv18.6:7.9><span class=root>“dutiyā jhānā tatiyaṁ jhānaṁ saṅkamatī”ti. </span><br><p id=kv18.6:8.1><span class=root>Dutiyā jhānā tatiyaṁ jhānaṁ saṅkamatīti? </span><br><p id=kv18.6:8.2><span class=root>Āmantā. </span><br><p id=kv18.6:8.3><span class=root>Dutiyaṁ jhānaṁ vitakkavicāre ādīnavato manasikaroto uppajjatīti? </span><br><p id=kv18.6:8.4><span class=root>Āmantā. </span><br><p id=kv18.6:8.5><span class=root>Tatiyaṁ jhānaṁ vitakkavicāre ādīnavato manasikaroto uppajjatīti? </span><br><p id=kv18.6:8.6><span class=root>Na hevaṁ vattabbe …pe…. </span><br><p id=kv18.6:9.1><span class=root>Dutiyaṁ jhānaṁ sappītikanti? </span><br><p id=kv18.6:9.2><span class=root>Āmantā. </span><br><p id=kv18.6:9.3><span class=root>Tatiyaṁ jhānaṁ sappītikanti? </span><br><p id=kv18.6:9.4><span class=root>Na hevaṁ vattabbe …pe… </span><br><p id=kv18.6:9.5><span class=root>dutiyā jhānā tatiyaṁ jhānaṁ saṅkamatīti? </span><br><p id=kv18.6:9.6><span class=root>Āmantā. </span><br><p id=kv18.6:9.7><span class=root>Taññeva dutiyaṁ jhānaṁ taṁ tatiyaṁ jhānanti? </span><br><p id=kv18.6:9.8><span class=root>Na hevaṁ vattabbe …pe…. </span><br><p id=kv18.6:10.1><span class=root>Tatiyā jhānā catutthaṁ jhānaṁ saṅkamatīti? </span><br><p id=kv18.6:10.2><span class=root>Āmantā. </span><br><p id=kv18.6:10.3><span class=root>Yā tatiyassa jhānassa uppādāya āvaṭṭanā …pe… paṇidhi, sāva catutthassa jhānassa uppādāya āvaṭṭanā …pe… paṇidhīti? </span><br><p id=kv18.6:10.4><span class=root>Na hevaṁ vattabbe …pe…. </span><br><p id=kv18.6:11.1><span class=root>Tatiyā jhānā catutthaṁ jhānaṁ saṅkamati, na vattabbaṁ—</span><br><p id=kv18.6:11.2><span class=root>“yā tatiyassa jhānassa uppādāya āvaṭṭanā …pe… paṇidhi, sāva catutthassa jhānassa uppādāya āvaṭṭanā …pe… paṇidhī”ti? </span><br><p id=kv18.6:11.3><span class=root>Āmantā. </span><br><p id=kv18.6:11.4><span class=root>Catutthaṁ jhānaṁ anāvaṭṭentassa uppajjati …pe… appaṇidahantassa uppajjatīti? </span><br><p id=kv18.6:11.5><span class=root>Na hevaṁ vattabbe …pe… </span><br><p id=kv18.6:11.6><span class=root>nanu catutthaṁ jhānaṁ āvaṭṭentassa uppajjati …pe… paṇidahantassa uppajjatīti? </span><br><p id=kv18.6:11.7><span class=root>Āmantā. </span><br><p id=kv18.6:11.8><span class=root>Hañci catutthaṁ jhānaṁ āvaṭṭentassa uppajjati …pe… paṇidahantassa uppajjati, no ca vata re vattabbe—</span><br><p id=kv18.6:11.9><span class=root>“tatiyā jhānā catutthaṁ jhānaṁ saṅkamatī”ti. </span><br><p id=kv18.6:12.1><span class=root>Tatiyā jhānā catutthaṁ jhānaṁ saṅkamatīti? </span><br><p id=kv18.6:12.2><span class=root>Āmantā. </span><br><p id=kv18.6:12.3><span class=root>Tatiyaṁ jhānaṁ pītiṁ ādīnavato manasikaroto uppajjatīti? </span><br><p id=kv18.6:12.4><span class=root>Āmantā. </span><br><p id=kv18.6:12.5><span class=root>Catutthaṁ jhānaṁ pītiṁ ādīnavato manasikaroto uppajjatīti? </span><br><p id=kv18.6:12.6><span class=root>Na hevaṁ vattabbe …pe…. </span><br><p id=kv18.6:13.1><span class=root>Tatiyaṁ jhānaṁ sukhasahagatanti? </span><br><p id=kv18.6:13.2><span class=root>Āmantā. </span><br><p id=kv18.6:13.3><span class=root>Catutthaṁ jhānaṁ sukhasahagatanti? </span><br><p id=kv18.6:13.4><span class=root>Na hevaṁ vattabbe …pe… </span><br><p id=kv18.6:13.5><span class=root>tatiyā jhānā catutthaṁ jhānaṁ saṅkamatīti? </span><br><p id=kv18.6:13.6><span class=root>Āmantā. </span><br><p id=kv18.6:13.7><span class=root>Taññeva tatiyaṁ jhānaṁ taṁ catutthaṁ jhānanti? </span><br><p id=kv18.6:13.8><span class=root>Na hevaṁ vattabbe …pe…. </span><br><p id=kv18.6:14.1><span class=root>Na vattabbaṁ—</span><br><p id=kv18.6:14.2><span class=root>“jhānā jhānaṁ saṅkamatī”ti? </span><br><p id=kv18.6:14.3><span class=root>Āmantā. </span><br><p id=kv18.6:14.4><span class=root>Nanu vuttaṁ bhagavatā—</span><br><p id=kv18.6:14.5><span class=root>“idha, bhikkhave, bhikkhu vivicceva kāmehi …pe… </span><br><p id=kv18.6:14.6><span class=root>catutthaṁ jhānaṁ upasampajja viharatī”ti. </span><br><p id=kv18.6:14.7><span class=root>Attheva suttantoti? </span><br><p id=kv18.6:14.8><span class=root>Āmantā. </span><br><p id=kv18.6:14.9><span class=root>Tena hi jhānā jhānaṁ saṅkamatīti. </span><br><p id=kv18.6:14.10><span class=root>Jhānasaṅkantikathā niṭṭhitā. </span><br></main><footer class="container footer"><small><a href=/about>Contact info</a></small></footer>