<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0001.html> Mahāpaṇṇāsaka Paṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0001/kv0001P0009.html>Previous</a><a href=/canon/en/pli/ms/abhidhamma/kv/kv0002.html>Next</a></div><p id=kv1.10:0.1><span class=root>Kathāvatthu </span><br><p id=kv1.10:0.2><span class=root>Mahāpaṇṇāsaka </span><br><p id=kv1.10:0.3><span class=root>Paṭhamavagga </span><br><p id=kv1.10:0.4><span class="root big-bold">Hevatthikathā </span><br><p id=kv1.10:1.1><span class=root>Atītaṁ atthīti? </span><br><p id=kv1.10:1.2><span class=root>Hevatthi, heva natthīti. </span><br><p id=kv1.10:1.3><span class=root>Sevatthi, seva natthīti? </span><br><p id=kv1.10:1.4><span class=root>Na hevaṁ vattabbe …pe… </span><br><p id=kv1.10:1.5><span class=root>sevatthi, seva natthīti? </span><br><p id=kv1.10:1.6><span class=root>Āmantā. </span><br><p id=kv1.10:1.7><span class=root>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? </span><br><p id=kv1.10:1.8><span class=root>Na hevaṁ vattabbe …pe…. </span><br><p id=kv1.10:2.1><span class=root>Anāgataṁ atthīti? </span><br><p id=kv1.10:2.2><span class=root>Hevatthi, heva natthīti. </span><br><p id=kv1.10:2.3><span class=root>Sevatthi, seva natthīti? </span><br><p id=kv1.10:2.4><span class=root>Na hevaṁ vattabbe …pe… </span><br><p id=kv1.10:2.5><span class=root>sevatthi, seva natthīti? </span><br><p id=kv1.10:2.6><span class=root>Āmantā. </span><br><p id=kv1.10:2.7><span class=root>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? </span><br><p id=kv1.10:2.8><span class=root>Na hevaṁ vattabbe …pe…. </span><br><p id=kv1.10:3.1><span class=root>Paccuppannaṁ atthīti? </span><br><p id=kv1.10:3.2><span class=root>Hevatthi, heva natthīti. </span><br><p id=kv1.10:3.3><span class=root>Sevatthi, seva natthīti? </span><br><p id=kv1.10:3.4><span class=root>Na hevaṁ vattabbe …pe… </span><br><p id=kv1.10:3.5><span class=root>sevatthi, seva natthīti? </span><br><p id=kv1.10:3.6><span class=root>Āmantā. </span><br><p id=kv1.10:3.7><span class=root>Atthaṭṭho natthaṭṭho …pe… </span><br><p id=kv1.10:3.8><span class=root>same samabhāge tajjāteti? </span><br><p id=kv1.10:3.9><span class=root>Na hevaṁ vattabbe …pe…. </span><br><p id=kv1.10:4.1><span class=root>Atītaṁ hevatthi, heva natthīti? </span><br><p id=kv1.10:4.2><span class=root>Āmantā. </span><br><p id=kv1.10:4.3><span class=root>Kintatthi, kinti natthīti? </span><br><p id=kv1.10:4.4><span class=root>Atītaṁ atītanti hevatthi, atītaṁ anāgatanti heva natthi, atītaṁ paccuppannanti heva natthīti. </span><br><p id=kv1.10:4.5><span class=root>Sevatthi, seva natthīti? </span><br><p id=kv1.10:4.6><span class=root>Na hevaṁ vattabbe …pe… </span><br><p id=kv1.10:4.7><span class=root>sevatthi, seva natthīti? </span><br><p id=kv1.10:4.8><span class=root>Āmantā. </span><br><p id=kv1.10:4.9><span class=root>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? </span><br><p id=kv1.10:4.10><span class=root>Na hevaṁ vattabbe …pe…. </span><br><p id=kv1.10:5.1><span class=root>Anāgataṁ hevatthi, heva natthīti? </span><br><p id=kv1.10:5.2><span class=root>Āmantā. </span><br><p id=kv1.10:5.3><span class=root>Kintatthi, kinti natthīti? </span><br><p id=kv1.10:5.4><span class=root>Anāgataṁ anāgatanti hevatthi, anāgataṁ atītanti heva natthi, anāgataṁ paccuppannanti heva natthīti. </span><br><p id=kv1.10:5.5><span class=root>Sevatthi, seva natthīti? </span><br><p id=kv1.10:5.6><span class=root>Na hevaṁ vattabbe …pe… </span><br><p id=kv1.10:5.7><span class=root>sevatthi, seva natthīti? </span><br><p id=kv1.10:5.8><span class=root>Āmantā. </span><br><p id=kv1.10:5.9><span class=root>Atthaṭṭho natthaṭṭho, natthaṭṭho atthaṭṭho …pe… </span><br><p id=kv1.10:5.10><span class=root>same samabhāge tajjāteti? </span><br><p id=kv1.10:5.11><span class=root>Na hevaṁ vattabbe …pe…. </span><br><p id=kv1.10:6.1><span class=root>Paccuppannaṁ hevatthi, heva natthīti? </span><br><p id=kv1.10:6.2><span class=root>Āmantā. </span><br><p id=kv1.10:6.3><span class=root>Kintatthi, kinti natthīti? </span><br><p id=kv1.10:6.4><span class=root>Paccuppannaṁ paccuppannanti hevatthi, paccuppannaṁ atītanti heva natthi, paccuppannaṁ anāgatanti heva natthīti. </span><br><p id=kv1.10:6.5><span class=root>Sevatthi, seva natthīti? </span><br><p id=kv1.10:6.6><span class=root>Na hevaṁ vattabbe …pe… </span><br><p id=kv1.10:6.7><span class=root>sevatthi, seva natthīti? </span><br><p id=kv1.10:6.8><span class=root>Āmantā. </span><br><p id=kv1.10:6.9><span class=root>Atthaṭṭho natthaṭṭho …pe… </span><br><p id=kv1.10:6.10><span class=root>same samabhāge tajjāteti? </span><br><p id=kv1.10:6.11><span class=root>Na hevaṁ vattabbe …pe…. </span><br><p id=kv1.10:7.1><span class=root>Na vattabbaṁ—</span><br><p id=kv1.10:7.2><span class=root>“atītaṁ hevatthi, heva natthi; </span><br><p id=kv1.10:7.3><span class=root>anāgataṁ hevatthi, heva natthi; </span><br><p id=kv1.10:7.4><span class=root>paccuppannaṁ hevatthi, heva natthī”ti? </span><br><p id=kv1.10:7.5><span class=root>Āmantā. </span><br><p id=kv1.10:7.6><span class=root>Atītaṁ anāgatanti hevatthi, atītaṁ paccuppannanti hevatthi, anāgataṁ atītanti hevatthi, anāgataṁ paccuppannanti hevatthi, paccuppannaṁ atītanti hevatthi, paccuppannaṁ anāgatanti hevatthīti? </span><br><p id=kv1.10:7.7><span class=root>Na hevaṁ vattabbe. </span><br><p id=kv1.10:7.8><span class=root>…pe…. </span><br><p id=kv1.10:7.9><span class=root>Tena hi atītaṁ hevatthi heva natthi, anāgataṁ hevatthi heva natthi, paccuppannaṁ hevatthi, heva natthīti. </span><br><p id=kv1.10:8.1><span class=root>Rūpaṁ atthīti? </span><br><p id=kv1.10:8.2><span class=root>Hevatthi, heva natthīti. </span><br><p id=kv1.10:8.3><span class=root>Sevatthi, seva natthīti? </span><br><p id=kv1.10:8.4><span class=root>Na hevaṁ vattabbe …pe… </span><br><p id=kv1.10:8.5><span class=root>sevatthi, seva natthīti? </span><br><p id=kv1.10:8.6><span class=root>Āmantā. </span><br><p id=kv1.10:8.7><span class=root>Atthaṭṭho natthaṭṭho, natthaṭṭho atthaṭṭho, atthibhāvo natthibhāvo, natthibhāvo atthibhāvo, atthīti vā natthīti vā, natthīti vā atthīti vā esese ekaṭṭhe same samabhāge tajjāteti? </span><br><p id=kv1.10:8.8><span class=root>Na hevaṁ vattabbe …pe…. </span><br><p id=kv1.10:9.1><span class=root>Vedanā … </span><br><p id=kv1.10:9.2><span class=root>saññā … </span><br><p id=kv1.10:9.3><span class=root>saṅkhārā … </span><br><p id=kv1.10:9.4><span class=root>viññāṇaṁ atthīti? </span><br><p id=kv1.10:9.5><span class=root>Hevatthi, heva natthīti. </span><br><p id=kv1.10:9.6><span class=root>Sevatthi, seva natthīti? </span><br><p id=kv1.10:9.7><span class=root>Na hevaṁ vattabbe …pe… </span><br><p id=kv1.10:9.8><span class=root>sevatthi, seva natthīti? </span><br><p id=kv1.10:9.9><span class=root>Āmantā. </span><br><p id=kv1.10:9.10><span class=root>Atthaṭṭho natthaṭṭho …pe… </span><br><p id=kv1.10:9.11><span class=root>same samabhāge tajjāteti? </span><br><p id=kv1.10:9.12><span class=root>Na hevaṁ vattabbe …pe…. </span><br><p id=kv1.10:10.1><span class=root>Rūpaṁ hevatthi, heva natthīti? </span><br><p id=kv1.10:10.2><span class=root>Āmantā. </span><br><p id=kv1.10:10.3><span class=root>Kintatthi, kinti natthīti? </span><br><p id=kv1.10:10.4><span class=root>Rūpaṁ rūpanti hevatthi, rūpaṁ vedanāti heva natthi …pe… </span><br><p id=kv1.10:10.5><span class=root>rūpaṁ saññāti heva natthi …pe… </span><br><p id=kv1.10:10.6><span class=root>rūpaṁ saṅkhārāti heva natthi …pe… </span><br><p id=kv1.10:10.7><span class=root>rūpaṁ viññāṇanti heva natthīti. </span><br><p id=kv1.10:10.8><span class=root>Sevatthi, seva natthīti? </span><br><p id=kv1.10:10.9><span class=root>Na hevaṁ vattabbe …pe… </span><br><p id=kv1.10:10.10><span class=root>sevatthi, seva natthīti? </span><br><p id=kv1.10:10.11><span class=root>Āmantā. </span><br><p id=kv1.10:10.12><span class=root>Atthaṭṭho natthaṭṭho …pe… </span><br><p id=kv1.10:10.13><span class=root>same samabhāge tajjāteti? </span><br><p id=kv1.10:10.14><span class=root>Na hevaṁ vattabbe …pe…. </span><br><p id=kv1.10:11.1><span class=root>Vedanā … </span><br><p id=kv1.10:11.2><span class=root>saññā … </span><br><p id=kv1.10:11.3><span class=root>saṅkhārā … </span><br><p id=kv1.10:11.4><span class=root>viññāṇaṁ hevatthi, heva natthīti? </span><br><p id=kv1.10:11.5><span class=root>Āmantā. </span><br><p id=kv1.10:11.6><span class=root>Kintatthi, kinti natthīti? </span><br><p id=kv1.10:11.7><span class=root>Viññāṇaṁ viññāṇanti hevatthi. </span><br><p id=kv1.10:11.8><span class=root>Viññāṇaṁ rūpanti heva natthi …pe… </span><br><p id=kv1.10:11.9><span class=root>viññāṇaṁ vedanāti heva natthi …pe… </span><br><p id=kv1.10:11.10><span class=root>viññāṇaṁ saññāti heva natthi …pe… </span><br><p id=kv1.10:11.11><span class=root>viññāṇaṁ saṅkhārāti heva natthīti. </span><br><p id=kv1.10:11.12><span class=root>Sevatthi, seva natthīti? </span><br><p id=kv1.10:11.13><span class=root>Na hevaṁ vattabbe …pe… </span><br><p id=kv1.10:11.14><span class=root>sevatthi, seva natthīti? </span><br><p id=kv1.10:11.15><span class=root>Āmantā. </span><br><p id=kv1.10:11.16><span class=root>Atthaṭṭho natthaṭṭho …pe… </span><br><p id=kv1.10:11.17><span class=root>same samabhāge tajjāteti? </span><br><p id=kv1.10:11.18><span class=root>Na hevaṁ vattabbe …pe…. </span><br><p id=kv1.10:12.1><span class=root>Na vattabbaṁ—</span><br><p id=kv1.10:12.2><span class=root>“rūpaṁ hevatthi, heva natthīti; </span><br><p id=kv1.10:12.3><span class=root>vedanā … </span><br><p id=kv1.10:12.4><span class=root>saññā … </span><br><p id=kv1.10:12.5><span class=root>saṅkhārā … </span><br><p id=kv1.10:12.6><span class=root>viññāṇaṁ hevatthi, heva natthīti? </span><br><p id=kv1.10:12.7><span class=root>Āmantā. </span><br><p id=kv1.10:12.8><span class=root>Rūpaṁ vedanāti hevatthi …pe… </span><br><p id=kv1.10:12.9><span class=root>rūpaṁ saññāti hevatthi …pe… </span><br><p id=kv1.10:12.10><span class=root>rūpaṁ saṅkhārāti hevatthi …pe… </span><br><p id=kv1.10:12.11><span class=root>rūpaṁ viññāṇanti hevatthi … </span><br><p id=kv1.10:12.12><span class=root>vedanā … </span><br><p id=kv1.10:12.13><span class=root>saññā … </span><br><p id=kv1.10:12.14><span class=root>saṅkhārā … </span><br><p id=kv1.10:12.15><span class=root>viññāṇaṁ rūpanti hevatthi … </span><br><p id=kv1.10:12.16><span class=root>viññāṇaṁ vedanāti hevatthi … </span><br><p id=kv1.10:12.17><span class=root>viññāṇaṁ saññāti hevatthi … </span><br><p id=kv1.10:12.18><span class=root>viññāṇaṁ saṅkhārāti hevatthīti? </span><br><p id=kv1.10:12.19><span class=root>Na hevaṁ vattabbe …pe… </span><br><p id=kv1.10:12.20><span class=root>tena hi rūpaṁ hevatthi, heva natthi; </span><br><p id=kv1.10:12.21><span class=root>vedanā … </span><br><p id=kv1.10:12.22><span class=root>saññā … </span><br><p id=kv1.10:12.23><span class=root>saṅkhārā … </span><br><p id=kv1.10:12.24><span class=root>viññāṇaṁ hevatthi, heva natthīti. </span><br><p id=kv1.10:12.25><span class=root>Hevatthikathā niṭṭhitā. </span><br><p id=kv1.10:12.26><span class=root>Tassuddānaṁ </span><br><p id=kv1.10:13.1><span class=root>Upalabbho parihāni, </span><br><p id=kv1.10:13.2><span class=root>Brahmacariyavāso odhiso; </span><br><p id=kv1.10:13.3><span class=root>Pariññā kāmarāgappahānaṁ, </span><br><p id=kv1.10:13.4><span class=root>Sabbatthivādo āyatanaṁ; </span><br><p id=kv1.10:13.5><span class=root>Atītānāgato subhaṅgo, </span><br><p id=kv1.10:13.6><span class=root>Sabbe dhammā satipaṭṭhānā; </span><br><p id=kv1.10:13.7><span class=root>Hevatthi heva natthīti. </span><br><p id=kv1.10:13.8><span class=root>Mahāvaggo. </span><br></main><footer class="container footer"><small><a href=/about/>Contact info</a></small></footer>