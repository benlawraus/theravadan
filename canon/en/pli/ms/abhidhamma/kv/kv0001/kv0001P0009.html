<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0001.html> Mahāpaṇṇāsaka Paṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0001/kv0001P0008.html>Previous</a><a href=/canon/en/pli/ms/abhidhamma/kv/kv0001/kv0001P0010.html>Next</a></div><p id=kv1.9:0.1><span class=root>Kathāvatthu </span><br><p id=kv1.9:0.2><span class=root>Mahāpaṇṇāsaka </span><br><p id=kv1.9:0.3><span class=root>Paṭhamavagga </span><br><p id=kv1.9:0.4><span class="root big-bold">Satipaṭṭhānakathā </span><br><p id=kv1.9:1.1><span class=root>Sabbe dhammā satipaṭṭhānāti? </span><br><p id=kv1.9:1.2><span class=root>Āmantā. </span><br><p id=kv1.9:1.3><span class=root>Sabbe dhammā sati satindriyaṁ satibalaṁ sammāsati satisambojjhaṅgo ekāyanamaggo khayagāmī bodhagāmī apacayagāmī anāsavā asaṁyojaniyā aganthaniyā anoghaniyā ayoganiyā anīvaraṇiyā aparāmaṭṭhā anupādāniyā asaṅkilesikā, sabbe dhammā buddhānussati dhammānussati saṅghānussati sīlānussati cāgānussati devatānussati ānāpānassati maraṇānussati kāyagatāsati upasamānussatīti? </span><br><p id=kv1.9:1.4><span class=root>Na hevaṁ vattabbe …pe…. </span><br><p id=kv1.9:2.1><span class=root>Sabbe dhammā satipaṭṭhānāti? </span><br><p id=kv1.9:2.2><span class=root>Āmantā. </span><br><p id=kv1.9:2.3><span class=root>Cakkhāyatanaṁ satipaṭṭhānanti? </span><br><p id=kv1.9:2.4><span class=root>Na hevaṁ vattabbe …pe… </span><br><p id=kv1.9:2.5><span class=root>cakkhāyatanaṁ satipaṭṭhānanti? </span><br><p id=kv1.9:2.6><span class=root>Āmantā. </span><br><p id=kv1.9:2.7><span class=root>Cakkhāyatanaṁ sati satindriyaṁ satibalaṁ sammāsati satisambojjhaṅgo ekāyanamaggo khayagāmī bodhagāmī apacayagāmī anāsavaṁ asaṁyojaniyaṁ …pe… asaṅkilesikaṁ, cakkhāyatanaṁ buddhānussati dhammānussati saṅghānussati sīlānussati cāgānussati devatānussati ānāpānassati maraṇānussati kāyagatāsati upasamānussatīti? </span><br><p id=kv1.9:2.8><span class=root>Na hevaṁ vattabbe …pe… </span><br><p id=kv1.9:2.9><span class=root>sotāyatanaṁ … </span><br><p id=kv1.9:2.10><span class=root>ghānāyatanaṁ … </span><br><p id=kv1.9:2.11><span class=root>jivhāyatanaṁ … </span><br><p id=kv1.9:2.12><span class=root>kāyāyatanaṁ … </span><br><p id=kv1.9:2.13><span class=root>rūpāyatanaṁ … </span><br><p id=kv1.9:2.14><span class=root>saddāyatanaṁ … </span><br><p id=kv1.9:2.15><span class=root>gandhāyatanaṁ … </span><br><p id=kv1.9:2.16><span class=root>rasāyatanaṁ … </span><br><p id=kv1.9:2.17><span class=root>phoṭṭhabbāyatanaṁ … </span><br><p id=kv1.9:2.18><span class=root>rāgo … </span><br><p id=kv1.9:2.19><span class=root>doso … </span><br><p id=kv1.9:2.20><span class=root>moho … </span><br><p id=kv1.9:2.21><span class=root>māno … </span><br><p id=kv1.9:2.22><span class=root>diṭṭhi … </span><br><p id=kv1.9:2.23><span class=root>vicikicchā … </span><br><p id=kv1.9:2.24><span class=root>thinaṁ … </span><br><p id=kv1.9:2.25><span class=root>uddhaccaṁ … </span><br><p id=kv1.9:2.26><span class=root>ahirikaṁ … </span><br><p id=kv1.9:2.27><span class=root>anottappaṁ satipaṭṭhānanti? </span><br><p id=kv1.9:2.28><span class=root>Na hevaṁ vattabbe …pe… </span><br><p id=kv1.9:2.29><span class=root>anottappaṁ satipaṭṭhānanti? </span><br><p id=kv1.9:2.30><span class=root>Āmantā. </span><br><p id=kv1.9:2.31><span class=root>Anottappaṁ sati satindriyaṁ satibalaṁ sammāsati …pe… kāyagatāsati upasamānussatīti? </span><br><p id=kv1.9:2.32><span class=root>Na hevaṁ vattabbe …pe…. </span><br><p id=kv1.9:3.1><span class=root>Sati satipaṭṭhānā, sā ca satīti? </span><br><p id=kv1.9:3.2><span class=root>Āmantā. </span><br><p id=kv1.9:3.3><span class=root>Cakkhāyatanaṁ satipaṭṭhānaṁ, tañca satīti? </span><br><p id=kv1.9:3.4><span class=root>Na hevaṁ vattabbe …pe… </span><br><p id=kv1.9:3.5><span class=root>sati satipaṭṭhānā, sā ca satīti? </span><br><p id=kv1.9:3.6><span class=root>Āmantā. </span><br><p id=kv1.9:3.7><span class=root>Sotāyatanaṁ …pe… </span><br><p id=kv1.9:3.8><span class=root>kāyāyatanaṁ … rūpāyatanaṁ …pe… </span><br><p id=kv1.9:3.9><span class=root>phoṭṭhabbāyatanaṁ … rāgo … doso … moho …pe… </span><br><p id=kv1.9:3.10><span class=root>anottappaṁ satipaṭṭhānaṁ, tañca satīti? </span><br><p id=kv1.9:3.11><span class=root>Na hevaṁ vattabbe …pe…. </span><br><p id=kv1.9:4.1><span class=root>Cakkhāyatanaṁ satipaṭṭhānaṁ, tañca na satīti? </span><br><p id=kv1.9:4.2><span class=root>Āmantā. </span><br><p id=kv1.9:4.3><span class=root>Sati satipaṭṭhānā, sā ca na satīti? </span><br><p id=kv1.9:4.4><span class=root>Na hevaṁ vattabbe …pe… </span><br><p id=kv1.9:4.5><span class=root>sotāyatanaṁ …pe… </span><br><p id=kv1.9:4.6><span class=root>kāyāyatanaṁ … </span><br><p id=kv1.9:4.7><span class=root>rūpāyatanaṁ …pe… </span><br><p id=kv1.9:4.8><span class=root>phoṭṭhabbāyatanaṁ … </span><br><p id=kv1.9:4.9><span class=root>rāgo … </span><br><p id=kv1.9:4.10><span class=root>doso … </span><br><p id=kv1.9:4.11><span class=root>moho …pe… </span><br><p id=kv1.9:4.12><span class=root>anottappaṁ satipaṭṭhānaṁ, tañca na satīti? </span><br><p id=kv1.9:4.13><span class=root>Āmantā. </span><br><p id=kv1.9:4.14><span class=root>Sati satipaṭṭhānā, sā ca na satīti? </span><br><p id=kv1.9:4.15><span class=root>Na hevaṁ vattabbe …pe…. </span><br><p id=kv1.9:5.1><span class=root>Na vattabbaṁ—</span><br><p id=kv1.9:5.2><span class=root>“sabbe dhammā satipaṭṭhānā”ti? </span><br><p id=kv1.9:5.3><span class=root>Āmantā. </span><br><p id=kv1.9:5.4><span class=root>Nanu sabbe dhamme ārabbha sati santiṭṭhatīti? </span><br><p id=kv1.9:5.5><span class=root>Āmantā. </span><br><p id=kv1.9:5.6><span class=root>Hañci sabbe dhamme ārabbha sati santiṭṭhatīti, tena vata re vattabbe—</span><br><p id=kv1.9:5.7><span class=root>“sabbe dhammā satipaṭṭhānā”ti. </span><br><p id=kv1.9:6.1><span class=root>Sabbaṁ dhammaṁ ārabbha sati santiṭṭhatīti sabbe dhammā satipaṭṭhānāti? </span><br><p id=kv1.9:6.2><span class=root>Āmantā. </span><br><p id=kv1.9:6.3><span class=root>Sabbaṁ dhammaṁ ārabbha phasso santiṭṭhatīti sabbe dhammā phassapaṭṭhānāti? </span><br><p id=kv1.9:6.4><span class=root>Na hevaṁ vattabbe …pe…. </span><br><p id=kv1.9:7.1><span class=root>Sabbaṁ dhammaṁ ārabbha sati santiṭṭhatīti sabbe dhammā satipaṭṭhānāti? </span><br><p id=kv1.9:7.2><span class=root>Āmantā. </span><br><p id=kv1.9:7.3><span class=root>Sabbaṁ dhammaṁ ārabbha vedanā santiṭṭhati … </span><br><p id=kv1.9:7.4><span class=root>saññā santiṭṭhati … </span><br><p id=kv1.9:7.5><span class=root>cetanā santiṭṭhati … </span><br><p id=kv1.9:7.6><span class=root>cittaṁ santiṭṭhatīti sabbe dhammā cittapaṭṭhānāti? </span><br><p id=kv1.9:7.7><span class=root>Na hevaṁ vattabbe …pe…. </span><br><p id=kv1.9:8.1><span class=root>Sabbe dhammā satipaṭṭhānāti? </span><br><p id=kv1.9:8.2><span class=root>Āmantā. </span><br><p id=kv1.9:8.3><span class=root>Sabbe sattā upaṭṭhitasatino satiyā samannāgatā satiyā samohitā; </span><br><p id=kv1.9:8.4><span class=root>sabbesaṁ sattānaṁ sati paccupaṭṭhitāti? </span><br><p id=kv1.9:8.5><span class=root>Na hevaṁ vattabbe …pe…. </span><br><p id=kv1.9:9.1><span class=root>Sabbe dhammā satipaṭṭhānāti? </span><br><p id=kv1.9:9.2><span class=root>Āmantā. </span><br><p id=kv1.9:9.3><span class=root>Nanu vuttaṁ bhagavatā—</span><br><p id=kv1.9:9.4><span class=root>“amataṁ te, bhikkhave, na paribhuñjanti ye kāyagatāsatiṁ na paribhuñjanti. </span><br><p id=kv1.9:9.5><span class=root>Amataṁ te, bhikkhave, paribhuñjanti ye kāyagatāsatiṁ paribhuñjantī”ti. </span><br><p id=kv1.9:9.6><span class=root>Attheva suttantoti? </span><br><p id=kv1.9:9.7><span class=root>Āmantā. </span><br><p id=kv1.9:9.8><span class=root>Sabbe sattā kāyagatāsatiṁ paribhuñjanti paṭilabhanti āsevanti bhāventi bahulīkarontīti? </span><br><p id=kv1.9:9.9><span class=root>Na hevaṁ vattabbe …pe…. </span><br><p id=kv1.9:10.1><span class=root>Sabbe dhammā satipaṭṭhānāti? </span><br><p id=kv1.9:10.2><span class=root>Āmantā. </span><br><p id=kv1.9:10.3><span class=root>Nanu vuttaṁ bhagavatā—</span><br><p id=kv1.9:10.4><span class=root>“ekāyano ayaṁ, bhikkhave, maggo sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya yadidaṁ cattāro satipaṭṭhānā”ti. </span><br><p id=kv1.9:10.5><span class=root>Attheva suttantoti? </span><br><p id=kv1.9:10.6><span class=root>Āmantā? </span><br><p id=kv1.9:10.7><span class=root>Sabbe dhammā ekāyanamaggoti? </span><br><p id=kv1.9:10.8><span class=root>Na hevaṁ vattabbe …pe…. </span><br><p id=kv1.9:11.1><span class=root>Sabbe dhammā satipaṭṭhānāti? </span><br><p id=kv1.9:11.2><span class=root>Āmantā. </span><br><p id=kv1.9:11.3><span class=root>Nanu vuttaṁ bhagavatā—</span><br><p id=kv1.9:11.4><span class=root>“rañño, bhikkhave, cakkavattissa pātubhāvā sattannaṁ ratanānaṁ pātubhāvo hoti. </span><br><p id=kv1.9:11.5><span class=root>Katamesaṁ sattannaṁ? </span><br><p id=kv1.9:11.6><span class=root>Cakkaratanassa pātubhāvo hoti, hatthiratanassa pātubhāvo hoti, assaratanassa … </span><br><p id=kv1.9:11.7><span class=root>maṇiratanassa … </span><br><p id=kv1.9:11.8><span class=root>itthiratanassa … </span><br><p id=kv1.9:11.9><span class=root>gahapatiratanassa … </span><br><p id=kv1.9:11.10><span class=root>pariṇāyakaratanassa pātubhāvo hoti. </span><br><p id=kv1.9:11.11><span class=root>Rañño, bhikkhave, cakkavattissa pātubhāvā imesaṁ sattannaṁ ratanānaṁ pātubhāvo hoti. </span><br><p id=kv1.9:12.1><span class=root>Tathāgatassa, bhikkhave, pātubhāvā arahato sammāsambuddhassa sattannaṁ bojjhaṅgaratanānaṁ pātubhāvo hoti. </span><br><p id=kv1.9:12.2><span class=root>Katamesaṁ sattannaṁ? </span><br><p id=kv1.9:12.3><span class=root>Satisambojjhaṅgaratanassa pātubhāvo hoti, dhammavicayasambojjhaṅgaratanassa pātubhāvo hoti, vīriyasambojjhaṅgaratanassa pātubhāvo hoti, pītisambojjhaṅgaratanassa pātubhāvo hoti, passaddhisambojjhaṅgaratanassa pātubhāvo hoti, samādhisambojjhaṅgaratanassa pātubhāvo hoti, upekkhāsambojjhaṅgaratanassa pātubhāvo hoti. </span><br><p id=kv1.9:12.4><span class=root>Tathāgatassa, bhikkhave, pātubhāvā arahato sammāsambuddhassa imesaṁ sattannaṁ bojjhaṅgaratanānaṁ pātubhāvo hotī”ti. </span><br><p id=kv1.9:12.5><span class=root>Attheva suttantoti? </span><br><p id=kv1.9:12.6><span class=root>Āmantā. </span><br><p id=kv1.9:12.7><span class=root>Tathāgatassa pātubhāvā arahato sammāsambuddhassa sabbe dhammā satisambojjhaṅgaratanāva hontīti? </span><br><p id=kv1.9:12.8><span class=root>Na hevaṁ vattabbe …pe… </span><br><p id=kv1.9:12.9><span class=root>sabbe dhammā satipaṭṭhānāti? </span><br><p id=kv1.9:12.10><span class=root>Āmantā. </span><br><p id=kv1.9:12.11><span class=root>Sabbe dhammā sammappadhānā … </span><br><p id=kv1.9:12.12><span class=root>iddhipādā … </span><br><p id=kv1.9:12.13><span class=root>indriyā … </span><br><p id=kv1.9:12.14><span class=root>balā … </span><br><p id=kv1.9:12.15><span class=root>bojjhaṅgāti? </span><br><p id=kv1.9:12.16><span class=root>Na hevaṁ vattabbe …pe…. </span><br><p id=kv1.9:12.17><span class=root>Satipaṭṭhānakathā niṭṭhitā. </span><br></main><footer class="container footer"><small><a href=/about/>Contact info</a></small></footer>