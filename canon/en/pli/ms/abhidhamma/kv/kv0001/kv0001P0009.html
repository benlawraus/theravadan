<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0001.html> Mahāpaṇṇāsaka Paṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0001/kv0001P0008.html>Previous</a><a href=/canon/en/pli/ms/abhidhamma/kv/kv0001/kv0001P0010.html>Next</a></div><p><div class=verse-container id=kv1.9:0.1><span>Kathāvatthu </span></div><p><div class=verse-container id=kv1.9:0.2><span>Mahāpaṇṇāsaka </span></div><p><div class=verse-container id=kv1.9:0.3><span>Paṭhamavagga </span></div><p><div class=verse-container id=kv1.9:0.4><span class=big-bold>Satipaṭṭhānakathā </span></div><p><div class=verse-container id=kv1.9:1.1><span>Sabbe dhammā satipaṭṭhānāti? </span></div><p><div class=verse-container id=kv1.9:1.2><span>Āmantā. </span></div><p><div class=verse-container id=kv1.9:1.3><span>Sabbe dhammā sati satindriyaṁ satibalaṁ sammāsati satisambojjhaṅgo ekāyanamaggo khayagāmī bodhagāmī apacayagāmī anāsavā asaṁyojaniyā aganthaniyā anoghaniyā ayoganiyā anīvaraṇiyā aparāmaṭṭhā anupādāniyā asaṅkilesikā, sabbe dhammā buddhānussati dhammānussati saṅghānussati sīlānussati cāgānussati devatānussati ānāpānassati maraṇānussati kāyagatāsati upasamānussatīti? </span></div><p><div class=verse-container id=kv1.9:1.4><span>Na hevaṁ vattabbe …pe…. </span></div><p><div class=verse-container id=kv1.9:2.1><span>Sabbe dhammā satipaṭṭhānāti? </span></div><p><div class=verse-container id=kv1.9:2.2><span>Āmantā. </span></div><p><div class=verse-container id=kv1.9:2.3><span>Cakkhāyatanaṁ satipaṭṭhānanti? </span></div><p><div class=verse-container id=kv1.9:2.4><span>Na hevaṁ vattabbe …pe… </span></div><p><div class=verse-container id=kv1.9:2.5><span>cakkhāyatanaṁ satipaṭṭhānanti? </span></div><p><div class=verse-container id=kv1.9:2.6><span>Āmantā. </span></div><p><div class=verse-container id=kv1.9:2.7><span>Cakkhāyatanaṁ sati satindriyaṁ satibalaṁ sammāsati satisambojjhaṅgo ekāyanamaggo khayagāmī bodhagāmī apacayagāmī anāsavaṁ asaṁyojaniyaṁ …pe… asaṅkilesikaṁ, cakkhāyatanaṁ buddhānussati dhammānussati saṅghānussati sīlānussati cāgānussati devatānussati ānāpānassati maraṇānussati kāyagatāsati upasamānussatīti? </span></div><p><div class=verse-container id=kv1.9:2.8><span>Na hevaṁ vattabbe …pe… </span></div><p><div class=verse-container id=kv1.9:2.9><span>sotāyatanaṁ … </span></div><p><div class=verse-container id=kv1.9:2.10><span>ghānāyatanaṁ … </span></div><p><div class=verse-container id=kv1.9:2.11><span>jivhāyatanaṁ … </span></div><p><div class=verse-container id=kv1.9:2.12><span>kāyāyatanaṁ … </span></div><p><div class=verse-container id=kv1.9:2.13><span>rūpāyatanaṁ … </span></div><p><div class=verse-container id=kv1.9:2.14><span>saddāyatanaṁ … </span></div><p><div class=verse-container id=kv1.9:2.15><span>gandhāyatanaṁ … </span></div><p><div class=verse-container id=kv1.9:2.16><span>rasāyatanaṁ … </span></div><p><div class=verse-container id=kv1.9:2.17><span>phoṭṭhabbāyatanaṁ … </span></div><p><div class=verse-container id=kv1.9:2.18><span>rāgo … </span></div><p><div class=verse-container id=kv1.9:2.19><span>doso … </span></div><p><div class=verse-container id=kv1.9:2.20><span>moho … </span></div><p><div class=verse-container id=kv1.9:2.21><span>māno … </span></div><p><div class=verse-container id=kv1.9:2.22><span>diṭṭhi … </span></div><p><div class=verse-container id=kv1.9:2.23><span>vicikicchā … </span></div><p><div class=verse-container id=kv1.9:2.24><span>thinaṁ … </span></div><p><div class=verse-container id=kv1.9:2.25><span>uddhaccaṁ … </span></div><p><div class=verse-container id=kv1.9:2.26><span>ahirikaṁ … </span></div><p><div class=verse-container id=kv1.9:2.27><span>anottappaṁ satipaṭṭhānanti? </span></div><p><div class=verse-container id=kv1.9:2.28><span>Na hevaṁ vattabbe …pe… </span></div><p><div class=verse-container id=kv1.9:2.29><span>anottappaṁ satipaṭṭhānanti? </span></div><p><div class=verse-container id=kv1.9:2.30><span>Āmantā. </span></div><p><div class=verse-container id=kv1.9:2.31><span>Anottappaṁ sati satindriyaṁ satibalaṁ sammāsati …pe… kāyagatāsati upasamānussatīti? </span></div><p><div class=verse-container id=kv1.9:2.32><span>Na hevaṁ vattabbe …pe…. </span></div><p><div class=verse-container id=kv1.9:3.1><span>Sati satipaṭṭhānā, sā ca satīti? </span></div><p><div class=verse-container id=kv1.9:3.2><span>Āmantā. </span></div><p><div class=verse-container id=kv1.9:3.3><span>Cakkhāyatanaṁ satipaṭṭhānaṁ, tañca satīti? </span></div><p><div class=verse-container id=kv1.9:3.4><span>Na hevaṁ vattabbe …pe… </span></div><p><div class=verse-container id=kv1.9:3.5><span>sati satipaṭṭhānā, sā ca satīti? </span></div><p><div class=verse-container id=kv1.9:3.6><span>Āmantā. </span></div><p><div class=verse-container id=kv1.9:3.7><span>Sotāyatanaṁ …pe… </span></div><p><div class=verse-container id=kv1.9:3.8><span>kāyāyatanaṁ … rūpāyatanaṁ …pe… </span></div><p><div class=verse-container id=kv1.9:3.9><span>phoṭṭhabbāyatanaṁ … rāgo … doso … moho …pe… </span></div><p><div class=verse-container id=kv1.9:3.10><span>anottappaṁ satipaṭṭhānaṁ, tañca satīti? </span></div><p><div class=verse-container id=kv1.9:3.11><span>Na hevaṁ vattabbe …pe…. </span></div><p><div class=verse-container id=kv1.9:4.1><span>Cakkhāyatanaṁ satipaṭṭhānaṁ, tañca na satīti? </span></div><p><div class=verse-container id=kv1.9:4.2><span>Āmantā. </span></div><p><div class=verse-container id=kv1.9:4.3><span>Sati satipaṭṭhānā, sā ca na satīti? </span></div><p><div class=verse-container id=kv1.9:4.4><span>Na hevaṁ vattabbe …pe… </span></div><p><div class=verse-container id=kv1.9:4.5><span>sotāyatanaṁ …pe… </span></div><p><div class=verse-container id=kv1.9:4.6><span>kāyāyatanaṁ … </span></div><p><div class=verse-container id=kv1.9:4.7><span>rūpāyatanaṁ …pe… </span></div><p><div class=verse-container id=kv1.9:4.8><span>phoṭṭhabbāyatanaṁ … </span></div><p><div class=verse-container id=kv1.9:4.9><span>rāgo … </span></div><p><div class=verse-container id=kv1.9:4.10><span>doso … </span></div><p><div class=verse-container id=kv1.9:4.11><span>moho …pe… </span></div><p><div class=verse-container id=kv1.9:4.12><span>anottappaṁ satipaṭṭhānaṁ, tañca na satīti? </span></div><p><div class=verse-container id=kv1.9:4.13><span>Āmantā. </span></div><p><div class=verse-container id=kv1.9:4.14><span>Sati satipaṭṭhānā, sā ca na satīti? </span></div><p><div class=verse-container id=kv1.9:4.15><span>Na hevaṁ vattabbe …pe…. </span></div><p><div class=verse-container id=kv1.9:5.1><span>Na vattabbaṁ—</span></div><p><div class=verse-container id=kv1.9:5.2><span>“sabbe dhammā satipaṭṭhānā”ti? </span></div><p><div class=verse-container id=kv1.9:5.3><span>Āmantā. </span></div><p><div class=verse-container id=kv1.9:5.4><span>Nanu sabbe dhamme ārabbha sati santiṭṭhatīti? </span></div><p><div class=verse-container id=kv1.9:5.5><span>Āmantā. </span></div><p><div class=verse-container id=kv1.9:5.6><span>Hañci sabbe dhamme ārabbha sati santiṭṭhatīti, tena vata re vattabbe—</span></div><p><div class=verse-container id=kv1.9:5.7><span>“sabbe dhammā satipaṭṭhānā”ti. </span></div><p><div class=verse-container id=kv1.9:6.1><span>Sabbaṁ dhammaṁ ārabbha sati santiṭṭhatīti sabbe dhammā satipaṭṭhānāti? </span></div><p><div class=verse-container id=kv1.9:6.2><span>Āmantā. </span></div><p><div class=verse-container id=kv1.9:6.3><span>Sabbaṁ dhammaṁ ārabbha phasso santiṭṭhatīti sabbe dhammā phassapaṭṭhānāti? </span></div><p><div class=verse-container id=kv1.9:6.4><span>Na hevaṁ vattabbe …pe…. </span></div><p><div class=verse-container id=kv1.9:7.1><span>Sabbaṁ dhammaṁ ārabbha sati santiṭṭhatīti sabbe dhammā satipaṭṭhānāti? </span></div><p><div class=verse-container id=kv1.9:7.2><span>Āmantā. </span></div><p><div class=verse-container id=kv1.9:7.3><span>Sabbaṁ dhammaṁ ārabbha vedanā santiṭṭhati … </span></div><p><div class=verse-container id=kv1.9:7.4><span>saññā santiṭṭhati … </span></div><p><div class=verse-container id=kv1.9:7.5><span>cetanā santiṭṭhati … </span></div><p><div class=verse-container id=kv1.9:7.6><span>cittaṁ santiṭṭhatīti sabbe dhammā cittapaṭṭhānāti? </span></div><p><div class=verse-container id=kv1.9:7.7><span>Na hevaṁ vattabbe …pe…. </span></div><p><div class=verse-container id=kv1.9:8.1><span>Sabbe dhammā satipaṭṭhānāti? </span></div><p><div class=verse-container id=kv1.9:8.2><span>Āmantā. </span></div><p><div class=verse-container id=kv1.9:8.3><span>Sabbe sattā upaṭṭhitasatino satiyā samannāgatā satiyā samohitā; </span></div><p><div class=verse-container id=kv1.9:8.4><span>sabbesaṁ sattānaṁ sati paccupaṭṭhitāti? </span></div><p><div class=verse-container id=kv1.9:8.5><span>Na hevaṁ vattabbe …pe…. </span></div><p><div class=verse-container id=kv1.9:9.1><span>Sabbe dhammā satipaṭṭhānāti? </span></div><p><div class=verse-container id=kv1.9:9.2><span>Āmantā. </span></div><p><div class=verse-container id=kv1.9:9.3><span>Nanu vuttaṁ bhagavatā—</span></div><p><div class=verse-container id=kv1.9:9.4><span>“amataṁ te, bhikkhave, na paribhuñjanti ye kāyagatāsatiṁ na paribhuñjanti. </span></div><p><div class=verse-container id=kv1.9:9.5><span>Amataṁ te, bhikkhave, paribhuñjanti ye kāyagatāsatiṁ paribhuñjantī”ti. </span></div><p><div class=verse-container id=kv1.9:9.6><span>Attheva suttantoti? </span></div><p><div class=verse-container id=kv1.9:9.7><span>Āmantā. </span></div><p><div class=verse-container id=kv1.9:9.8><span>Sabbe sattā kāyagatāsatiṁ paribhuñjanti paṭilabhanti āsevanti bhāventi bahulīkarontīti? </span></div><p><div class=verse-container id=kv1.9:9.9><span>Na hevaṁ vattabbe …pe…. </span></div><p><div class=verse-container id=kv1.9:10.1><span>Sabbe dhammā satipaṭṭhānāti? </span></div><p><div class=verse-container id=kv1.9:10.2><span>Āmantā. </span></div><p><div class=verse-container id=kv1.9:10.3><span>Nanu vuttaṁ bhagavatā—</span></div><p><div class=verse-container id=kv1.9:10.4><span>“ekāyano ayaṁ, bhikkhave, maggo sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya yadidaṁ cattāro satipaṭṭhānā”ti. </span></div><p><div class=verse-container id=kv1.9:10.5><span>Attheva suttantoti? </span></div><p><div class=verse-container id=kv1.9:10.6><span>Āmantā? </span></div><p><div class=verse-container id=kv1.9:10.7><span>Sabbe dhammā ekāyanamaggoti? </span></div><p><div class=verse-container id=kv1.9:10.8><span>Na hevaṁ vattabbe …pe…. </span></div><p><div class=verse-container id=kv1.9:11.1><span>Sabbe dhammā satipaṭṭhānāti? </span></div><p><div class=verse-container id=kv1.9:11.2><span>Āmantā. </span></div><p><div class=verse-container id=kv1.9:11.3><span>Nanu vuttaṁ bhagavatā—</span></div><p><div class=verse-container id=kv1.9:11.4><span>“rañño, bhikkhave, cakkavattissa pātubhāvā sattannaṁ ratanānaṁ pātubhāvo hoti. </span></div><p><div class=verse-container id=kv1.9:11.5><span>Katamesaṁ sattannaṁ? </span></div><p><div class=verse-container id=kv1.9:11.6><span>Cakkaratanassa pātubhāvo hoti, hatthiratanassa pātubhāvo hoti, assaratanassa … </span></div><p><div class=verse-container id=kv1.9:11.7><span>maṇiratanassa … </span></div><p><div class=verse-container id=kv1.9:11.8><span>itthiratanassa … </span></div><p><div class=verse-container id=kv1.9:11.9><span>gahapatiratanassa … </span></div><p><div class=verse-container id=kv1.9:11.10><span>pariṇāyakaratanassa pātubhāvo hoti. </span></div><p><div class=verse-container id=kv1.9:11.11><span>Rañño, bhikkhave, cakkavattissa pātubhāvā imesaṁ sattannaṁ ratanānaṁ pātubhāvo hoti. </span></div><p><div class=verse-container id=kv1.9:12.1><span>Tathāgatassa, bhikkhave, pātubhāvā arahato sammāsambuddhassa sattannaṁ bojjhaṅgaratanānaṁ pātubhāvo hoti. </span></div><p><div class=verse-container id=kv1.9:12.2><span>Katamesaṁ sattannaṁ? </span></div><p><div class=verse-container id=kv1.9:12.3><span>Satisambojjhaṅgaratanassa pātubhāvo hoti, dhammavicayasambojjhaṅgaratanassa pātubhāvo hoti, vīriyasambojjhaṅgaratanassa pātubhāvo hoti, pītisambojjhaṅgaratanassa pātubhāvo hoti, passaddhisambojjhaṅgaratanassa pātubhāvo hoti, samādhisambojjhaṅgaratanassa pātubhāvo hoti, upekkhāsambojjhaṅgaratanassa pātubhāvo hoti. </span></div><p><div class=verse-container id=kv1.9:12.4><span>Tathāgatassa, bhikkhave, pātubhāvā arahato sammāsambuddhassa imesaṁ sattannaṁ bojjhaṅgaratanānaṁ pātubhāvo hotī”ti. </span></div><p><div class=verse-container id=kv1.9:12.5><span>Attheva suttantoti? </span></div><p><div class=verse-container id=kv1.9:12.6><span>Āmantā. </span></div><p><div class=verse-container id=kv1.9:12.7><span>Tathāgatassa pātubhāvā arahato sammāsambuddhassa sabbe dhammā satisambojjhaṅgaratanāva hontīti? </span></div><p><div class=verse-container id=kv1.9:12.8><span>Na hevaṁ vattabbe …pe… </span></div><p><div class=verse-container id=kv1.9:12.9><span>sabbe dhammā satipaṭṭhānāti? </span></div><p><div class=verse-container id=kv1.9:12.10><span>Āmantā. </span></div><p><div class=verse-container id=kv1.9:12.11><span>Sabbe dhammā sammappadhānā … </span></div><p><div class=verse-container id=kv1.9:12.12><span>iddhipādā … </span></div><p><div class=verse-container id=kv1.9:12.13><span>indriyā … </span></div><p><div class=verse-container id=kv1.9:12.14><span>balā … </span></div><p><div class=verse-container id=kv1.9:12.15><span>bojjhaṅgāti? </span></div><p><div class=verse-container id=kv1.9:12.16><span>Na hevaṁ vattabbe …pe…. </span></div><p><div class=verse-container id=kv1.9:12.17><span>Satipaṭṭhānakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0001/kv0001P0008.html>Previous</a><a href=/canon/en/pli/ms/abhidhamma/kv/kv0001/kv0001P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>