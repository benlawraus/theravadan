<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0001.html> Mahāpaṇṇāsaka Paṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0001/kv0001P0002.html>Previous</a><a href=/canon/en/pli/ms/abhidhamma/kv/kv0001/kv0001P0004.html>Next</a></div><p><div class=verse-container id=kv1.3:0.1><span>Kathāvatthu </span></div><p><div class=verse-container id=kv1.3:0.2><span>Mahāpaṇṇāsaka </span></div><p><div class=verse-container id=kv1.3:0.3><span>Paṭhamavagga </span></div><p><div class=verse-container id=kv1.3:0.4><span class=big-bold>Brahmacariyakathā </span></div><p><div class=verse-container id=kv1.3:1.0><span>Suddhabrahmacariyakathā </span></div><p><div class=verse-container id=kv1.3:1.1><span>Natthi devesu brahmacariyavāsoti? </span></div><p><div class=verse-container id=kv1.3:1.2><span>Āmantā. </span></div><p><div class=verse-container id=kv1.3:1.3><span>Sabbe devā jaḷā elamūgā aviññū hatthasaṁvācikā nappaṭibalā subhāsitadubbhāsitānaṁ atthamaññātuṁ, sabbe devā na buddhe pasannā na dhamme pasannā na saṅghe pasannā, na buddhaṁ bhagavantaṁ payirupāsanti, na buddhaṁ bhagavantaṁ pañhaṁ pucchanti, na buddhena bhagavatā pañhe vissajjite attamanā, sabbe devā kammāvaraṇena samannāgatā kilesāvaraṇena samannāgatā vipākāvaraṇena samannāgatā assaddhā acchandikā duppaññā abhabbā niyāmaṁ okkamituṁ kusalesu dhammesu sammattaṁ, sabbe devā mātughātakā pitughātakā arahantaghātakā ruhiruppādakā saṅghabhedakā, sabbe devā pāṇātipātino adinnādāyino kāmesumicchācārino musāvādino pisuṇāvācā pharusāvācā samphappalāpino abhijjhāluno byāpannacittā micchādiṭṭhikāti? </span></div><p><div class=verse-container id=kv1.3:1.4><span>Na hevaṁ vattabbe …pe…. </span></div><p><div class=verse-container id=kv1.3:2.1><span>Nanu atthi devā ajaḷā anelamūgā viññū na hatthasaṁvācikā paṭibalā subhāsitadubbhāsitānaṁ atthamaññātuṁ, atthi devā buddhe pasannā dhamme pasannā saṅghe pasannā, buddhaṁ bhagavantaṁ payirupāsanti, buddhaṁ bhagavantaṁ pañhaṁ pucchanti, buddhena bhagavatā pañhe vissajjite attamanā honti, atthi devā na kammāvaraṇena samannāgatā na kilesāvaraṇena samannāgatā na vipākāvaraṇena samannāgatā saddhā chandikā paññavanto bhabbā niyāmaṁ okkamituṁ kusalesu dhammesu sammattaṁ, atthi devā na mātughātakā na pitughātakā na arahantaghātakā na ruhiruppādakā na saṅghabhedakā, atthi devā na pāṇātipātino na adinnādāyino na kāmesumicchācārino na musāvādino na pisuṇāvācā na pharusāvācā na samphappalāpino na abhijjhāluno abyāpannacittā sammādiṭṭhikāti? </span></div><p><div class=verse-container id=kv1.3:2.2><span>Āmantā. </span></div><p><div class=verse-container id=kv1.3:3.1><span>Hañci atthi devā ajaḷā anelamūgā viññū na hatthasaṁvācikā paṭibalā subhāsitadubbhāsitānaṁ atthamaññātuṁ …pe… </span></div><p><div class=verse-container id=kv1.3:3.2><span>atthi devā buddhe pasannā …pe… </span></div><p><div class=verse-container id=kv1.3:3.3><span>sammādiṭṭhikā, no ca vata re vattabbe—</span></div><p><div class=verse-container id=kv1.3:3.4><span>“natthi devesu brahmacariyavāso”ti. </span></div><p><div class=verse-container id=kv1.3:4.1><span>Atthi devesu brahmacariyavāsoti? </span></div><p><div class=verse-container id=kv1.3:4.2><span>Āmantā. </span></div><p><div class=verse-container id=kv1.3:4.3><span>Atthi tattha pabbajjā muṇḍiyaṁ kāsāvadhāraṇā pattadhāraṇā, devesu sammāsambuddhā uppajjanti, paccekasambuddhā uppajjanti, sāvakayugaṁ uppajjatīti? </span></div><p><div class=verse-container id=kv1.3:4.4><span>Na hevaṁ vattabbe …pe…. </span></div><p><div class=verse-container id=kv1.3:5.1><span>Devesu pabbajjā natthīti, natthi devesu brahmacariyavāsoti? </span></div><p><div class=verse-container id=kv1.3:5.2><span>Āmantā. </span></div><p><div class=verse-container id=kv1.3:5.3><span>Yattha atthi pabbajjā tattheva brahmacariyavāso, yattha natthi pabbajjā natthi tattha brahmacariyavāsoti? </span></div><p><div class=verse-container id=kv1.3:5.4><span>Na hevaṁ vattabbe …pe… </span></div><p><div class=verse-container id=kv1.3:5.5><span>yattha atthi pabbajjā tattheva brahmacariyavāso, yattha natthi pabbajjā natthi tattha brahmacariyavāsoti? </span></div><p><div class=verse-container id=kv1.3:5.6><span>Āmantā. </span></div><p><div class=verse-container id=kv1.3:5.7><span>Yo pabbajati tasseva brahmacariyavāso, yo na pabbajati natthi tassa brahmacariyavāsoti? </span></div><p><div class=verse-container id=kv1.3:5.8><span>Na hevaṁ vattabbe …pe…. </span></div><p><div class=verse-container id=kv1.3:6.1><span>Devesu muṇḍiyaṁ natthīti, natthi devesu brahmacariyavāsoti? </span></div><p><div class=verse-container id=kv1.3:6.2><span>Āmantā. </span></div><p><div class=verse-container id=kv1.3:6.3><span>Yattha atthi muṇḍiyaṁ tattheva brahmacariyavāso, yattha natthi muṇḍiyaṁ natthi tattha brahmacariyavāsoti? </span></div><p><div class=verse-container id=kv1.3:6.4><span>Na hevaṁ vattabbe …pe… </span></div><p><div class=verse-container id=kv1.3:6.5><span>yattha atthi muṇḍiyaṁ tattheva brahmacariyavāso, yattha natthi muṇḍiyaṁ natthi tattha brahmacariyavāsoti? </span></div><p><div class=verse-container id=kv1.3:6.6><span>Āmantā. </span></div><p><div class=verse-container id=kv1.3:6.7><span>Yo muṇḍo hoti tasseva brahmacariyavāso, yo muṇḍo na hoti natthi tassa brahmacariyavāsoti? </span></div><p><div class=verse-container id=kv1.3:6.8><span>Na hevaṁ vattabbe …pe…. </span></div><p><div class=verse-container id=kv1.3:7.1><span>Devesu kāsāvadhāraṇā natthīti, natthi devesu brahmacariyavāsoti? </span></div><p><div class=verse-container id=kv1.3:7.2><span>Āmantā. </span></div><p><div class=verse-container id=kv1.3:7.3><span>Yattha atthi kāsāvadhāraṇā tattheva brahmacariyavāso, yattha natthi kāsāvadhāraṇā natthi tattha brahmacariyavāsoti? </span></div><p><div class=verse-container id=kv1.3:7.4><span>Na hevaṁ vattabbe …pe… </span></div><p><div class=verse-container id=kv1.3:7.5><span>yattha atthi kāsāvadhāraṇā tattheva brahmacariyavāso, yattha natthi kāsāvadhāraṇā natthi tattha brahmacariyavāsoti? </span></div><p><div class=verse-container id=kv1.3:7.6><span>Āmantā. </span></div><p><div class=verse-container id=kv1.3:7.7><span>Yo kāsāvaṁ dhāreti tasseva brahmacariyavāso, yo kāsāvaṁ na dhāreti natthi tassa brahmacariyavāsoti? </span></div><p><div class=verse-container id=kv1.3:7.8><span>Na hevaṁ vattabbe …pe…. </span></div><p><div class=verse-container id=kv1.3:8.1><span>Devesu pattadhāraṇā natthīti, natthi devesu brahmacariyavāsoti? </span></div><p><div class=verse-container id=kv1.3:8.2><span>Āmantā. </span></div><p><div class=verse-container id=kv1.3:8.3><span>Yattha atthi pattadhāraṇā tattheva brahmacariyavāso, yattha natthi pattadhāraṇā natthi tattha brahmacariyavāsoti? </span></div><p><div class=verse-container id=kv1.3:8.4><span>Na hevaṁ vattabbe …pe… </span></div><p><div class=verse-container id=kv1.3:8.5><span>yattha atthi pattadhāraṇā tattheva brahmacariyavāso, yattha natthi pattadhāraṇā natthi tattha brahmacariyavāsoti? </span></div><p><div class=verse-container id=kv1.3:8.6><span>Āmantā? </span></div><p><div class=verse-container id=kv1.3:8.7><span>Yo pattaṁ dhāreti tasseva brahmacariyavāso, yo pattaṁ na dhāreti natthi tassa brahmacariyavāsoti? </span></div><p><div class=verse-container id=kv1.3:8.8><span>Na hevaṁ vattabbe …pe…. </span></div><p><div class=verse-container id=kv1.3:9.1><span>Devesu sammāsambuddhā nuppajjantīti, natthi devesu brahmacariyavāsoti? </span></div><p><div class=verse-container id=kv1.3:9.2><span>Āmantā. </span></div><p><div class=verse-container id=kv1.3:9.3><span>Yattha sammāsambuddhā uppajjanti tattheva brahmacariyavāso, yattha sammāsambuddhā nuppajjanti natthi tattha brahmacariyavāsoti? </span></div><p><div class=verse-container id=kv1.3:9.4><span>Na hevaṁ vattabbe …pe… </span></div><p><div class=verse-container id=kv1.3:9.5><span>yattha sammāsambuddhā uppajjanti tattheva brahmacariyavāso, yattha sammāsambuddhā nuppajjanti natthi tattha brahmacariyavāsoti? </span></div><p><div class=verse-container id=kv1.3:9.6><span>Āmantā. </span></div><p><div class=verse-container id=kv1.3:9.7><span>Lumbiniyā bhagavā jāto, bodhiyā mūle abhisambuddho, bārāṇasiyaṁ bhagavatā dhammacakkaṁ pavattitaṁ; </span></div><p><div class=verse-container id=kv1.3:9.8><span>tattheva brahmacariyavāso, natthaññatra brahmacariyavāsoti? </span></div><p><div class=verse-container id=kv1.3:9.9><span>Na hevaṁ vattabbe …pe…. </span></div><p><div class=verse-container id=kv1.3:10.1><span>Devesu paccekasambuddhā nuppajjantīti, natthi devesu brahmacariyavāsoti? </span></div><p><div class=verse-container id=kv1.3:10.2><span>Āmantā. </span></div><p><div class=verse-container id=kv1.3:10.3><span>Yattha paccekasambuddhā uppajjanti tattheva brahmacariyavāso, yattha paccekasambuddhā nuppajjanti natthi tattha brahmacariyavāsoti? </span></div><p><div class=verse-container id=kv1.3:10.4><span>Na hevaṁ vattabbe …pe… </span></div><p><div class=verse-container id=kv1.3:10.5><span>yattha paccekasambuddhā uppajjanti tattheva brahmacariyavāso, yattha paccekasambuddhā nuppajjanti natthi tattha brahmacariyavāsoti? </span></div><p><div class=verse-container id=kv1.3:10.6><span>Āmantā. </span></div><p><div class=verse-container id=kv1.3:10.7><span>Majjhimesu janapadesu paccekasambuddhā uppajjanti, tattheva brahmacariyavāso, natthaññatra brahmacariyavāsoti? </span></div><p><div class=verse-container id=kv1.3:10.8><span>Na hevaṁ vattabbe …pe…. </span></div><p><div class=verse-container id=kv1.3:11.1><span>Devesu sāvakayugaṁ nuppajjatīti, natthi devesu brahmacariyavāsoti? </span></div><p><div class=verse-container id=kv1.3:11.2><span>Āmantā. </span></div><p><div class=verse-container id=kv1.3:11.3><span>Yattha sāvakayugaṁ uppajjati tattheva brahmacariyavāso, yattha sāvakayugaṁ nuppajjati natthi tattha brahmacariyavāsoti? </span></div><p><div class=verse-container id=kv1.3:11.4><span>Na hevaṁ vattabbe …pe… </span></div><p><div class=verse-container id=kv1.3:11.5><span>yattha sāvakayugaṁ uppajjati tattheva brahmacariyavāso, yattha sāvakayugaṁ nuppajjati natthi tattha brahmacariyavāsoti? </span></div><p><div class=verse-container id=kv1.3:11.6><span>Āmantā. </span></div><p><div class=verse-container id=kv1.3:11.7><span>Magadhesu sāvakayugaṁ uppannaṁ, tattheva brahmacariyavāso, natthaññatra brahmacariyavāsoti? </span></div><p><div class=verse-container id=kv1.3:11.8><span>Na hevaṁ vattabbe …pe…. </span></div><p><div class=verse-container id=kv1.3:12.1><span>Atthi devesu brahmacariyavāsoti? </span></div><p><div class=verse-container id=kv1.3:12.2><span>Āmantā. </span></div><p><div class=verse-container id=kv1.3:12.3><span>Sabbadevesu atthi brahmacariyavāsoti? </span></div><p><div class=verse-container id=kv1.3:12.4><span>Na hevaṁ vattabbe …pe…. </span></div><p><div class=verse-container id=kv1.3:13.1><span>Atthi manussesu brahmacariyavāsoti? </span></div><p><div class=verse-container id=kv1.3:13.2><span>Āmantā. </span></div><p><div class=verse-container id=kv1.3:13.3><span>Sabbamanussesu atthi brahmacariyavāsoti? </span></div><p><div class=verse-container id=kv1.3:13.4><span>Na hevaṁ vattabbe …pe…. </span></div><p><div class=verse-container id=kv1.3:14.1><span>Atthi devesu brahmacariyavāsoti? </span></div><p><div class=verse-container id=kv1.3:14.2><span>Āmantā. </span></div><p><div class=verse-container id=kv1.3:14.3><span>Asaññasattesu devesu atthi brahmacariyavāsoti? </span></div><p><div class=verse-container id=kv1.3:14.4><span>Na hevaṁ vattabbe …pe…. </span></div><p><div class=verse-container id=kv1.3:15.1><span>Atthi manussesu brahmacariyavāsoti? </span></div><p><div class=verse-container id=kv1.3:15.2><span>Āmantā. </span></div><p><div class=verse-container id=kv1.3:15.3><span>Paccantimesu janapadesu atthi brahmacariyavāso milakkhesu aviññātāresu yattha natthi gati bhikkhūnaṁ bhikkhunīnaṁ upāsakānaṁ upāsikānanti? </span></div><p><div class=verse-container id=kv1.3:15.4><span>Na hevaṁ vattabbe. </span></div><p><div class=verse-container id=kv1.3:16.1><span>Atthi devesu brahmacariyavāsoti? </span></div><p><div class=verse-container id=kv1.3:16.2><span>Atthi yattha atthi, atthi yattha natthīti. </span></div><p><div class=verse-container id=kv1.3:16.3><span>Asaññasattesu devesu atthi yattha atthi, atthi yattha natthi brahmacariyavāso, saññasattesu devesu atthi yattha atthi, atthi yattha natthi brahmacariyavāsoti? </span></div><p><div class=verse-container id=kv1.3:16.4><span>Na hevaṁ vattabbe. </span></div><p><div class=verse-container id=kv1.3:17.1><span>Devesu atthi yattha atthi, atthi yattha natthi brahmacariyavāsoti? </span></div><p><div class=verse-container id=kv1.3:17.2><span>Āmantā. </span></div><p><div class=verse-container id=kv1.3:17.3><span>Kattha atthi, kattha natthīti? </span></div><p><div class=verse-container id=kv1.3:17.4><span>Asaññasattesu devesu natthi brahmacariyavāso, saññasattesu devesu atthi brahmacariyavāsoti. </span></div><p><div class=verse-container id=kv1.3:17.5><span>Asaññasattesu devesu natthi brahmacariyavāsoti? </span></div><p><div class=verse-container id=kv1.3:17.6><span>Āmantā. </span></div><p><div class=verse-container id=kv1.3:17.7><span>Saññasattesu devesu natthi brahmacariyavāsoti? </span></div><p><div class=verse-container id=kv1.3:17.8><span>Na hevaṁ vattabbe. </span></div><p><div class=verse-container id=kv1.3:18.1><span>Saññasattesu devesu atthi brahmacariyavāsoti? </span></div><p><div class=verse-container id=kv1.3:18.2><span>Āmantā. </span></div><p><div class=verse-container id=kv1.3:18.3><span>Asaññasattesu devesu atthi brahmacariyavāsoti? </span></div><p><div class=verse-container id=kv1.3:18.4><span>Na hevaṁ vattabbe. </span></div><p><div class=verse-container id=kv1.3:19.1><span>Atthi manussesu brahmacariyavāsoti? </span></div><p><div class=verse-container id=kv1.3:19.2><span>Atthi yattha atthi, atthi yattha natthīti. </span></div><p><div class=verse-container id=kv1.3:19.3><span>Paccantimesu janapadesu atthi yattha atthi, atthi yattha natthi brahmacariyavāso milakkhesu aviññātāresu yattha natthi gati bhikkhūnaṁ bhikkhunīnaṁ upāsakānaṁ upāsikānaṁ, majjhimesu janapadesu atthi yattha atthi, atthi yattha natthi brahmacariyavāsoti? </span></div><p><div class=verse-container id=kv1.3:19.4><span>Na hevaṁ vattabbe. </span></div><p><div class=verse-container id=kv1.3:20.1><span>Manussesu atthi yattha atthi, atthi yattha natthi brahmacariyavāsoti? </span></div><p><div class=verse-container id=kv1.3:20.2><span>Āmantā. </span></div><p><div class=verse-container id=kv1.3:20.3><span>Kattha atthi, kattha natthīti? </span></div><p><div class=verse-container id=kv1.3:20.4><span>Paccantimesu janapadesu natthi brahmacariyavāso milakkhesu aviññātāresu yattha natthi gati bhikkhūnaṁ bhikkhunīnaṁ upāsakānaṁ upāsikānaṁ, majjhimesu janapadesu atthi brahmacariyavāsoti. </span></div><p><div class=verse-container id=kv1.3:20.5><span>Paccantimesu janapadesu natthi brahmacariyavāso milakkhesu aviññātāresu yattha natthi gati bhikkhūnaṁ bhikkhunīnaṁ upāsakānaṁ upāsikānanti? </span></div><p><div class=verse-container id=kv1.3:20.6><span>Āmantā. </span></div><p><div class=verse-container id=kv1.3:20.7><span>Majjhimesu janapadesu natthi brahmacariyavāsoti? </span></div><p><div class=verse-container id=kv1.3:20.8><span>Na hevaṁ vattabbe. </span></div><p><div class=verse-container id=kv1.3:21.1><span>Majjhimesu janapadesu atthi brahmacariyavāsoti? </span></div><p><div class=verse-container id=kv1.3:21.2><span>Āmantā. </span></div><p><div class=verse-container id=kv1.3:21.3><span>Paccantimesu janapadesu atthi brahmacariyavāso milakkhesu aviññātāresu yattha natthi gati bhikkhūnaṁ bhikkhunīnaṁ upāsakānaṁ upāsikānanti? </span></div><p><div class=verse-container id=kv1.3:21.4><span>Na hevaṁ vattabbe. </span></div><p><div class=verse-container id=kv1.3:22.1><span>Atthi devesu brahmacariyavāsoti? </span></div><p><div class=verse-container id=kv1.3:22.2><span>Āmantā. </span></div><p><div class=verse-container id=kv1.3:22.3><span>Nanu vuttaṁ bhagavatā—</span></div><p><div class=verse-container id=kv1.3:22.4><span>“tīhi, bhikkhave, ṭhānehi jambudīpakā manussā uttarakuruke ca manusse adhigaṇhanti deve ca tāvatiṁse. </span></div><p><div class=verse-container id=kv1.3:22.5><span>Katamehi tīhi? </span></div><p><div class=verse-container id=kv1.3:22.6><span>Sūrā, satimanto, idha brahmacariyavāso”ti. </span></div><p><div class=verse-container id=kv1.3:22.7><span>Attheva suttantoti? </span></div><p><div class=verse-container id=kv1.3:22.8><span>Āmantā. </span></div><p><div class=verse-container id=kv1.3:22.9><span>Tena hi natthi devesu brahmacariyavāsoti. </span></div><p><div class=verse-container id=kv1.3:23.1><span>Sāvatthiyaṁ vuttaṁ bhagavatā—</span></div><p><div class=verse-container id=kv1.3:23.2><span>“idha brahmacariyavāso”ti? </span></div><p><div class=verse-container id=kv1.3:23.3><span>Āmantā. </span></div><p><div class=verse-container id=kv1.3:23.4><span>Sāvatthiyaṁyeva brahmacariyavāso, natthi aññatra brahmacariyavāsoti? </span></div><p><div class=verse-container id=kv1.3:23.5><span>Na hevaṁ vattabbe. </span></div><p><div class=verse-container id=kv1.3:24.1><span>Anāgāmissa puggalassa pañcorambhāgiyāni saṁyojanāni pahīnāni, pañcuddhambhāgiyāni saṁyojanāni appahīnāni, ito cutassa tattha upapannassa kuhiṁ phaluppattīti? </span></div><p><div class=verse-container id=kv1.3:24.2><span>Tattheva. </span></div><p><div class=verse-container id=kv1.3:24.3><span>Hañci anāgāmissa puggalassa pañcorambhāgiyāni saṁyojanāni pahīnāni, pañcuddhambhāgiyāni saṁyojanāni appahīnāni, ito cutassa tattha upapannassa tahiṁ phaluppatti; </span></div><p><div class=verse-container id=kv1.3:24.4><span>no ca vata re vattabbe—</span></div><p><div class=verse-container id=kv1.3:24.5><span>“natthi devesu brahmacariyavāso”ti. </span></div><p><div class=verse-container id=kv1.3:25.1><span>Anāgāmissa puggalassa pañcorambhāgiyāni saṁyojanāni pahīnāni, pañcuddhambhāgiyāni saṁyojanāni appahīnāni, ito cutassa tattha upapannassa kuhiṁ bhāroharaṇaṁ, kuhiṁ dukkhapariññātaṁ, kuhiṁ kilesappahānaṁ, kuhiṁ nirodhasacchikiriyā, kuhiṁ akuppapaṭivedhoti? </span></div><p><div class=verse-container id=kv1.3:25.2><span>Tattheva. </span></div><p><div class=verse-container id=kv1.3:25.3><span>Hañci anāgāmissa puggalassa pañcorambhāgiyāni saṁyojanāni pahīnāni, pañcuddhambhāgiyāni saṁyojanāni appahīnāni, ito cutassa tattha upapannassa tahiṁ akuppapaṭivedho; </span></div><p><div class=verse-container id=kv1.3:25.4><span>no ca vata re vattabbe—</span></div><p><div class=verse-container id=kv1.3:25.5><span>“natthi devesu brahmacariyavāso”ti. </span></div><p><div class=verse-container id=kv1.3:26.1><span>Anāgāmissa puggalassa pañcorambhāgiyāni saṁyojanāni pahīnāni, pañcuddhambhāgiyāni saṁyojanāni appahīnāni, ito cutassa tattha upapannassa tahiṁ phaluppatti, tahiṁ bhāroharaṇaṁ, tahiṁ dukkhapariññātaṁ, tahiṁ kilesappahānaṁ, tahiṁ nirodhasacchikiriyā, tahiṁ akuppapaṭivedho; </span></div><p><div class=verse-container id=kv1.3:26.2><span>kenaṭṭhena vadesi—</span></div><p><div class=verse-container id=kv1.3:26.3><span>“natthi devesu brahmacariyavāso”ti? </span></div><p><div class=verse-container id=kv1.3:26.4><span>Handa hi anāgāmī puggalo idha bhāvitena maggena tattha phalaṁ sacchikarotīti. </span></div><p><div class=verse-container id=kv1.3:27.0><span>Saṁsandanabrahmacariyakathā </span></div><p><div class=verse-container id=kv1.3:27.1><span>Anāgāmī puggalo idha bhāvitena maggena tattha phalaṁ sacchikarotīti? </span></div><p><div class=verse-container id=kv1.3:27.2><span>Āmantā. </span></div><p><div class=verse-container id=kv1.3:27.3><span>Sotāpanno puggalo tattha bhāvitena maggena idha phalaṁ sacchikarotīti? </span></div><p><div class=verse-container id=kv1.3:27.4><span>Na hevaṁ vattabbe. </span></div><p><div class=verse-container id=kv1.3:28.1><span>Anāgāmī puggalo idha bhāvitena maggena tattha phalaṁ sacchikarotīti? </span></div><p><div class=verse-container id=kv1.3:28.2><span>Āmantā. </span></div><p><div class=verse-container id=kv1.3:28.3><span>Sakadāgāmī puggalo idha parinibbāyipuggalo tattha bhāvitena maggena idha phalaṁ sacchikarotīti? </span></div><p><div class=verse-container id=kv1.3:28.4><span>Na hevaṁ vattabbe. </span></div><p><div class=verse-container id=kv1.3:29.1><span>Sotāpanno puggalo idha bhāvitena maggena idha phalaṁ sacchikarotīti? </span></div><p><div class=verse-container id=kv1.3:29.2><span>Āmantā. </span></div><p><div class=verse-container id=kv1.3:29.3><span>Anāgāmī puggalo tattha bhāvitena maggena tattha phalaṁ sacchikarotīti? </span></div><p><div class=verse-container id=kv1.3:29.4><span>Na hevaṁ vattabbe. </span></div><p><div class=verse-container id=kv1.3:30.1><span>Sakadāgāmī puggalo idha parinibbāyipuggalo idha bhāvitena maggena idha phalaṁ sacchikarotīti? </span></div><p><div class=verse-container id=kv1.3:30.2><span>Āmantā. </span></div><p><div class=verse-container id=kv1.3:30.3><span>Anāgāmī puggalo tattha bhāvitena maggena tattha phalaṁ sacchikarotīti? </span></div><p><div class=verse-container id=kv1.3:30.4><span>Na hevaṁ vattabbe …pe…. </span></div><p><div class=verse-container id=kv1.3:31.1><span>Idha vihāya niṭṭhassa puggalassa maggo ca bhāvīyati, na ca kilesā pahīyantīti? </span></div><p><div class=verse-container id=kv1.3:31.2><span>Āmantā. </span></div><p><div class=verse-container id=kv1.3:31.3><span>Sotāpattiphalasacchikiriyāya paṭipannassa puggalassa maggo ca bhāvīyati, na ca kilesā pahīyantīti? </span></div><p><div class=verse-container id=kv1.3:31.4><span>Na hevaṁ vattabbe …pe…. </span></div><p><div class=verse-container id=kv1.3:32.1><span>Idha vihāya niṭṭhassa puggalassa maggo ca bhāvīyati, na ca kilesā pahīyantīti? </span></div><p><div class=verse-container id=kv1.3:32.2><span>Āmantā. </span></div><p><div class=verse-container id=kv1.3:32.3><span>Sakadāgāmiphalasacchikiriyāya paṭipannassa puggalassa …pe… </span></div><p><div class=verse-container id=kv1.3:32.4><span>arahattasacchikiriyāya paṭipannassa puggalassa maggo ca bhāvīyati, na ca kilesā pahīyantīti? </span></div><p><div class=verse-container id=kv1.3:32.5><span>Na hevaṁ vattabbe …pe…. </span></div><p><div class=verse-container id=kv1.3:33.1><span>Sotāpattiphalasacchikiriyāya paṭipannassa puggalassa apubbaṁ acarimaṁ maggo ca bhāvīyati, kilesā ca pahīyantīti? </span></div><p><div class=verse-container id=kv1.3:33.2><span>Āmantā. </span></div><p><div class=verse-container id=kv1.3:33.3><span>Idha vihāya niṭṭhassa puggalassa apubbaṁ acarimaṁ maggo ca bhāvīyati, kilesā ca pahīyantīti? </span></div><p><div class=verse-container id=kv1.3:33.4><span>Na hevaṁ vattabbe. </span></div><p><div class=verse-container id=kv1.3:34.1><span>Sakadāgāmiphalasacchikiriyāya paṭipannassa puggalassa …pe… </span></div><p><div class=verse-container id=kv1.3:34.2><span>arahattasacchikiriyāya paṭipannassa puggalassa apubbaṁ acarimaṁ maggo ca bhāvīyati, kilesā ca pahīyantīti? </span></div><p><div class=verse-container id=kv1.3:34.3><span>Āmantā. </span></div><p><div class=verse-container id=kv1.3:34.4><span>Idha vihāya niṭṭhassa puggalassa apubbaṁ acarimaṁ maggo ca bhāvīyati, kilesā ca pahīyantīti? </span></div><p><div class=verse-container id=kv1.3:34.5><span>Na hevaṁ vattabbe. </span></div><p><div class=verse-container id=kv1.3:35.1><span>Anāgāmī puggalo katakaraṇīyo bhāvitabhāvano tattha upapajjatīti? </span></div><p><div class=verse-container id=kv1.3:35.2><span>Āmantā. </span></div><p><div class=verse-container id=kv1.3:35.3><span>Arahā upapajjatīti? </span></div><p><div class=verse-container id=kv1.3:35.4><span>Na hevaṁ vattabbe. </span></div><p><div class=verse-container id=kv1.3:36.1><span>Arahā upapajjatīti? </span></div><p><div class=verse-container id=kv1.3:36.2><span>Āmantā. </span></div><p><div class=verse-container id=kv1.3:36.3><span>Atthi arahato punabbhavoti? </span></div><p><div class=verse-container id=kv1.3:36.4><span>Na hevaṁ vattabbe. </span></div><p><div class=verse-container id=kv1.3:37.1><span>Atthi arahato punabbhavoti? </span></div><p><div class=verse-container id=kv1.3:37.2><span>Āmantā. </span></div><p><div class=verse-container id=kv1.3:37.3><span>Arahā bhavena bhavaṁ gacchati, gatiyā gatiṁ gacchati, saṁsārena saṁsāraṁ gacchati, upapattiyā upapattiṁ gacchatīti? </span></div><p><div class=verse-container id=kv1.3:37.4><span>Na hevaṁ vattabbe. </span></div><p><div class=verse-container id=kv1.3:38.1><span>Anāgāmī puggalo katakaraṇīyo bhāvitabhāvano anohaṭabhāro tattha upapajjatīti? </span></div><p><div class=verse-container id=kv1.3:38.2><span>Āmantā. </span></div><p><div class=verse-container id=kv1.3:38.3><span>Bhāroharaṇāya puna maggaṁ bhāvetīti? </span></div><p><div class=verse-container id=kv1.3:38.4><span>Na hevaṁ vattabbe. </span></div><p><div class=verse-container id=kv1.3:39.1><span>Anāgāmī puggalo katakaraṇīyo bhāvitabhāvano apariññātadukkho appahīnakileso asacchikatanirodho appaṭividdhākuppo tattha upapajjatīti? </span></div><p><div class=verse-container id=kv1.3:39.2><span>Āmantā. </span></div><p><div class=verse-container id=kv1.3:39.3><span>Akuppapaṭivedhāya puna maggaṁ bhāvetīti? </span></div><p><div class=verse-container id=kv1.3:39.4><span>Na hevaṁ vattabbe. </span></div><p><div class=verse-container id=kv1.3:40.1><span>Anāgāmī puggalo katakaraṇīyo bhāvitabhāvano anohaṭabhāro tattha upapajjati, na ca bhāroharaṇāya puna maggaṁ bhāvetīti? </span></div><p><div class=verse-container id=kv1.3:40.2><span>Āmantā. </span></div><p><div class=verse-container id=kv1.3:40.3><span>Anohaṭabhāro ca tattha parinibbāyatīti? </span></div><p><div class=verse-container id=kv1.3:40.4><span>Na hevaṁ vattabbe. </span></div><p><div class=verse-container id=kv1.3:41.1><span>Anāgāmī puggalo katakaraṇīyo bhāvitabhāvano apariññātadukkho appahīnakileso asacchikatanirodho appaṭividdhākuppo tattha upapajjati, na ca akuppapaṭivedhāya puna maggaṁ bhāvetīti? </span></div><p><div class=verse-container id=kv1.3:41.2><span>Āmantā. </span></div><p><div class=verse-container id=kv1.3:41.3><span>Appaṭividdhākuppo ca tattha parinibbāyatīti? </span></div><p><div class=verse-container id=kv1.3:41.4><span>Na hevaṁ vattabbe. </span></div><p><div class=verse-container id=kv1.3:41.5><span>Yathā migo sallena viddho dūrampi gantvā kālaṁ karoti, evamevaṁ anāgāmī puggalo idha bhāvitena maggena tattha phalaṁ sacchikarotīti. </span></div><p><div class=verse-container id=kv1.3:42.1><span>Yathā migo sallena viddho dūrampi gantvā sasallova kālaṁ karoti, evamevaṁ anāgāmī puggalo idha bhāvitena maggena tattha sasallova parinibbāyatīti? </span></div><p><div class=verse-container id=kv1.3:42.2><span>Na hevaṁ vattabbe …pe…. </span></div><p><div class=verse-container id=kv1.3:42.3><span>Brahmacariyakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0001/kv0001P0002.html>Previous</a><a href=/canon/en/pli/ms/abhidhamma/kv/kv0001/kv0001P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>