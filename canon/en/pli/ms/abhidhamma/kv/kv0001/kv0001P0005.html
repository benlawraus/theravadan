<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0001.html> Mahāpaṇṇāsaka Paṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0001/kv0001P0004.html>Previous</a><a href=/canon/en/pli/ms/abhidhamma/kv/kv0001/kv0001P0006.html>Next</a></div><p><div class=verse-container id=kv1.5:0.1><span>Kathāvatthu </span></div><p><div class=verse-container id=kv1.5:0.2><span>Mahāpaṇṇāsaka </span></div><p><div class=verse-container id=kv1.5:0.3><span>Paṭhamavagga </span></div><p><div class=verse-container id=kv1.5:0.4><span class=big-bold>Jahatikathā </span></div><p><div class=verse-container id=kv1.5:1.0><span>Nasuttāharaṇakathā </span></div><p><div class=verse-container id=kv1.5:1.1><span>Jahati puthujjano kāmarāgabyāpādanti? </span></div><p><div class=verse-container id=kv1.5:1.2><span>Āmantā. </span></div><p><div class=verse-container id=kv1.5:1.3><span>Accantaṁ jahati, anavasesaṁ jahati, appaṭisandhiyaṁ jahati, samūlaṁ jahati, sataṇhaṁ jahati, sānusayaṁ jahati, ariyena ñāṇena jahati, ariyena maggena jahati, akuppaṁ paṭivijjhanto jahati, anāgāmiphalaṁ sacchikaronto jahatīti? </span></div><p><div class=verse-container id=kv1.5:1.4><span>Na hevaṁ vattabbe …pe…. </span></div><p><div class=verse-container id=kv1.5:2.1><span>Vikkhambheti puthujjano kāmarāgabyāpādanti? </span></div><p><div class=verse-container id=kv1.5:2.2><span>Āmantā. </span></div><p><div class=verse-container id=kv1.5:2.3><span>Accantaṁ vikkhambheti, anavasesaṁ vikkhambheti, appaṭisandhiyaṁ vikkhambheti, samūlaṁ vikkhambheti, sataṇhaṁ vikkhambheti, sānusayaṁ vikkhambheti, ariyena ñāṇena vikkhambheti, ariyena maggena vikkhambheti, akuppaṁ paṭivijjhanto vikkhambheti, anāgāmiphalaṁ sacchikaronto vikkhambhetīti? </span></div><p><div class=verse-container id=kv1.5:2.4><span>Na hevaṁ vattabbe …pe…. </span></div><p><div class=verse-container id=kv1.5:3.1><span>Jahati anāgāmiphalasacchikiriyāya paṭipanno puggalo kāmarāgabyāpādaṁ, so ca accantaṁ jahati, anavasesaṁ jahati …pe… </span></div><p><div class=verse-container id=kv1.5:3.2><span>anāgāmiphalaṁ sacchikaronto jahatīti? </span></div><p><div class=verse-container id=kv1.5:3.3><span>Āmantā. </span></div><p><div class=verse-container id=kv1.5:3.4><span>Jahati puthujjano kāmarāgabyāpādaṁ, so ca accantaṁ jahati, anavasesaṁ jahati …pe… </span></div><p><div class=verse-container id=kv1.5:3.5><span>anāgāmiphalaṁ sacchikaronto jahatīti? </span></div><p><div class=verse-container id=kv1.5:3.6><span>Na hevaṁ vattabbe …pe…. </span></div><p><div class=verse-container id=kv1.5:4.1><span>Vikkhambheti anāgāmiphalasacchikiriyāya paṭipanno puggalo kāmarāgabyāpādaṁ, so ca accantaṁ vikkhambheti, anavasesaṁ vikkhambheti …pe… </span></div><p><div class=verse-container id=kv1.5:4.2><span>anāgāmiphalaṁ sacchikaronto vikkhambhetīti? </span></div><p><div class=verse-container id=kv1.5:4.3><span>Āmantā. </span></div><p><div class=verse-container id=kv1.5:4.4><span>Vikkhambheti puthujjano kāmarāgabyāpādaṁ, so ca accantaṁ vikkhambheti, anavasesaṁ vikkhambheti …pe… </span></div><p><div class=verse-container id=kv1.5:4.5><span>anāgāmiphalaṁ sacchikaronto vikkhambhetīti? </span></div><p><div class=verse-container id=kv1.5:4.6><span>Na hevaṁ vattabbe …pe…. </span></div><p><div class=verse-container id=kv1.5:5.1><span>Jahati puthujjano kāmarāgabyāpādaṁ, so ca na accantaṁ jahati, na anavasesaṁ jahati …pe… </span></div><p><div class=verse-container id=kv1.5:5.2><span>na anāgāmiphalaṁ sacchikaronto jahatīti? </span></div><p><div class=verse-container id=kv1.5:5.3><span>Āmantā. </span></div><p><div class=verse-container id=kv1.5:5.4><span>Jahati anāgāmiphalasacchikiriyāya paṭipanno puggalo kāmarāgabyāpādaṁ, so ca na accantaṁ jahati …pe… </span></div><p><div class=verse-container id=kv1.5:5.5><span>na anāgāmiphalaṁ sacchikaronto jahatīti? </span></div><p><div class=verse-container id=kv1.5:5.6><span>Na hevaṁ vattabbe …pe…. </span></div><p><div class=verse-container id=kv1.5:6.1><span>Vikkhambheti puthujjano kāmarāgabyāpādaṁ, so ca na accantaṁ vikkhambheti, na anavasesaṁ vikkhambheti …pe… </span></div><p><div class=verse-container id=kv1.5:6.2><span>na anāgāmiphalaṁ sacchikaronto vikkhambhetīti? </span></div><p><div class=verse-container id=kv1.5:6.3><span>Āmantā. </span></div><p><div class=verse-container id=kv1.5:6.4><span>Vikkhambheti anāgāmiphalasacchikiriyāya paṭipanno puggalo kāmarāgabyāpādaṁ, so ca na accantaṁ vikkhambheti, na anavasesaṁ vikkhambheti …pe… </span></div><p><div class=verse-container id=kv1.5:6.5><span>na anāgāmiphalaṁ sacchikaronto vikkhambhetīti? </span></div><p><div class=verse-container id=kv1.5:6.6><span>Na hevaṁ vattabbe …pe…. </span></div><p><div class=verse-container id=kv1.5:7.1><span>Jahati puthujjano kāmarāgabyāpādanti? </span></div><p><div class=verse-container id=kv1.5:7.2><span>Āmantā. </span></div><p><div class=verse-container id=kv1.5:7.3><span>Katamena maggenāti? </span></div><p><div class=verse-container id=kv1.5:7.4><span>Rūpāvacarena maggenāti. </span></div><p><div class=verse-container id=kv1.5:7.5><span>Rūpāvacaro maggo niyyāniko khayagāmī bodhagāmī apacayagāmī anāsavo asaṁyojaniyo aganthaniyo anoghaniyo ayoganiyo anīvaraṇiyo aparāmaṭṭho anupādāniyo asaṅkilesiyoti? </span></div><p><div class=verse-container id=kv1.5:7.6><span>Na hevaṁ vattabbe. </span></div><p><div class=verse-container id=kv1.5:7.7><span>Nanu rūpāvacaro maggo aniyyāniko na khayagāmī na bodhagāmī na apacayagāmī sāsavo saṁyojaniyo …pe… saṅkilesiyoti? </span></div><p><div class=verse-container id=kv1.5:7.8><span>Āmantā. </span></div><p><div class=verse-container id=kv1.5:7.9><span>Hañci rūpāvacaro maggo aniyyāniko na khayagāmī …pe… </span></div><p><div class=verse-container id=kv1.5:7.10><span>saṅkilesiyo, no ca vata re vattabbe—</span></div><p><div class=verse-container id=kv1.5:7.11><span>“jahati puthujjano rūpāvacarena maggena kāmarāgabyāpādan”ti. </span></div><p><div class=verse-container id=kv1.5:8.1><span>Jahati anāgāmiphalasacchikiriyāya paṭipanno puggalo anāgāmimaggena kāmarāgabyāpādaṁ, so ca maggo niyyāniko khayagāmī bodhagāmī apacayagāmī anāsavo …pe… </span></div><p><div class=verse-container id=kv1.5:8.2><span>asaṅkilesiyoti? </span></div><p><div class=verse-container id=kv1.5:8.3><span>Āmantā. </span></div><p><div class=verse-container id=kv1.5:8.4><span>Jahati puthujjano rūpāvacarena maggena kāmarāgabyāpādaṁ, so ca maggo niyyāniko khayagāmī bodhagāmī apacayagāmī anāsavo …pe… </span></div><p><div class=verse-container id=kv1.5:8.5><span>asaṅkilesiyoti? </span></div><p><div class=verse-container id=kv1.5:8.6><span>Na hevaṁ vattabbe …pe…. </span></div><p><div class=verse-container id=kv1.5:9.1><span>Jahati puthujjano rūpāvacarena maggena kāmarāgabyāpādaṁ, so ca maggo aniyyāniko na khayagāmī na bodhagāmī na apacayagāmī sāsavo …pe… </span></div><p><div class=verse-container id=kv1.5:9.2><span>saṅkilesiyoti? </span></div><p><div class=verse-container id=kv1.5:9.3><span>Āmantā. </span></div><p><div class=verse-container id=kv1.5:9.4><span>Jahati anāgāmiphalasacchikiriyāya paṭipanno puggalo anāgāmimaggena kāmarāgabyāpādaṁ, so ca maggo aniyyāniko na khayagāmī na bodhagāmī na apacayagāmī sāsavo …pe… </span></div><p><div class=verse-container id=kv1.5:9.5><span>saṅkilesiyoti? </span></div><p><div class=verse-container id=kv1.5:9.6><span>Na hevaṁ vattabbe …pe…. </span></div><p><div class=verse-container id=kv1.5:10.1><span>Puthujjano kāmesu vītarāgo saha dhammābhisamayā anāgāmiphale saṇṭhātīti? </span></div><p><div class=verse-container id=kv1.5:10.2><span>Āmantā. </span></div><p><div class=verse-container id=kv1.5:10.3><span>Arahatte saṇṭhātīti? </span></div><p><div class=verse-container id=kv1.5:10.4><span>Na hevaṁ vattabbe …pe…. </span></div><p><div class=verse-container id=kv1.5:11.1><span>Puthujjano kāmesu vītarāgo saha dhammābhisamayā anāgāmiphale saṇṭhātīti? </span></div><p><div class=verse-container id=kv1.5:11.2><span>Āmantā. </span></div><p><div class=verse-container id=kv1.5:11.3><span>Apubbaṁ acarimaṁ tayo magge bhāvetīti? </span></div><p><div class=verse-container id=kv1.5:11.4><span>Na hevaṁ vattabbe …pe…. </span></div><p><div class=verse-container id=kv1.5:12.1><span>Apubbaṁ acarimaṁ tayo magge bhāvetīti? </span></div><p><div class=verse-container id=kv1.5:12.2><span>Āmantā. </span></div><p><div class=verse-container id=kv1.5:12.3><span>Apubbaṁ acarimaṁ tīṇi sāmaññaphalāni sacchikarotīti? </span></div><p><div class=verse-container id=kv1.5:12.4><span>Na hevaṁ vattabbe …pe…. </span></div><p><div class=verse-container id=kv1.5:13.1><span>Apubbaṁ acarimaṁ tīṇi sāmaññaphalāni sacchikarotīti? </span></div><p><div class=verse-container id=kv1.5:13.2><span>Āmantā. </span></div><p><div class=verse-container id=kv1.5:13.3><span>Tiṇṇaṁ phassānaṁ tissannaṁ vedanānaṁ tissannaṁ saññānaṁ tissannaṁ cetanānaṁ tiṇṇaṁ cittānaṁ tissannaṁ saddhānaṁ tiṇṇaṁ vīriyānaṁ tissannaṁ satīnaṁ tiṇṇaṁ samādhīnaṁ tissannaṁ paññānaṁ samodhānaṁ hotīti? </span></div><p><div class=verse-container id=kv1.5:13.4><span>Na hevaṁ vattabbe …pe…. </span></div><p><div class=verse-container id=kv1.5:14.1><span>Puthujjano kāmesu vītarāgo saha dhammābhisamayā anāgāmiphale saṇṭhātīti? </span></div><p><div class=verse-container id=kv1.5:14.2><span>Āmantā. </span></div><p><div class=verse-container id=kv1.5:14.3><span>Sotāpattimaggenāti? </span></div><p><div class=verse-container id=kv1.5:14.4><span>Na hevaṁ vattabbe …pe…. </span></div><p><div class=verse-container id=kv1.5:15.1><span>Sakadāgāmimaggenāti? </span></div><p><div class=verse-container id=kv1.5:15.2><span>Na hevaṁ vattabbe. </span></div><p><div class=verse-container id=kv1.5:15.3><span>Katamena maggenāti? </span></div><p><div class=verse-container id=kv1.5:15.4><span>Anāgāmimaggenāti. </span></div><p><div class=verse-container id=kv1.5:15.5><span>Anāgāmimaggena sakkāyadiṭṭhiṁ vicikicchaṁ sīlabbataparāmāsaṁ jahatīti? </span></div><p><div class=verse-container id=kv1.5:15.6><span>Na hevaṁ vattabbe …pe…. </span></div><p><div class=verse-container id=kv1.5:16.0><span>Suttāharaṇakathā </span></div><p><div class=verse-container id=kv1.5:16.1><span>Anāgāmimaggena sakkāyadiṭṭhiṁ vicikicchaṁ sīlabbataparāmāsaṁ jahatīti? </span></div><p><div class=verse-container id=kv1.5:16.2><span>Āmantā. </span></div><p><div class=verse-container id=kv1.5:16.3><span>Nanu tiṇṇaṁ saṁyojanānaṁ pahānā sotāpattiphalaṁ vuttaṁ bhagavatāti? </span></div><p><div class=verse-container id=kv1.5:16.4><span>Āmantā. </span></div><p><div class=verse-container id=kv1.5:16.5><span>Hañci tiṇṇaṁ saṁyojanānaṁ pahānā sotāpattiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv1.5:16.6><span>“anāgāmimaggena sakkāyadiṭṭhiṁ vicikicchaṁ sīlabbataparāmāsaṁ jahatī”ti. </span></div><p><div class=verse-container id=kv1.5:16.7><span>Anāgāmimaggena oḷārikaṁ kāmarāgaṁ oḷārikaṁ byāpādaṁ jahatīti? </span></div><p><div class=verse-container id=kv1.5:16.8><span>Na hevaṁ vattabbe …pe…. </span></div><p><div class=verse-container id=kv1.5:17.1><span>Anāgāmimaggena oḷārikaṁ kāmarāgaṁ oḷārikaṁ byāpādaṁ jahatīti? </span></div><p><div class=verse-container id=kv1.5:17.2><span>Āmantā. </span></div><p><div class=verse-container id=kv1.5:17.3><span>Nanu kāmarāgabyāpādānaṁ tanubhāvā sakadāgāmiphalaṁ vuttaṁ bhagavatāti? </span></div><p><div class=verse-container id=kv1.5:17.4><span>Āmantā. </span></div><p><div class=verse-container id=kv1.5:17.5><span>Hañci kāmarāgabyāpādānaṁ tanubhāvā sakadāgāmiphalaṁ vuttaṁ bhagavatā, no ca vata re vattabbe—</span></div><p><div class=verse-container id=kv1.5:17.6><span>“anāgāmimaggena oḷārikaṁ kāmarāgaṁ oḷārikaṁ byāpādaṁ jahatī”ti. </span></div><p><div class=verse-container id=kv1.5:18.1><span>Puthujjano kāmesu vītarāgo saha dhammābhisamayā anāgāmiphale saṇṭhātīti? </span></div><p><div class=verse-container id=kv1.5:18.2><span>Āmantā. </span></div><p><div class=verse-container id=kv1.5:18.3><span>Ye keci dhammaṁ abhisamenti, sabbe te saha dhammābhisamayā anāgāmiphale saṇṭhahantīti? </span></div><p><div class=verse-container id=kv1.5:18.4><span>Na hevaṁ vattabbe …pe…. </span></div><p><div class=verse-container id=kv1.5:19.1><span>Na vattabbaṁ—</span></div><p><div class=verse-container id=kv1.5:19.2><span>“jahati puthujjano kāmarāgabyāpādan”ti? </span></div><p><div class=verse-container id=kv1.5:19.3><span>Āmantā. </span></div><p><div class=verse-container id=kv1.5:19.4><span>Nanu vuttaṁ bhagavatā—</span></div><p><div class=verse-container id=kv1.5:20.1><span>“Ahesuṁ te atītaṁse, </span></div><p><div class=verse-container id=kv1.5:20.2><span>Cha satthāro yasassino; </span></div><p><div class=verse-container id=kv1.5:20.3><span>Nirāmagandhā karuṇedhimuttā, </span></div><p><div class=verse-container id=kv1.5:20.4><span>Kāmasaṁyojanātigā. </span></div><p><div class=verse-container id=kv1.5:21.1><span>Kāmarāgaṁ virājetvā, </span></div><p><div class=verse-container id=kv1.5:21.2><span>brahmalokūpagā ahu; </span></div><p><div class=verse-container id=kv1.5:21.3><span>Ahesuṁ sāvakā tesaṁ, </span></div><p><div class=verse-container id=kv1.5:21.4><span>anekāni satānipi. </span></div><p><div class=verse-container id=kv1.5:22.1><span>Nirāmagandhā karuṇedhimuttā, </span></div><p><div class=verse-container id=kv1.5:22.2><span>Kāmasaṁyojanātigā; </span></div><p><div class=verse-container id=kv1.5:22.3><span>Kāmarāgaṁ virājetvā, </span></div><p><div class=verse-container id=kv1.5:22.4><span>Brahmalokūpagā ahū”ti. </span></div><p><div class=verse-container id=kv1.5:23.1><span>Attheva suttantoti? </span></div><p><div class=verse-container id=kv1.5:23.2><span>Āmantā. </span></div><p><div class=verse-container id=kv1.5:23.3><span>Tena hi jahati puthujjano kāmarāgabyāpādanti. </span></div><p><div class=verse-container id=kv1.5:24.1><span>Jahati puthujjano kāmarāgabyāpādanti? </span></div><p><div class=verse-container id=kv1.5:24.2><span>Āmantā. </span></div><p><div class=verse-container id=kv1.5:24.3><span>Nanu vuttaṁ bhagavatā—</span></div><p><div class=verse-container id=kv1.5:24.4><span>“so hi nāma, bhikkhave, sunetto satthā evaṁ dīghāyuko samāno evaṁ ciraṭṭhitiko aparimutto ahosi jātiyā jarāya maraṇena sokehi paridevehi dukkhehi domanassehi upāyāsehi aparimutto dukkhasmāti vadāmi. </span></div><p><div class=verse-container id=kv1.5:24.5><span>Taṁ kissa hetu? </span></div><p><div class=verse-container id=kv1.5:24.6><span>Catunnaṁ dhammānaṁ ananubodhā appaṭivedhā. </span></div><p><div class=verse-container id=kv1.5:24.7><span>Katamesaṁ catunnaṁ? </span></div><p><div class=verse-container id=kv1.5:24.8><span>Ariyassa sīlassa ananubodhā appaṭivedhā, ariyassa samādhissa, ariyāya paññāya, ariyāya vimuttiyā ananubodhā appaṭivedhā. </span></div><p><div class=verse-container id=kv1.5:24.9><span>Tayidaṁ, bhikkhave, ariyaṁ sīlaṁ anubuddhaṁ paṭividdhaṁ, ariyo samādhi anubuddho paṭividdho, ariyā paññā anubuddhā paṭividdhā, ariyā vimutti anubuddhā paṭividdhā, ucchinnā bhavataṇhā, khīṇā bhavanetti, natthi dāni punabbhavo”ti. </span></div><p><div class=verse-container id=kv1.5:25.1><span>“Sīlaṁ samādhi paññā ca, </span></div><p><div class=verse-container id=kv1.5:25.2><span>vimutti ca anuttarā; </span></div><p><div class=verse-container id=kv1.5:25.3><span>Anubuddhā ime dhammā, </span></div><p><div class=verse-container id=kv1.5:25.4><span>gotamena yasassinā. </span></div><p><div class=verse-container id=kv1.5:26.1><span>Iti buddho abhiññāya, </span></div><p><div class=verse-container id=kv1.5:26.2><span>dhammamakkhāsi bhikkhunaṁ; </span></div><p><div class=verse-container id=kv1.5:26.3><span>Dukkhassantakaro satthā, </span></div><p><div class=verse-container id=kv1.5:26.4><span>cakkhumā parinibbuto”ti. </span></div><p><div class=verse-container id=kv1.5:27.1><span>Attheva suttantoti? </span></div><p><div class=verse-container id=kv1.5:27.2><span>Āmantā. </span></div><p><div class=verse-container id=kv1.5:27.3><span>Tena hi na vattabbaṁ—</span></div><p><div class=verse-container id=kv1.5:27.4><span>“jahati puthujjano kāmarāgabyāpādan”ti. </span></div><p><div class=verse-container id=kv1.5:27.5><span>Jahatikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0001/kv0001P0004.html>Previous</a><a href=/canon/en/pli/ms/abhidhamma/kv/kv0001/kv0001P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>