<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0001.html> Mahāpaṇṇāsaka Paṭhamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0001/kv0001P0003.html>Previous</a><a href=/canon/en/pli/ms/abhidhamma/kv/kv0001/kv0001P0005.html>Next</a></div><p><div class=verse-container id=kv1.4:0.1><span>Kathāvatthu </span></div><p><div class=verse-container id=kv1.4:0.2><span>Mahāpaṇṇāsaka </span></div><p><div class=verse-container id=kv1.4:0.3><span>Paṭhamavagga </span></div><p><div class=verse-container id=kv1.4:0.4><span class=big-bold>Odhisokathā </span></div><p><div class=verse-container id=kv1.4:1.1><span>Odhisodhiso kilese jahatīti? </span></div><p><div class=verse-container id=kv1.4:1.2><span>Āmantā. </span></div><p><div class=verse-container id=kv1.4:1.3><span>Sotāpattiphalasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv1.4:1.4><span>Sakkāyadiṭṭhiṁ vicikicchaṁ sīlabbataparāmāsaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:1.5><span>Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo, kolaṅkolo, ekabījī, buddhe aveccappasādena samannāgato, dhamme …pe… </span></div><p><div class=verse-container id=kv1.4:1.6><span>saṅghe …pe… </span></div><p><div class=verse-container id=kv1.4:1.7><span>ariyakantehi sīlehi samannāgato ekadesaṁ ariyakantehi sīlehi na samannāgatoti? </span></div><p><div class=verse-container id=kv1.4:1.8><span>Na hevaṁ vattabbe …pe…. </span></div><p><div class=verse-container id=kv1.4:2.1><span>Samudayadassanena kiṁ jahatīti? </span></div><p><div class=verse-container id=kv1.4:2.2><span>Sakkāyadiṭṭhiṁ jahati, vicikicchaṁ sīlabbataparāmāsaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:2.3><span>Ekadesaṁ sotāpanno, ekadesaṁ na sotāpanno …pe… </span></div><p><div class=verse-container id=kv1.4:2.4><span>ekadesaṁ ariyakantehi sīlehi samannāgato, ekadesaṁ ariyakantehi sīlehi na samannāgatoti? </span></div><p><div class=verse-container id=kv1.4:2.5><span>Na hevaṁ vattabbe …pe…. </span></div><p><div class=verse-container id=kv1.4:3.1><span>Nirodhadassanena kiṁ jahatīti? </span></div><p><div class=verse-container id=kv1.4:3.2><span>Vicikicchaṁ sīlabbataparāmāsaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:3.3><span>Ekadesaṁ sotāpanno, ekadesaṁ na sotāpanno …pe… </span></div><p><div class=verse-container id=kv1.4:3.4><span>ekadesaṁ ariyakantehi sīlehi samannāgato, ekadesaṁ ariyakantehi sīlehi na samannāgatoti? </span></div><p><div class=verse-container id=kv1.4:3.5><span>Na hevaṁ vattabbe …pe…. </span></div><p><div class=verse-container id=kv1.4:4.1><span>Maggadassanena kiṁ jahatīti? </span></div><p><div class=verse-container id=kv1.4:4.2><span>Sīlabbataparāmāsaṁ tadekaṭṭhe ca kilese jahatīti. </span></div><p><div class=verse-container id=kv1.4:4.3><span>Ekadesaṁ sotāpanno, ekadesaṁ na sotāpanno, ekadesaṁ sotāpattiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ sattakkhattuparamo, kolaṅkolo, ekabījī, buddhe aveccappasādena samannāgato, dhamme …pe… </span></div><p><div class=verse-container id=kv1.4:4.4><span>saṅghe …pe… </span></div><p><div class=verse-container id=kv1.4:4.5><span>ariyakantehi sīlehi samannāgato, ekadesaṁ ariyakantehi sīlehi na samannāgatoti? </span></div><p><div class=verse-container id=kv1.4:4.6><span>Na hevaṁ vattabbe …pe…. </span></div><p><div class=verse-container id=kv1.4:5.1><span>Sakadāgāmiphalasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv1.4:5.2><span>Oḷārikaṁ kāmarāgaṁ jahati, oḷārikaṁ byāpādaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:5.3><span>Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti? </span></div><p><div class=verse-container id=kv1.4:5.4><span>Na hevaṁ vattabbe …pe…. </span></div><p><div class=verse-container id=kv1.4:6.1><span>Samudayadassanena kiṁ jahatīti? </span></div><p><div class=verse-container id=kv1.4:6.2><span>Oḷārikaṁ kāmarāgaṁ jahati, oḷārikaṁ byāpādaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:6.3><span>Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti? </span></div><p><div class=verse-container id=kv1.4:6.4><span>Na hevaṁ vattabbe …pe…. </span></div><p><div class=verse-container id=kv1.4:7.1><span>Nirodhadassanena kiṁ jahatīti? </span></div><p><div class=verse-container id=kv1.4:7.2><span>Oḷārikaṁ byāpādaṁ jahati, tadekaṭṭhe ca kilese ekadese jahatīti. </span></div><p><div class=verse-container id=kv1.4:7.3><span>Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti? </span></div><p><div class=verse-container id=kv1.4:7.4><span>Na hevaṁ vattabbe …pe…. </span></div><p><div class=verse-container id=kv1.4:8.1><span>Maggadassanena kiṁ jahatīti? </span></div><p><div class=verse-container id=kv1.4:8.2><span>Oḷārikaṁ byāpādaṁ jahati, tadekaṭṭhe ca kilese jahatīti. </span></div><p><div class=verse-container id=kv1.4:8.3><span>Ekadesaṁ sakadāgāmī, ekadesaṁ na sakadāgāmī, ekadesaṁ sakadāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharatīti? </span></div><p><div class=verse-container id=kv1.4:8.4><span>Na hevaṁ vattabbe …pe…. </span></div><p><div class=verse-container id=kv1.4:9.1><span>Anāgāmiphalasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv1.4:9.2><span>Aṇusahagataṁ kāmarāgaṁ jahati, aṇusahagataṁ byāpādaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:9.3><span>Ekadesaṁ anāgāmī, ekadesaṁ na anāgāmī, ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti? </span></div><p><div class=verse-container id=kv1.4:9.4><span>Na hevaṁ vattabbe …pe…. </span></div><p><div class=verse-container id=kv1.4:10.1><span>Samudayadassanena kiṁ jahatīti? </span></div><p><div class=verse-container id=kv1.4:10.2><span>Aṇusahagataṁ kāmarāgaṁ jahati, aṇusahagataṁ byāpādaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:10.3><span>Ekadesaṁ anāgāmī, ekadesaṁ na anāgāmī …pe… </span></div><p><div class=verse-container id=kv1.4:10.4><span>ekadesaṁ uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti? </span></div><p><div class=verse-container id=kv1.4:10.5><span>Na hevaṁ vattabbe …pe…. </span></div><p><div class=verse-container id=kv1.4:11.1><span>Nirodhadassanena kiṁ jahatīti? </span></div><p><div class=verse-container id=kv1.4:11.2><span>Aṇusahagataṁ byāpādaṁ jahati, tadekaṭṭhe ca kilese ekadese jahatīti. </span></div><p><div class=verse-container id=kv1.4:11.3><span>Ekadesaṁ anāgāmī, ekadesaṁ na anāgāmī …pe… </span></div><p><div class=verse-container id=kv1.4:11.4><span>ekadesaṁ uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti? </span></div><p><div class=verse-container id=kv1.4:11.5><span>Na hevaṁ vattabbe …pe…. </span></div><p><div class=verse-container id=kv1.4:12.1><span>Maggadassanena kiṁ jahatīti? </span></div><p><div class=verse-container id=kv1.4:12.2><span>Tadekaṭṭhe ca kilese jahatīti. </span></div><p><div class=verse-container id=kv1.4:12.3><span>Ekadesaṁ anāgāmī, ekadesaṁ na anāgāmī, ekadesaṁ anāgāmiphalappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ antarāparinibbāyī, upahaccaparinibbāyī, asaṅkhāraparinibbāyī, sasaṅkhāraparinibbāyī, uddhaṁsoto akaniṭṭhagāmī, ekadesaṁ na uddhaṁsoto akaniṭṭhagāmīti? </span></div><p><div class=verse-container id=kv1.4:12.4><span>Na hevaṁ vattabbe …pe…. </span></div><p><div class=verse-container id=kv1.4:13.1><span>Arahattasacchikiriyāya paṭipanno puggalo dukkhadassanena kiṁ jahatīti? </span></div><p><div class=verse-container id=kv1.4:13.2><span>Rūparāgaṁ arūparāgaṁ mānaṁ uddhaccaṁ avijjaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:13.3><span>Ekadesaṁ arahā, ekadesaṁ na arahā, ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ, (ekadesaṁ sacchikātabbaṁ sacchikataṁ) ekadesaṁ sacchikātabbaṁ na sacchikatanti? </span></div><p><div class=verse-container id=kv1.4:13.4><span>Na hevaṁ vattabbe …pe…. </span></div><p><div class=verse-container id=kv1.4:14.1><span>Samudayadassanena kiṁ jahatīti? </span></div><p><div class=verse-container id=kv1.4:14.2><span>Rūparāgaṁ arūparāgaṁ jahati, mānaṁ uddhaccaṁ avijjaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:14.3><span>Ekadesaṁ arahā, ekadesaṁ na arahā …pe… </span></div><p><div class=verse-container id=kv1.4:14.4><span>ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti? </span></div><p><div class=verse-container id=kv1.4:14.5><span>Na hevaṁ vattabbe …pe…. </span></div><p><div class=verse-container id=kv1.4:15.1><span>Nirodhadassanena kiṁ jahatīti? </span></div><p><div class=verse-container id=kv1.4:15.2><span>Mānaṁ jahati, uddhaccaṁ avijjaṁ tadekaṭṭhe ca kilese ekadese jahatīti. </span></div><p><div class=verse-container id=kv1.4:15.3><span>Ekadesaṁ arahā, ekadesaṁ na arahā …pe… </span></div><p><div class=verse-container id=kv1.4:15.4><span>ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti? </span></div><p><div class=verse-container id=kv1.4:15.5><span>Na hevaṁ vattabbe …pe…. </span></div><p><div class=verse-container id=kv1.4:16.1><span>Maggadassanena kiṁ jahatīti? </span></div><p><div class=verse-container id=kv1.4:16.2><span>Uddhaccaṁ avijjaṁ tadekaṭṭhe ca kilese jahatīti. </span></div><p><div class=verse-container id=kv1.4:16.3><span>Ekadesaṁ arahā, ekadesaṁ na arahā, ekadesaṁ arahattappatto paṭiladdho adhigato sacchikato upasampajja viharati, kāyena phusitvā viharati, ekadesaṁ na kāyena phusitvā viharati, ekadesaṁ vītarāgo vītadoso vītamoho katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto ukkhittapaligho saṅkiṇṇaparikho abbūḷhesiko niraggaḷo ariyo pannaddhajo pannabhāro visaññutto suvijitavijayo, dukkhaṁ tassa pariññātaṁ, samudayo pahīno, nirodho sacchikato, maggo bhāvito, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ, ekadesaṁ sacchikātabbaṁ sacchikataṁ, ekadesaṁ sacchikātabbaṁ na sacchikatanti? </span></div><p><div class=verse-container id=kv1.4:16.4><span>Na hevaṁ vattabbe …pe…. </span></div><p><div class=verse-container id=kv1.4:17.1><span>Na vattabbaṁ—</span></div><p><div class=verse-container id=kv1.4:17.2><span>“odhisodhiso kilese jahatī”ti? </span></div><p><div class=verse-container id=kv1.4:17.3><span>Āmantā. </span></div><p><div class=verse-container id=kv1.4:17.4><span>Nanu vuttaṁ bhagavatā—</span></div><p><div class=verse-container id=kv1.4:18.1><span>“Anupubbena medhāvī, </span></div><p><div class=verse-container id=kv1.4:18.2><span>thokaṁ thokaṁ khaṇe khaṇe; </span></div><p><div class=verse-container id=kv1.4:18.3><span>Kammāro rajatasseva, </span></div><p><div class=verse-container id=kv1.4:18.4><span>niddhame malamattano”ti. </span></div><p><div class=verse-container id=kv1.4:19.1><span>Attheva suttantoti? </span></div><p><div class=verse-container id=kv1.4:19.2><span>Āmantā. </span></div><p><div class=verse-container id=kv1.4:19.3><span>Tena hi na vattabbaṁ—</span></div><p><div class=verse-container id=kv1.4:19.4><span>“odhisodhiso kilese jahatī”ti. </span></div><p><div class=verse-container id=kv1.4:20.1><span>Odhisodhiso kilese jahatīti? </span></div><p><div class=verse-container id=kv1.4:20.2><span>Āmantā. </span></div><p><div class=verse-container id=kv1.4:20.3><span>Nanu vuttaṁ bhagavatā—</span></div><p><div class=verse-container id=kv1.4:21.1><span>“Sahāvassa dassanasampadāya, </span></div><p><div class=verse-container id=kv1.4:21.2><span>Tayassu dhammā jahitā bhavanti; </span></div><p><div class=verse-container id=kv1.4:21.3><span>Sakkāyadiṭṭhī vicikicchitañca, </span></div><p><div class=verse-container id=kv1.4:21.4><span>Sīlabbataṁ vāpi yadatthi kiñci; </span></div><p><div class=verse-container id=kv1.4:21.5><span>Catūhapāyehi ca vippamutto, </span></div><p><div class=verse-container id=kv1.4:21.6><span>Chaccābhiṭhānāni abhabba kātun”ti. </span></div><p><div class=verse-container id=kv1.4:22.1><span>Attheva suttantoti? </span></div><p><div class=verse-container id=kv1.4:22.2><span>Āmantā. </span></div><p><div class=verse-container id=kv1.4:22.3><span>Tena hi na vattabbaṁ—</span></div><p><div class=verse-container id=kv1.4:22.4><span>“odhisodhiso kilese jahatī”ti. </span></div><p><div class=verse-container id=kv1.4:23.1><span>Odhisodhiso kilese jahatīti? </span></div><p><div class=verse-container id=kv1.4:23.2><span>Āmantā. </span></div><p><div class=verse-container id=kv1.4:23.3><span>Nanu vuttaṁ bhagavatā—</span></div><p><div class=verse-container id=kv1.4:23.4><span>“yasmiṁ, bhikkhave, samaye ariyasāvakassa virajaṁ vītamalaṁ dhammacakkhuṁ udapādi—</span></div><p><div class=verse-container id=kv1.4:23.5><span>‘yaṁ kiñci samudayadhammaṁ, sabbaṁ taṁ nirodhadhamman’ti, saha dassanuppādā, bhikkhave, ariyasāvakassa tīṇi saṁyojanāni pahīyanti—</span></div><p><div class=verse-container id=kv1.4:23.6><span>sakkāyadiṭṭhi vicikicchā sīlabbataparāmāso”ti. </span></div><p><div class=verse-container id=kv1.4:23.7><span>Attheva suttantoti? </span></div><p><div class=verse-container id=kv1.4:23.8><span>Āmantā. </span></div><p><div class=verse-container id=kv1.4:23.9><span>Tena hi na vattabbaṁ—</span></div><p><div class=verse-container id=kv1.4:23.10><span>“odhisodhiso kilese jahatī”ti. </span></div><p><div class=verse-container id=kv1.4:23.11><span>Odhisokathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0001/kv0001P0003.html>Previous</a><a href=/canon/en/pli/ms/abhidhamma/kv/kv0001/kv0001P0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>