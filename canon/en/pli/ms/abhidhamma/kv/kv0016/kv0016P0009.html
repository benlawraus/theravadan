<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0008.html>Previous</a><a href=/canon/en/pli/ms/abhidhamma/kv/kv0016/kv0016P0010.html>Next</a></div><p><div class=verse-container id=kv16.9:0.1><span>Kathāvatthu </span></div><p><div class=verse-container id=kv16.9:0.2><span>Mahāpaṇṇāsaka </span></div><p><div class=verse-container id=kv16.9:0.3><span>Soḷasamavagga </span></div><p><div class=verse-container id=kv16.9:0.4><span class=big-bold>Rūpaṁrūpāvacarārūpāvacarantikathā </span></div><p><div class=verse-container id=kv16.9:1.1><span>Atthi rūpaṁ rūpāvacaranti? </span></div><p><div class=verse-container id=kv16.9:1.2><span>Āmantā. </span></div><p><div class=verse-container id=kv16.9:1.3><span>Samāpattesiyaṁ upapattesiyaṁ diṭṭhadhammasukhavihāraṁ, samāpattesiyena cittena upapattesiyena cittena diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti? </span></div><p><div class=verse-container id=kv16.9:1.4><span>Na hevaṁ vattabbe …pe… </span></div><p><div class=verse-container id=kv16.9:1.5><span>nanu na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena na upapattesiyena cittena na diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti? </span></div><p><div class=verse-container id=kv16.9:1.6><span>Āmantā. </span></div><p><div class=verse-container id=kv16.9:1.7><span>Hañci na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena …pe… </span></div><p><div class=verse-container id=kv16.9:1.8><span>ekārammaṇaṁ, no ca vata re vattabbe—</span></div><p><div class=verse-container id=kv16.9:1.9><span>“atthi rūpaṁ rūpāvacaran”ti. </span></div><p><div class=verse-container id=kv16.9:2.1><span>Atthi rūpaṁ arūpāvacaranti? </span></div><p><div class=verse-container id=kv16.9:2.2><span>Āmantā. </span></div><p><div class=verse-container id=kv16.9:2.3><span>Samāpattesiyaṁ upapattesiyaṁ diṭṭhadhammasukhavihāraṁ, samāpattesiyena cittena upapattesiyena cittena diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti? </span></div><p><div class=verse-container id=kv16.9:2.4><span>Na hevaṁ vattabbe …pe… </span></div><p><div class=verse-container id=kv16.9:2.5><span>nanu na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena …pe… </span></div><p><div class=verse-container id=kv16.9:2.6><span>ekārammaṇanti? </span></div><p><div class=verse-container id=kv16.9:2.7><span>Āmantā. </span></div><p><div class=verse-container id=kv16.9:2.8><span>Hañci na samāpattesiyaṁ na upapattesiyaṁ …pe… </span></div><p><div class=verse-container id=kv16.9:2.9><span>ekavatthukaṁ ekārammaṇaṁ, no ca vata re vattabbe—</span></div><p><div class=verse-container id=kv16.9:2.10><span>“atthi rūpaṁ arūpāvacaran”ti. </span></div><p><div class=verse-container id=kv16.9:3.1><span>Na vattabbaṁ—</span></div><p><div class=verse-container id=kv16.9:3.2><span>“atthi rūpaṁ rūpāvacaraṁ, atthi rūpaṁ arūpāvacaran”ti? </span></div><p><div class=verse-container id=kv16.9:3.3><span>Āmantā. </span></div><p><div class=verse-container id=kv16.9:3.4><span>Nanu kāmāvacarakammassa katattā rūpaṁ kāmāvacaranti? </span></div><p><div class=verse-container id=kv16.9:3.5><span>Āmantā. </span></div><p><div class=verse-container id=kv16.9:3.6><span>Hañci kāmāvacarakammassa katattā rūpaṁ kāmāvacaraṁ, tena vata re vattabbe—</span></div><p><div class=verse-container id=kv16.9:3.7><span>“rūpāvacarakammassa katattā rūpaṁ rūpāvacaraṁ, arūpāvacarakammassa katattā rūpaṁ arūpāvacaran”ti. </span></div><p><div class=verse-container id=kv16.9:3.8><span>Rūpaṁ rūpāvacarārūpāvacarantikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0016/kv0016P0008.html>Previous</a><a href=/canon/en/pli/ms/abhidhamma/kv/kv0016/kv0016P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>