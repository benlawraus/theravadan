<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0008.html>Previous</a><a href=/canon/en/pli/ms/abhidhamma/kv/kv0016/kv0016P0010.html>Next</a></div><p id=kv16.9:0.1><span class=root>Kathāvatthu </span><br><p id=kv16.9:0.2><span class=root>Mahāpaṇṇāsaka </span><br><p id=kv16.9:0.3><span class=root>Soḷasamavagga </span><br><p id=kv16.9:0.4><span class="root big-bold">Rūpaṁrūpāvacarārūpāvacarantikathā </span><br><p id=kv16.9:1.1><span class=root>Atthi rūpaṁ rūpāvacaranti? </span><br><p id=kv16.9:1.2><span class=root>Āmantā. </span><br><p id=kv16.9:1.3><span class=root>Samāpattesiyaṁ upapattesiyaṁ diṭṭhadhammasukhavihāraṁ, samāpattesiyena cittena upapattesiyena cittena diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti? </span><br><p id=kv16.9:1.4><span class=root>Na hevaṁ vattabbe …pe… </span><br><p id=kv16.9:1.5><span class=root>nanu na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena na upapattesiyena cittena na diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti? </span><br><p id=kv16.9:1.6><span class=root>Āmantā. </span><br><p id=kv16.9:1.7><span class=root>Hañci na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena …pe… </span><br><p id=kv16.9:1.8><span class=root>ekārammaṇaṁ, no ca vata re vattabbe—</span><br><p id=kv16.9:1.9><span class=root>“atthi rūpaṁ rūpāvacaran”ti. </span><br><p id=kv16.9:2.1><span class=root>Atthi rūpaṁ arūpāvacaranti? </span><br><p id=kv16.9:2.2><span class=root>Āmantā. </span><br><p id=kv16.9:2.3><span class=root>Samāpattesiyaṁ upapattesiyaṁ diṭṭhadhammasukhavihāraṁ, samāpattesiyena cittena upapattesiyena cittena diṭṭhadhammasukhavihārena cittena sahagataṁ sahajātaṁ saṁsaṭṭhaṁ sampayuttaṁ ekuppādaṁ ekanirodhaṁ ekavatthukaṁ ekārammaṇanti? </span><br><p id=kv16.9:2.4><span class=root>Na hevaṁ vattabbe …pe… </span><br><p id=kv16.9:2.5><span class=root>nanu na samāpattesiyaṁ na upapattesiyaṁ na diṭṭhadhammasukhavihāraṁ, na samāpattesiyena cittena …pe… </span><br><p id=kv16.9:2.6><span class=root>ekārammaṇanti? </span><br><p id=kv16.9:2.7><span class=root>Āmantā. </span><br><p id=kv16.9:2.8><span class=root>Hañci na samāpattesiyaṁ na upapattesiyaṁ …pe… </span><br><p id=kv16.9:2.9><span class=root>ekavatthukaṁ ekārammaṇaṁ, no ca vata re vattabbe—</span><br><p id=kv16.9:2.10><span class=root>“atthi rūpaṁ arūpāvacaran”ti. </span><br><p id=kv16.9:3.1><span class=root>Na vattabbaṁ—</span><br><p id=kv16.9:3.2><span class=root>“atthi rūpaṁ rūpāvacaraṁ, atthi rūpaṁ arūpāvacaran”ti? </span><br><p id=kv16.9:3.3><span class=root>Āmantā. </span><br><p id=kv16.9:3.4><span class=root>Nanu kāmāvacarakammassa katattā rūpaṁ kāmāvacaranti? </span><br><p id=kv16.9:3.5><span class=root>Āmantā. </span><br><p id=kv16.9:3.6><span class=root>Hañci kāmāvacarakammassa katattā rūpaṁ kāmāvacaraṁ, tena vata re vattabbe—</span><br><p id=kv16.9:3.7><span class=root>“rūpāvacarakammassa katattā rūpaṁ rūpāvacaraṁ, arūpāvacarakammassa katattā rūpaṁ arūpāvacaran”ti. </span><br><p id=kv16.9:3.8><span class=root>Rūpaṁ rūpāvacarārūpāvacarantikathā niṭṭhitā. </span><br></main><footer class="container footer"><small><a href=/about/>Contact info</a></small></footer>