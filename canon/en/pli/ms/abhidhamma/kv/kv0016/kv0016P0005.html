<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0004.html>Previous</a><a href=/canon/en/pli/ms/abhidhamma/kv/kv0016/kv0016P0006.html>Next</a></div><p id=kv16.5:0.1><span class=root>Kathāvatthu </span><br><p id=kv16.5:0.2><span class=root>Mahāpaṇṇāsaka </span><br><p id=kv16.5:0.3><span class=root>Soḷasamavagga </span><br><p id=kv16.5:0.4><span class="root big-bold">Rūpaṁhetūtikathā </span><br><p id=kv16.5:1.1><span class=root>Rūpaṁ hetūti? </span><br><p id=kv16.5:1.2><span class=root>Āmantā. </span><br><p id=kv16.5:1.3><span class=root>Alobho hetūti? </span><br><p id=kv16.5:1.4><span class=root>Na hevaṁ vattabbe …pe… </span><br><p id=kv16.5:1.5><span class=root>adoso hetu …pe… </span><br><p id=kv16.5:1.6><span class=root>amoho hetu … </span><br><p id=kv16.5:1.7><span class=root>lobho hetu … </span><br><p id=kv16.5:1.8><span class=root>doso hetu … </span><br><p id=kv16.5:1.9><span class=root>moho hetūti? </span><br><p id=kv16.5:1.10><span class=root>Na hevaṁ vattabbe …pe…. </span><br><p id=kv16.5:2.1><span class=root>Rūpaṁ hetūti? </span><br><p id=kv16.5:2.2><span class=root>Āmantā. </span><br><p id=kv16.5:2.3><span class=root>Sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.5:2.4><span class=root>Na hevaṁ vattabbe …pe… </span><br><p id=kv16.5:2.5><span class=root>nanu anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.5:2.6><span class=root>Āmantā. </span><br><p id=kv16.5:2.7><span class=root>Hañci anārammaṇaṁ, natthi tassa āvaṭṭanā …pe… paṇidhi, no ca vata re vattabbe—</span><br><p id=kv16.5:2.8><span class=root>“rūpaṁ hetū”ti. </span><br><p id=kv16.5:3.1><span class=root>Alobho hetu sārammaṇo, atthi tassa āvaṭṭanā …pe… paṇidhīti? </span><br><p id=kv16.5:3.2><span class=root>Āmantā. </span><br><p id=kv16.5:3.3><span class=root>Rūpaṁ hetu sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.5:3.4><span class=root>Na hevaṁ vattabbe …pe… </span><br><p id=kv16.5:3.5><span class=root>adoso hetu … </span><br><p id=kv16.5:3.6><span class=root>amoho hetu … </span><br><p id=kv16.5:3.7><span class=root>lobho hetu … </span><br><p id=kv16.5:3.8><span class=root>doso hetu … </span><br><p id=kv16.5:3.9><span class=root>moho hetu sārammaṇo, atthi tassa āvaṭṭanā …pe… paṇidhīti? </span><br><p id=kv16.5:3.10><span class=root>Āmantā. </span><br><p id=kv16.5:3.11><span class=root>Rūpaṁ hetu sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.5:3.12><span class=root>Na hevaṁ vattabbe …pe…. </span><br><p id=kv16.5:4.1><span class=root>Rūpaṁ hetu anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.5:4.2><span class=root>Āmantā. </span><br><p id=kv16.5:4.3><span class=root>Alobho hetu anārammaṇo, natthi tassa āvaṭṭanā …pe… paṇidhīti? </span><br><p id=kv16.5:4.4><span class=root>Na hevaṁ vattabbe …pe… </span><br><p id=kv16.5:4.5><span class=root>rūpaṁ hetu anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.5:4.6><span class=root>Āmantā. </span><br><p id=kv16.5:4.7><span class=root>Adoso hetu … </span><br><p id=kv16.5:4.8><span class=root>amoho hetu … </span><br><p id=kv16.5:4.9><span class=root>lobho hetu … </span><br><p id=kv16.5:4.10><span class=root>doso hetu … </span><br><p id=kv16.5:4.11><span class=root>moho hetu anārammaṇo, natthi tassa āvaṭṭanā …pe… paṇidhīti? </span><br><p id=kv16.5:4.12><span class=root>Na hevaṁ vattabbe …pe…. </span><br><p id=kv16.5:5.1><span class=root>Na vattabbaṁ—</span><br><p id=kv16.5:5.2><span class=root>“rūpaṁ hetū”ti? </span><br><p id=kv16.5:5.3><span class=root>Āmantā. </span><br><p id=kv16.5:5.4><span class=root>Nanu mahābhūtā upādāyarūpānaṁ upādāyahetūti? </span><br><p id=kv16.5:5.5><span class=root>Āmantā. </span><br><p id=kv16.5:5.6><span class=root>Hañci mahābhūtā upādāyarūpānaṁ upādāyahetu, tena vata re vattabbe—</span><br><p id=kv16.5:5.7><span class=root>“rūpaṁ hetū”ti. </span><br><p id=kv16.5:5.8><span class=root>Rūpaṁ hetūtikathā niṭṭhitā. </span><br></main><footer class="container footer"><small><a href=/about/>Contact info</a></small></footer>