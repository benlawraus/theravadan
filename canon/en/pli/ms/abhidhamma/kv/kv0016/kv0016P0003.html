<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0002.html>Previous</a><a href=/canon/en/pli/ms/abhidhamma/kv/kv0016/kv0016P0004.html>Next</a></div><p id=kv16.3:0.1><span class=root>Kathāvatthu </span><br><p id=kv16.3:0.2><span class=root>Mahāpaṇṇāsaka </span><br><p id=kv16.3:0.3><span class=root>Soḷasamavagga </span><br><p id=kv16.3:0.4><span class="root big-bold">Sukhānuppadānakathā </span><br><p id=kv16.3:1.1><span class=root>Paro parassa sukhaṁ anuppadetīti? </span><br><p id=kv16.3:1.2><span class=root>Āmantā. </span><br><p id=kv16.3:1.3><span class=root>Paro parassa dukkhaṁ anuppadetīti? </span><br><p id=kv16.3:1.4><span class=root>Na hevaṁ vattabbe …pe… </span><br><p id=kv16.3:1.5><span class=root>paro parassa dukkhaṁ na anuppadetīti? </span><br><p id=kv16.3:1.6><span class=root>Āmantā. </span><br><p id=kv16.3:1.7><span class=root>Paro parassa sukhaṁ na anuppadetīti? </span><br><p id=kv16.3:1.8><span class=root>Na hevaṁ vattabbe …pe… </span><br><p id=kv16.3:1.9><span class=root>paro parassa sukhaṁ anuppadetīti? </span><br><p id=kv16.3:1.10><span class=root>Āmantā. </span><br><p id=kv16.3:1.11><span class=root>Paro parassa attano sukhaṁ anuppadeti, aññesaṁ sukhaṁ anuppadeti, tassa sukhaṁ anuppadetīti? </span><br><p id=kv16.3:1.12><span class=root>Na hevaṁ vattabbe …pe… </span><br><p id=kv16.3:1.13><span class=root>paro parassa nevattano, na aññesaṁ, na tassa sukhaṁ anuppadetīti? </span><br><p id=kv16.3:1.14><span class=root>Āmantā. </span><br><p id=kv16.3:1.15><span class=root>Hañci paro parassa nevattano, na aññesaṁ, na tassa sukhaṁ anuppadeti, no ca vata re vattabbe—</span><br><p id=kv16.3:1.16><span class=root>“paro parassa sukhaṁ anuppadetī”ti. </span><br><p id=kv16.3:2.1><span class=root>Paro parassa sukhaṁ anuppadetīti? </span><br><p id=kv16.3:2.2><span class=root>Āmantā. </span><br><p id=kv16.3:2.3><span class=root>Añño aññassa kārako, paraṅkataṁ sukhaṁ dukkhaṁ añño karoti añño paṭisaṁvedetīti? </span><br><p id=kv16.3:2.4><span class=root>Na hevaṁ vattabbe …pe…. </span><br><p id=kv16.3:3.1><span class=root>Na vattabbaṁ—</span><br><p id=kv16.3:3.2><span class=root>“paro parassa sukhaṁ anuppadetī”ti? </span><br><p id=kv16.3:3.3><span class=root>Āmantā. </span><br><p id=kv16.3:3.4><span class=root>Nanu āyasmā udāyī etadavoca—</span><br><p id=kv16.3:3.5><span class=root>“bahūnaṁ vata no bhagavā dukkhadhammānaṁ apahattā, bahūnaṁ vata no bhagavā sukhadhammānaṁ upahattā, bahūnaṁ vata no bhagavā akusalānaṁ dhammānaṁ apahattā, bahūnaṁ vata no bhagavā kusalānaṁ dhammānaṁ upahattā”ti. </span><br><p id=kv16.3:3.6><span class=root>Attheva suttantoti? </span><br><p id=kv16.3:3.7><span class=root>Āmantā. </span><br><p id=kv16.3:3.8><span class=root>Tena hi paro parassa sukhaṁ anuppadetīti. </span><br><p id=kv16.3:3.9><span class=root>Sukhānuppadānakathā niṭṭhitā. </span><br></main><footer class="container footer"><small><a href=/about>Contact info</a></small></footer>