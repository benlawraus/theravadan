<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0003.html>Previous</a><a href=/canon/en/pli/ms/abhidhamma/kv/kv0016/kv0016P0005.html>Next</a></div><p id=kv16.4:0.1><span class=root>Kathāvatthu </span><br><p id=kv16.4:0.2><span class=root>Mahāpaṇṇāsaka </span><br><p id=kv16.4:0.3><span class=root>Soḷasamavagga </span><br><p id=kv16.4:0.4><span class="root big-bold">Adhigayhamanasikārakathā </span><br><p id=kv16.4:1.1><span class=root>Adhigayha manasi karotīti? </span><br><p id=kv16.4:1.2><span class=root>Āmantā. </span><br><p id=kv16.4:1.3><span class=root>Tena cittena taṁ cittaṁ pajānātīti? </span><br><p id=kv16.4:1.4><span class=root>Na hevaṁ vattabbe …pe… </span><br><p id=kv16.4:1.5><span class=root>tena cittena taṁ cittaṁ pajānātīti? </span><br><p id=kv16.4:1.6><span class=root>Āmantā. </span><br><p id=kv16.4:1.7><span class=root>Tena cittena taṁ cittaṁ “cittan”ti pajānātīti? </span><br><p id=kv16.4:1.8><span class=root>Na hevaṁ vattabbe …pe… </span><br><p id=kv16.4:1.9><span class=root>tena cittena taṁ cittaṁ “cittan”ti pajānātīti? </span><br><p id=kv16.4:1.10><span class=root>Āmantā. </span><br><p id=kv16.4:1.11><span class=root>Taṁ cittaṁ tassa cittassa ārammaṇanti? </span><br><p id=kv16.4:1.12><span class=root>Na hevaṁ vattabbe …pe…. </span><br><p id=kv16.4:2.1><span class=root>Taṁ cittaṁ tassa cittassa ārammaṇanti? </span><br><p id=kv16.4:2.2><span class=root>Āmantā. </span><br><p id=kv16.4:2.3><span class=root>Tena phassena taṁ phassaṁ phusati, tāya vedanāya …pe… </span><br><p id=kv16.4:2.4><span class=root>tāya saññāya … </span><br><p id=kv16.4:2.5><span class=root>tāya cetanāya … </span><br><p id=kv16.4:2.6><span class=root>tena cittena … </span><br><p id=kv16.4:2.7><span class=root>tena vitakkena … </span><br><p id=kv16.4:2.8><span class=root>tena vicārena … </span><br><p id=kv16.4:2.9><span class=root>tāya pītiyā … </span><br><p id=kv16.4:2.10><span class=root>tāya satiyā … </span><br><p id=kv16.4:2.11><span class=root>tāya paññāya taṁ paññaṁ pajānātīti? </span><br><p id=kv16.4:2.12><span class=root>Na hevaṁ vattabbe …pe…. </span><br><p id=kv16.4:3.1><span class=root>Atītaṁ “atītan”ti manasikaronto, anāgataṁ “anāgatan”ti manasi karotīti? </span><br><p id=kv16.4:3.2><span class=root>Na hevaṁ vattabbe …pe… </span><br><p id=kv16.4:3.3><span class=root>atītaṁ “atītan”ti manasikaronto, anāgataṁ “anāgatan”ti manasi karotīti? </span><br><p id=kv16.4:3.4><span class=root>Āmantā. </span><br><p id=kv16.4:3.5><span class=root>Dvinnaṁ phassānaṁ …pe… </span><br><p id=kv16.4:3.6><span class=root>dvinnaṁ cittānaṁ samodhānaṁ hotīti? </span><br><p id=kv16.4:3.7><span class=root>Na hevaṁ vattabbe …pe…. </span><br><p id=kv16.4:4.1><span class=root>Atītaṁ “atītan”ti manasikaronto, paccuppannaṁ “paccuppannan”ti manasi karotīti? </span><br><p id=kv16.4:4.2><span class=root>Na hevaṁ vattabbe …pe… </span><br><p id=kv16.4:4.3><span class=root>atītaṁ “atītan”ti manasikaronto, paccuppannaṁ “paccuppannan”ti manasi karotīti? </span><br><p id=kv16.4:4.4><span class=root>Āmantā. </span><br><p id=kv16.4:4.5><span class=root>Dvinnaṁ phassānaṁ …pe… </span><br><p id=kv16.4:4.6><span class=root>dvinnaṁ cittānaṁ samodhānaṁ hotīti? </span><br><p id=kv16.4:4.7><span class=root>Na hevaṁ vattabbe …pe…. </span><br><p id=kv16.4:5.1><span class=root>Atītaṁ “atītan”ti manasikaronto, anāgataṁ “anāgatan”ti manasi karoti, paccuppannaṁ “paccuppannan”ti manasi karotīti? </span><br><p id=kv16.4:5.2><span class=root>Na hevaṁ vattabbe …pe… </span><br><p id=kv16.4:5.3><span class=root>atītaṁ “atītan”ti manasikaronto, anāgataṁ “anāgatan”ti manasi karoti, paccuppannaṁ “paccuppannan”ti manasi karotīti? </span><br><p id=kv16.4:5.4><span class=root>Āmantā. </span><br><p id=kv16.4:5.5><span class=root>Tiṇṇaṁ phassānaṁ …pe… </span><br><p id=kv16.4:5.6><span class=root>tiṇṇaṁ cittānaṁ samodhānaṁ hotīti? </span><br><p id=kv16.4:5.7><span class=root>Na hevaṁ vattabbe …pe…. </span><br><p id=kv16.4:6.1><span class=root>Anāgataṁ “anāgatan”ti manasikaronto, atītaṁ “atītan”ti manasi karotīti? </span><br><p id=kv16.4:6.2><span class=root>Na hevaṁ vattabbe …pe… </span><br><p id=kv16.4:6.3><span class=root>anāgataṁ “anāgatan”ti manasikaronto, atītaṁ “atītan”ti manasi karotīti? </span><br><p id=kv16.4:6.4><span class=root>Āmantā. </span><br><p id=kv16.4:6.5><span class=root>Dvinnaṁ phassānaṁ …pe… </span><br><p id=kv16.4:6.6><span class=root>dvinnaṁ cittānaṁ samodhānaṁ hotīti? </span><br><p id=kv16.4:6.7><span class=root>Na hevaṁ vattabbe …pe…. </span><br><p id=kv16.4:7.1><span class=root>Anāgataṁ “anāgatan”ti manasikaronto, paccuppannaṁ “paccuppannan”ti manasi karotīti? </span><br><p id=kv16.4:7.2><span class=root>Na hevaṁ vattabbe …pe… </span><br><p id=kv16.4:7.3><span class=root>anāgataṁ “anāgatan”ti manasikaronto, paccuppannaṁ “paccuppannan”ti manasi karotīti? </span><br><p id=kv16.4:7.4><span class=root>Āmantā. </span><br><p id=kv16.4:7.5><span class=root>Dvinnaṁ phassānaṁ …pe… </span><br><p id=kv16.4:7.6><span class=root>dvinnaṁ cittānaṁ samodhānaṁ hotīti? </span><br><p id=kv16.4:7.7><span class=root>Na hevaṁ vattabbe …pe…. </span><br><p id=kv16.4:8.1><span class=root>Anāgataṁ “anāgatan”ti manasikaronto, atītaṁ “atītan”ti manasi karoti, paccuppannaṁ “paccuppannan”ti manasi karotīti? </span><br><p id=kv16.4:8.2><span class=root>Na hevaṁ vattabbe …pe… </span><br><p id=kv16.4:8.3><span class=root>anāgataṁ “anāgatan”ti manasikaronto, atītaṁ “atītan”ti manasi karoti, paccuppannaṁ “paccuppannan”ti manasi karotīti? </span><br><p id=kv16.4:8.4><span class=root>Āmantā. </span><br><p id=kv16.4:8.5><span class=root>Tiṇṇaṁ phassānaṁ …pe… </span><br><p id=kv16.4:8.6><span class=root>tiṇṇaṁ cittānaṁ samodhānaṁ hotīti? </span><br><p id=kv16.4:8.7><span class=root>Na hevaṁ vattabbe …pe…. </span><br><p id=kv16.4:9.1><span class=root>Paccuppannaṁ “paccuppannan”ti manasikaronto, atītaṁ “atītan”ti manasi karotīti? </span><br><p id=kv16.4:9.2><span class=root>Na hevaṁ vattabbe …pe… </span><br><p id=kv16.4:9.3><span class=root>paccuppannaṁ “paccuppannan”ti manasikaronto, atītaṁ “atītan”ti manasi karotīti? </span><br><p id=kv16.4:9.4><span class=root>Āmantā. </span><br><p id=kv16.4:9.5><span class=root>Dvinnaṁ phassānaṁ …pe… </span><br><p id=kv16.4:9.6><span class=root>dvinnaṁ cittānaṁ samodhānaṁ hotīti? </span><br><p id=kv16.4:9.7><span class=root>Na hevaṁ vattabbe …pe…. </span><br><p id=kv16.4:10.1><span class=root>Paccuppannaṁ “paccuppannan”ti manasikaronto, anāgataṁ “anāgatan”ti manasi karotīti? </span><br><p id=kv16.4:10.2><span class=root>Na hevaṁ vattabbe …pe… </span><br><p id=kv16.4:10.3><span class=root>paccuppannaṁ “paccuppannan”ti manasikaronto, anāgataṁ “anāgatan”ti manasi karotīti? </span><br><p id=kv16.4:10.4><span class=root>Āmantā. </span><br><p id=kv16.4:10.5><span class=root>Dvinnaṁ phassānaṁ …pe… </span><br><p id=kv16.4:10.6><span class=root>dvinnaṁ cittānaṁ samodhānaṁ hotīti? </span><br><p id=kv16.4:10.7><span class=root>Na hevaṁ vattabbe …pe…. </span><br><p id=kv16.4:11.1><span class=root>Paccuppannaṁ “paccuppannan”ti manasikaronto, atītaṁ “atītan”ti manasi karoti, anāgataṁ “anāgatan”ti manasi karotīti? </span><br><p id=kv16.4:11.2><span class=root>Na hevaṁ vattabbe …pe… </span><br><p id=kv16.4:11.3><span class=root>paccuppannaṁ “paccuppannan”ti manasikaronto, atītaṁ “atītan”ti manasi karoti, anāgataṁ “anāgatan”ti manasi karotīti? </span><br><p id=kv16.4:11.4><span class=root>Āmantā. </span><br><p id=kv16.4:11.5><span class=root>Tiṇṇaṁ phassānaṁ …pe… </span><br><p id=kv16.4:11.6><span class=root>tiṇṇaṁ cittānaṁ samodhānaṁ hotīti? </span><br><p id=kv16.4:11.7><span class=root>Na hevaṁ vattabbe …pe…. </span><br><p id=kv16.4:12.1><span class=root>Na vattabbaṁ—</span><br><p id=kv16.4:12.2><span class=root>“adhigayha manasi karotī”ti? </span><br><p id=kv16.4:12.3><span class=root>Āmantā. </span><br><p id=kv16.4:12.4><span class=root>Nanu vuttaṁ bhagavatā—</span><br><p id=kv16.4:13.1><span class=root>“Sabbe saṅkhārā aniccāti, </span><br><p id=kv16.4:13.2><span class=root>yadā paññāya passati; </span><br><p id=kv16.4:13.3><span class=root>Atha nibbindati dukkhe, </span><br><p id=kv16.4:13.4><span class=root>esa maggo visuddhiyā. </span><br><p id=kv16.4:14.1><span class=root>Sabbe saṅkhārā dukkhāti, </span><br><p id=kv16.4:14.2><span class=root>yadā paññāya passati; </span><br><p id=kv16.4:14.3><span class=root>Atha nibbindati dukkhe, </span><br><p id=kv16.4:14.4><span class=root>esa maggo visuddhiyā. </span><br><p id=kv16.4:15.1><span class=root>Sabbe dhammā anattāti, </span><br><p id=kv16.4:15.2><span class=root>yadā paññāya passati; </span><br><p id=kv16.4:15.3><span class=root>Atha nibbindati dukkhe, </span><br><p id=kv16.4:15.4><span class=root>esa maggo visuddhiyā”ti. </span><br><p id=kv16.4:16.1><span class=root>Attheva suttantoti? </span><br><p id=kv16.4:16.2><span class=root>Āmantā. </span><br><p id=kv16.4:16.3><span class=root>Tena hi adhigayha manasi karotīti. </span><br><p id=kv16.4:16.4><span class=root>Adhigayhamanasikārakathā niṭṭhitā. </span><br></main><footer class="container footer"><small><a href=/about/>Contact info</a></small></footer>