<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0006.html>Previous</a><a href=/canon/en/pli/ms/abhidhamma/kv/kv0016/kv0016P0008.html>Next</a></div><p id=kv16.7:0.1><span class=root>Kathāvatthu </span><br><p id=kv16.7:0.2><span class=root>Mahāpaṇṇāsaka </span><br><p id=kv16.7:0.3><span class=root>Soḷasamavagga </span><br><p id=kv16.7:0.4><span class="root big-bold">Rūpaṅkusalākusalantikathā </span><br><p id=kv16.7:1.1><span class=root>Rūpaṁ kusalanti? </span><br><p id=kv16.7:1.2><span class=root>Āmantā. </span><br><p id=kv16.7:1.3><span class=root>Sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:1.4><span class=root>Na hevaṁ vattabbe …pe… </span><br><p id=kv16.7:1.5><span class=root>nanu anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:1.6><span class=root>Āmantā. </span><br><p id=kv16.7:1.7><span class=root>Hañci anārammaṇaṁ, natthi tassa āvaṭṭanā …pe… paṇidhi, no ca vata re vattabbe—</span><br><p id=kv16.7:1.8><span class=root>“rūpaṁ kusalan”ti. </span><br><p id=kv16.7:2.1><span class=root>Alobho kusalo sārammaṇo, atthi tassa āvaṭṭanā …pe… paṇidhīti? </span><br><p id=kv16.7:2.2><span class=root>Āmantā. </span><br><p id=kv16.7:2.3><span class=root>Rūpaṁ kusalaṁ sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:2.4><span class=root>Na hevaṁ vattabbe …pe…. </span><br><p id=kv16.7:3.1><span class=root>Adoso kusalo …pe… </span><br><p id=kv16.7:3.2><span class=root>amoho kusalo …pe… </span><br><p id=kv16.7:3.3><span class=root>saddhā … </span><br><p id=kv16.7:3.4><span class=root>vīriyaṁ … </span><br><p id=kv16.7:3.5><span class=root>sati … </span><br><p id=kv16.7:3.6><span class=root>samādhi …pe… </span><br><p id=kv16.7:3.7><span class=root>paññā kusalā sārammaṇā, atthi tāya āvaṭṭanā …pe… paṇidhīti? </span><br><p id=kv16.7:3.8><span class=root>Āmantā. </span><br><p id=kv16.7:3.9><span class=root>Rūpaṁ kusalaṁ sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:3.10><span class=root>Na hevaṁ vattabbe …pe…. </span><br><p id=kv16.7:4.1><span class=root>Rūpaṁ kusalaṁ anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:4.2><span class=root>Āmantā. </span><br><p id=kv16.7:4.3><span class=root>Alobho kusalo anārammaṇo, natthi tassa āvaṭṭanā …pe… paṇidhīti? </span><br><p id=kv16.7:4.4><span class=root>Na hevaṁ vattabbe …pe…. </span><br><p id=kv16.7:5.1><span class=root>Rūpaṁ kusalaṁ anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:5.2><span class=root>Āmantā. </span><br><p id=kv16.7:5.3><span class=root>Adoso kusalo …pe… </span><br><p id=kv16.7:5.4><span class=root>paññā kusalā anārammaṇā, natthi tāya āvaṭṭanā …pe… paṇidhīti? </span><br><p id=kv16.7:5.5><span class=root>Na hevaṁ vattabbe …pe…. </span><br><p id=kv16.7:6.1><span class=root>Rūpaṁ akusalanti? </span><br><p id=kv16.7:6.2><span class=root>Āmantā. </span><br><p id=kv16.7:6.3><span class=root>Sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:6.4><span class=root>Na hevaṁ vattabbe …pe… </span><br><p id=kv16.7:6.5><span class=root>nanu anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:6.6><span class=root>Āmantā. </span><br><p id=kv16.7:6.7><span class=root>Hañci anārammaṇaṁ, natthi tassa āvaṭṭanā …pe… paṇidhi, no ca vata re vattabbe—</span><br><p id=kv16.7:6.8><span class=root>“rūpaṁ akusalan”ti …pe…. </span><br><p id=kv16.7:7.1><span class=root>Lobho akusalo sārammaṇo, atthi tassa āvaṭṭanā …pe… paṇidhīti? </span><br><p id=kv16.7:7.2><span class=root>Āmantā. </span><br><p id=kv16.7:7.3><span class=root>Rūpaṁ akusalaṁ sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:7.4><span class=root>Na hevaṁ vattabbe …pe… </span><br><p id=kv16.7:7.5><span class=root>doso … </span><br><p id=kv16.7:7.6><span class=root>moho … </span><br><p id=kv16.7:7.7><span class=root>māno …pe… </span><br><p id=kv16.7:7.8><span class=root>anottappaṁ akusalaṁ sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:7.9><span class=root>Āmantā. </span><br><p id=kv16.7:7.10><span class=root>Rūpaṁ akusalaṁ sārammaṇaṁ, atthi tassa āvaṭṭanā …pe… paṇidhīti? </span><br><p id=kv16.7:7.11><span class=root>Na hevaṁ vattabbe …pe…. </span><br><p id=kv16.7:8.1><span class=root>Rūpaṁ akusalaṁ anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:8.2><span class=root>Āmantā. </span><br><p id=kv16.7:8.3><span class=root>Lobho akusalo anārammaṇo, natthi tassa āvaṭṭanā …pe… paṇidhīti? </span><br><p id=kv16.7:8.4><span class=root>Na hevaṁ vattabbe …pe… </span><br><p id=kv16.7:8.5><span class=root>rūpaṁ akusalaṁ anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:8.6><span class=root>Āmantā. </span><br><p id=kv16.7:8.7><span class=root>Doso … </span><br><p id=kv16.7:8.8><span class=root>moho …pe… </span><br><p id=kv16.7:8.9><span class=root>anottappaṁ akusalaṁ anārammaṇaṁ, natthi tassa āvaṭṭanā …pe… paṇidhīti? </span><br><p id=kv16.7:8.10><span class=root>Na hevaṁ vattabbe …pe…. </span><br><p id=kv16.7:9.1><span class=root>Na vattabbaṁ—</span><br><p id=kv16.7:9.2><span class=root>“rūpaṁ kusalampi akusalampī”ti? </span><br><p id=kv16.7:9.3><span class=root>Āmantā. </span><br><p id=kv16.7:9.4><span class=root>Nanu kāyakammaṁ vacīkammaṁ kusalampi akusalampīti? </span><br><p id=kv16.7:9.5><span class=root>Āmantā. </span><br><p id=kv16.7:9.6><span class=root>Hañci kāyakammaṁ vacīkammaṁ kusalampi akusalampi, tena vata re vattabbe—</span><br><p id=kv16.7:9.7><span class=root>“rūpaṁ kusalampi akusalampī”ti. </span><br><p id=kv16.7:9.8><span class=root>Rūpaṁ kusalākusalantikathā niṭṭhitā. </span><br></main><footer class="container footer"><small><a href=/about/>Contact info</a></small></footer>