<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0016.html> Mahāpaṇṇāsaka Soḷasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0016/kv0016P0001.html>Previous</a><a href=/canon/en/pli/ms/abhidhamma/kv/kv0016/kv0016P0003.html>Next</a></div><p id=kv16.2:0.1><span class=root>Kathāvatthu </span><br><p id=kv16.2:0.2><span class=root>Niggahapaṇṇāsaka </span><br><p id=kv16.2:0.3><span class=root>Soḷasamavagga </span><br><p id=kv16.2:0.4><span class="root big-bold">Paggahakathā </span><br><p id=kv16.2:1.1><span class=root>Paro parassa cittaṁ paggaṇhātīti? </span><br><p id=kv16.2:1.2><span class=root>Āmantā. </span><br><p id=kv16.2:1.3><span class=root>Paro parassa cittaṁ “mā rajji”, “mā dussi”, “mā muyhi”, “mā kilissī”ti paggaṇhātīti? </span><br><p id=kv16.2:1.4><span class=root>Na hevaṁ vattabbe …pe… </span><br><p id=kv16.2:1.5><span class=root>paro parassa cittaṁ paggaṇhātīti? </span><br><p id=kv16.2:1.6><span class=root>Āmantā. </span><br><p id=kv16.2:1.7><span class=root>Paro parassa alobhaṁ kusalamūlaṁ janeti … </span><br><p id=kv16.2:1.8><span class=root>adosaṁ kusalamūlaṁ janeti … </span><br><p id=kv16.2:1.9><span class=root>amohaṁ kusalamūlaṁ janeti … </span><br><p id=kv16.2:1.10><span class=root>saddhaṁ janeti … </span><br><p id=kv16.2:1.11><span class=root>vīriyaṁ janeti … </span><br><p id=kv16.2:1.12><span class=root>satiṁ janeti … </span><br><p id=kv16.2:1.13><span class=root>samādhiṁ janeti … </span><br><p id=kv16.2:1.14><span class=root>paññaṁ janetīti? </span><br><p id=kv16.2:1.15><span class=root>Na hevaṁ vattabbe …pe… </span><br><p id=kv16.2:1.16><span class=root>paro parassa cittaṁ paggaṇhātīti? </span><br><p id=kv16.2:1.17><span class=root>Āmantā. </span><br><p id=kv16.2:1.18><span class=root>Paro parassa uppanno phasso “mā nirujjhī”ti paggaṇhātīti? </span><br><p id=kv16.2:1.19><span class=root>Na hevaṁ vattabbe …pe… </span><br><p id=kv16.2:1.20><span class=root>paro parassa uppannā vedanā …pe… </span><br><p id=kv16.2:1.21><span class=root>uppannā paññā “mā nirujjhī”ti paggaṇhātīti? </span><br><p id=kv16.2:1.22><span class=root>Na hevaṁ vattabbe …pe…. </span><br><p id=kv16.2:2.1><span class=root>Paro parassa cittaṁ paggaṇhātīti? </span><br><p id=kv16.2:2.2><span class=root>Āmantā. </span><br><p id=kv16.2:2.3><span class=root>Paro parassa atthāya rāgaṁ pajahati … </span><br><p id=kv16.2:2.4><span class=root>dosaṁ pajahati … </span><br><p id=kv16.2:2.5><span class=root>mohaṁ pajahati …pe… </span><br><p id=kv16.2:2.6><span class=root>anottappaṁ pajahatīti? </span><br><p id=kv16.2:2.7><span class=root>Na hevaṁ vattabbe …pe…. </span><br><p id=kv16.2:3.1><span class=root>Paro parassa cittaṁ paggaṇhātīti? </span><br><p id=kv16.2:3.2><span class=root>Āmantā. </span><br><p id=kv16.2:3.3><span class=root>Paro parassa atthāya maggaṁ bhāveti … </span><br><p id=kv16.2:3.4><span class=root>satipaṭṭhānaṁ bhāveti …pe… </span><br><p id=kv16.2:3.5><span class=root>bojjhaṅgaṁ bhāvetīti? </span><br><p id=kv16.2:3.6><span class=root>Na hevaṁ vattabbe …pe…. </span><br><p id=kv16.2:4.1><span class=root>Paro parassa cittaṁ paggaṇhātīti? </span><br><p id=kv16.2:4.2><span class=root>Āmantā. </span><br><p id=kv16.2:4.3><span class=root>Paro parassa atthāya dukkhaṁ parijānāti …pe… </span><br><p id=kv16.2:4.4><span class=root>maggaṁ bhāvetīti? </span><br><p id=kv16.2:4.5><span class=root>Na hevaṁ vattabbe …pe…. </span><br><p id=kv16.2:5.1><span class=root>Paro parassa cittaṁ paggaṇhātīti? </span><br><p id=kv16.2:5.2><span class=root>Āmantā. </span><br><p id=kv16.2:5.3><span class=root>Añño aññassa kārako, paraṅkataṁ sukhaṁ dukkhaṁ añño karoti añño paṭisaṁvedetīti? </span><br><p id=kv16.2:5.4><span class=root>Na hevaṁ vattabbe …pe…. </span><br><p id=kv16.2:6.1><span class=root>Paro parassa cittaṁ paggaṇhātīti? </span><br><p id=kv16.2:6.2><span class=root>Āmantā. </span><br><p id=kv16.2:6.3><span class=root>Nanu vuttaṁ bhagavatā—</span><br><p id=kv16.2:7.1><span class=root>“Attanāva kataṁ pāpaṁ …pe… </span><br><p id=kv16.2:7.2><span class=root>Nāñño aññaṁ visodhaye”ti. </span><br><p id=kv16.2:8.1><span class=root>Attheva suttantoti? </span><br><p id=kv16.2:8.2><span class=root>Āmantā. </span><br><p id=kv16.2:8.3><span class=root>Tena hi na vattabbaṁ—</span><br><p id=kv16.2:8.4><span class=root>“paro parassa cittaṁ paggaṇhātī”ti. </span><br><p id=kv16.2:9.1><span class=root>Na vattabbaṁ—</span><br><p id=kv16.2:9.2><span class=root>“paro parassa cittaṁ paggaṇhātī”ti? </span><br><p id=kv16.2:9.3><span class=root>Āmantā. </span><br><p id=kv16.2:9.4><span class=root>Nanu atthi balappattā, atthi vasībhūtāti? </span><br><p id=kv16.2:9.5><span class=root>Āmantā. </span><br><p id=kv16.2:9.6><span class=root>Hañci atthi balappattā, atthi vasībhūtā, tena vata re vattabbe—</span><br><p id=kv16.2:9.7><span class=root>“paro parassa cittaṁ paggaṇhātī”ti. </span><br><p id=kv16.2:9.8><span class=root>Paggahakathā niṭṭhitā. </span><br></main><footer class="container footer"><small><a href=/about/>Contact info</a></small></footer>