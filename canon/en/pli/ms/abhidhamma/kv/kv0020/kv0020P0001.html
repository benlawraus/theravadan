<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0020.html> Niggahapaṇṇāsaka Vīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0020.html>Previous</a><a href=/canon/en/pli/ms/abhidhamma/kv/kv0020/kv0020P0002.html>Next</a></div><p><div class=verse-container id=kv20.1:0.1><span>Kathāvatthu </span></div><p><div class=verse-container id=kv20.1:0.2><span>Niggahapaṇṇāsaka </span></div><p><div class=verse-container id=kv20.1:0.3><span>Vīsatimavagga </span></div><p><div class=verse-container id=kv20.1:0.4><span class=big-bold>Asañciccakathā </span></div><p><div class=verse-container id=kv20.1:1.1><span>Asañcicca mātaraṁ jīvitā voropetvā ānantariko hotīti? </span></div><p><div class=verse-container id=kv20.1:1.2><span>Āmantā. </span></div><p><div class=verse-container id=kv20.1:1.3><span>Asañcicca pāṇaṁ hantvā pāṇātipātī hotīti? </span></div><p><div class=verse-container id=kv20.1:1.4><span>Na hevaṁ vattabbe …pe… </span></div><p><div class=verse-container id=kv20.1:1.5><span>asañcicca mātaraṁ jīvitā voropetvā ānantariko hotīti? </span></div><p><div class=verse-container id=kv20.1:1.6><span>Āmantā. </span></div><p><div class=verse-container id=kv20.1:1.7><span>Asañcicca adinnaṁ ādiyitvā …pe… </span></div><p><div class=verse-container id=kv20.1:1.8><span>musā bhaṇitvā musāvādī hotīti? </span></div><p><div class=verse-container id=kv20.1:1.9><span>Na hevaṁ vattabbe …pe…. </span></div><p><div class=verse-container id=kv20.1:2.1><span>Asañcicca pāṇaṁ hantvā pāṇātipātī na hotīti? </span></div><p><div class=verse-container id=kv20.1:2.2><span>Āmantā. </span></div><p><div class=verse-container id=kv20.1:2.3><span>Asañcicca mātaraṁ jīvitā voropetvā ānantariko na hotīti? </span></div><p><div class=verse-container id=kv20.1:2.4><span>Na hevaṁ vattabbe …pe… </span></div><p><div class=verse-container id=kv20.1:2.5><span>asañcicca adinnaṁ ādiyitvā …pe… </span></div><p><div class=verse-container id=kv20.1:2.6><span>musā bhaṇitvā musāvādī na hotīti? </span></div><p><div class=verse-container id=kv20.1:2.7><span>Āmantā. </span></div><p><div class=verse-container id=kv20.1:2.8><span>Asañcicca mātaraṁ jīvitā voropetvā ānantariko na hotīti? </span></div><p><div class=verse-container id=kv20.1:2.9><span>Na hevaṁ vattabbe …pe…. </span></div><p><div class=verse-container id=kv20.1:3.1><span>Asañcicca mātaraṁ jīvitā voropetvā ānantariko hotīti? </span></div><p><div class=verse-container id=kv20.1:3.2><span>Āmantā. </span></div><p><div class=verse-container id=kv20.1:3.3><span>“Asañcicca mātaraṁ jīvitā voropetvā ānantariko hotī”ti—</span></div><p><div class=verse-container id=kv20.1:3.4><span>attheva suttantoti? </span></div><p><div class=verse-container id=kv20.1:3.5><span>Natthi. </span></div><p><div class=verse-container id=kv20.1:3.6><span>“Sañcicca mātaraṁ jīvitā voropetvā ānantariko hotī”ti—</span></div><p><div class=verse-container id=kv20.1:3.7><span>attheva suttantoti? </span></div><p><div class=verse-container id=kv20.1:3.8><span>Āmantā. </span></div><p><div class=verse-container id=kv20.1:3.9><span>Hañci “sañcicca mātaraṁ jīvitā voropetvā ānantariko hotī”ti—</span></div><p><div class=verse-container id=kv20.1:3.10><span>attheva suttanto, no ca vata re vattabbe—</span></div><p><div class=verse-container id=kv20.1:3.11><span>“asañcicca mātaraṁ jīvitā voropetvā ānantariko hotī”ti. </span></div><p><div class=verse-container id=kv20.1:4.1><span>Na vattabbaṁ—</span></div><p><div class=verse-container id=kv20.1:4.2><span>“mātughātako ānantariko”ti? </span></div><p><div class=verse-container id=kv20.1:4.3><span>Āmantā. </span></div><p><div class=verse-container id=kv20.1:4.4><span>Nanu mātā jīvitā voropitāti? </span></div><p><div class=verse-container id=kv20.1:4.5><span>Āmantā. </span></div><p><div class=verse-container id=kv20.1:4.6><span>Hañci mātā jīvitā voropitā, tena vata re vattabbe—</span></div><p><div class=verse-container id=kv20.1:4.7><span>“mātughātako ānantariko”ti. </span></div><p><div class=verse-container id=kv20.1:5.1><span>Na vattabbaṁ—</span></div><p><div class=verse-container id=kv20.1:5.2><span>“pitughātako ānantariko”ti? </span></div><p><div class=verse-container id=kv20.1:5.3><span>Āmantā. </span></div><p><div class=verse-container id=kv20.1:5.4><span>Nanu pitā jīvitā voropitoti? </span></div><p><div class=verse-container id=kv20.1:5.5><span>Āmantā. </span></div><p><div class=verse-container id=kv20.1:5.6><span>Hañci pitā jīvitā voropito, tena vata re vattabbe—</span></div><p><div class=verse-container id=kv20.1:5.7><span>“pitughātako ānantariko”ti. </span></div><p><div class=verse-container id=kv20.1:6.1><span>Na vattabbaṁ—</span></div><p><div class=verse-container id=kv20.1:6.2><span>“arahantaghātako ānantariko”ti? </span></div><p><div class=verse-container id=kv20.1:6.3><span>Āmantā. </span></div><p><div class=verse-container id=kv20.1:6.4><span>Nanu arahā jīvitā voropitoti? </span></div><p><div class=verse-container id=kv20.1:6.5><span>Āmantā. </span></div><p><div class=verse-container id=kv20.1:6.6><span>Hañci arahā jīvitā voropito, tena vata re vattabbe—</span></div><p><div class=verse-container id=kv20.1:6.7><span>“arahantaghātako ānantariko”ti. </span></div><p><div class=verse-container id=kv20.1:7.1><span>Na vattabbaṁ—</span></div><p><div class=verse-container id=kv20.1:7.2><span>“ruhiruppādako ānantariko”ti? </span></div><p><div class=verse-container id=kv20.1:7.3><span>Āmantā. </span></div><p><div class=verse-container id=kv20.1:7.4><span>Nanu tathāgatassa lohitaṁ uppāditanti? </span></div><p><div class=verse-container id=kv20.1:7.5><span>Āmantā. </span></div><p><div class=verse-container id=kv20.1:7.6><span>Hañci tathāgatassa lohitaṁ uppāditaṁ, tena vata re vattabbe—</span></div><p><div class=verse-container id=kv20.1:7.7><span>“ruhiruppādako ānantariko”ti. </span></div><p><div class=verse-container id=kv20.1:8.1><span>Saṅghabhedako ānantarikoti? </span></div><p><div class=verse-container id=kv20.1:8.2><span>Āmantā. </span></div><p><div class=verse-container id=kv20.1:8.3><span>Sabbe saṅghabhedakā ānantarikāti? </span></div><p><div class=verse-container id=kv20.1:8.4><span>Na hevaṁ vattabbe …pe… </span></div><p><div class=verse-container id=kv20.1:8.5><span>sabbe saṅghabhedakā ānantarikāti? </span></div><p><div class=verse-container id=kv20.1:8.6><span>Āmantā. </span></div><p><div class=verse-container id=kv20.1:8.7><span>Dhammasaññī saṅghabhedako ānantarikoti? </span></div><p><div class=verse-container id=kv20.1:8.8><span>Na hevaṁ vattabbe …pe…. </span></div><p><div class=verse-container id=kv20.1:9.1><span>Dhammasaññī saṅghabhedako ānantarikoti? </span></div><p><div class=verse-container id=kv20.1:9.2><span>Āmantā. </span></div><p><div class=verse-container id=kv20.1:9.3><span>Nanu vuttaṁ bhagavatā—</span></div><p><div class=verse-container id=kv20.1:9.4><span>“atthupāli, saṅghabhedako āpāyiko nerayiko kappaṭṭho atekiccho; </span></div><p><div class=verse-container id=kv20.1:9.5><span>atthupāli, saṅghabhedako na āpāyiko na nerayiko na kappaṭṭho na atekiccho”ti. </span></div><p><div class=verse-container id=kv20.1:9.6><span>Attheva suttantoti? </span></div><p><div class=verse-container id=kv20.1:9.7><span>Āmantā. </span></div><p><div class=verse-container id=kv20.1:9.8><span>Tena hi na vattabbaṁ—</span></div><p><div class=verse-container id=kv20.1:9.9><span>“dhammasaññī saṅghabhedako ānantariko”ti. </span></div><p><div class=verse-container id=kv20.1:10.1><span>Na vattabbaṁ—</span></div><p><div class=verse-container id=kv20.1:10.2><span>“dhammasaññī saṅghabhedako ānantariko”ti? </span></div><p><div class=verse-container id=kv20.1:10.3><span>Āmantā. </span></div><p><div class=verse-container id=kv20.1:10.4><span>Nanu vuttaṁ bhagavatā—</span></div><p><div class=verse-container id=kv20.1:11.1><span>“Āpāyiko nerayiko, </span></div><p><div class=verse-container id=kv20.1:11.2><span>Kappaṭṭho saṅghabhedako; </span></div><p><div class=verse-container id=kv20.1:11.3><span>Vaggarato adhammaṭṭho, </span></div><p><div class=verse-container id=kv20.1:11.4><span>Yogakkhemā padhaṁsati; </span></div><p><div class=verse-container id=kv20.1:11.5><span>Saṅghaṁ samaggaṁ bhetvāna, </span></div><p><div class=verse-container id=kv20.1:11.6><span>Kappaṁ nirayamhi paccatī”ti. </span></div><p><div class=verse-container id=kv20.1:12.1><span>Attheva suttantoti? </span></div><p><div class=verse-container id=kv20.1:12.2><span>Āmantā. </span></div><p><div class=verse-container id=kv20.1:12.3><span>Tena hi saṅghabhedako ānantarikoti. </span></div><p><div class=verse-container id=kv20.1:12.4><span>Asañciccakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0020.html>Previous</a><a href=/canon/en/pli/ms/abhidhamma/kv/kv0020/kv0020P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>