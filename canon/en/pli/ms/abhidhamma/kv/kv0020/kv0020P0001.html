<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0020.html> Niggahapaṇṇāsaka Vīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0020.html>Previous</a><a href=/canon/en/pli/ms/abhidhamma/kv/kv0020/kv0020P0002.html>Next</a></div><p id=kv20.1:0.1><span class=root>Kathāvatthu </span><br><p id=kv20.1:0.2><span class=root>Niggahapaṇṇāsaka </span><br><p id=kv20.1:0.3><span class=root>Vīsatimavagga </span><br><p id=kv20.1:0.4><span class="root big-bold">Asañciccakathā </span><br><p id=kv20.1:1.1><span class=root>Asañcicca mātaraṁ jīvitā voropetvā ānantariko hotīti? </span><br><p id=kv20.1:1.2><span class=root>Āmantā. </span><br><p id=kv20.1:1.3><span class=root>Asañcicca pāṇaṁ hantvā pāṇātipātī hotīti? </span><br><p id=kv20.1:1.4><span class=root>Na hevaṁ vattabbe …pe… </span><br><p id=kv20.1:1.5><span class=root>asañcicca mātaraṁ jīvitā voropetvā ānantariko hotīti? </span><br><p id=kv20.1:1.6><span class=root>Āmantā. </span><br><p id=kv20.1:1.7><span class=root>Asañcicca adinnaṁ ādiyitvā …pe… </span><br><p id=kv20.1:1.8><span class=root>musā bhaṇitvā musāvādī hotīti? </span><br><p id=kv20.1:1.9><span class=root>Na hevaṁ vattabbe …pe…. </span><br><p id=kv20.1:2.1><span class=root>Asañcicca pāṇaṁ hantvā pāṇātipātī na hotīti? </span><br><p id=kv20.1:2.2><span class=root>Āmantā. </span><br><p id=kv20.1:2.3><span class=root>Asañcicca mātaraṁ jīvitā voropetvā ānantariko na hotīti? </span><br><p id=kv20.1:2.4><span class=root>Na hevaṁ vattabbe …pe… </span><br><p id=kv20.1:2.5><span class=root>asañcicca adinnaṁ ādiyitvā …pe… </span><br><p id=kv20.1:2.6><span class=root>musā bhaṇitvā musāvādī na hotīti? </span><br><p id=kv20.1:2.7><span class=root>Āmantā. </span><br><p id=kv20.1:2.8><span class=root>Asañcicca mātaraṁ jīvitā voropetvā ānantariko na hotīti? </span><br><p id=kv20.1:2.9><span class=root>Na hevaṁ vattabbe …pe…. </span><br><p id=kv20.1:3.1><span class=root>Asañcicca mātaraṁ jīvitā voropetvā ānantariko hotīti? </span><br><p id=kv20.1:3.2><span class=root>Āmantā. </span><br><p id=kv20.1:3.3><span class=root>“Asañcicca mātaraṁ jīvitā voropetvā ānantariko hotī”ti—</span><br><p id=kv20.1:3.4><span class=root>attheva suttantoti? </span><br><p id=kv20.1:3.5><span class=root>Natthi. </span><br><p id=kv20.1:3.6><span class=root>“Sañcicca mātaraṁ jīvitā voropetvā ānantariko hotī”ti—</span><br><p id=kv20.1:3.7><span class=root>attheva suttantoti? </span><br><p id=kv20.1:3.8><span class=root>Āmantā. </span><br><p id=kv20.1:3.9><span class=root>Hañci “sañcicca mātaraṁ jīvitā voropetvā ānantariko hotī”ti—</span><br><p id=kv20.1:3.10><span class=root>attheva suttanto, no ca vata re vattabbe—</span><br><p id=kv20.1:3.11><span class=root>“asañcicca mātaraṁ jīvitā voropetvā ānantariko hotī”ti. </span><br><p id=kv20.1:4.1><span class=root>Na vattabbaṁ—</span><br><p id=kv20.1:4.2><span class=root>“mātughātako ānantariko”ti? </span><br><p id=kv20.1:4.3><span class=root>Āmantā. </span><br><p id=kv20.1:4.4><span class=root>Nanu mātā jīvitā voropitāti? </span><br><p id=kv20.1:4.5><span class=root>Āmantā. </span><br><p id=kv20.1:4.6><span class=root>Hañci mātā jīvitā voropitā, tena vata re vattabbe—</span><br><p id=kv20.1:4.7><span class=root>“mātughātako ānantariko”ti. </span><br><p id=kv20.1:5.1><span class=root>Na vattabbaṁ—</span><br><p id=kv20.1:5.2><span class=root>“pitughātako ānantariko”ti? </span><br><p id=kv20.1:5.3><span class=root>Āmantā. </span><br><p id=kv20.1:5.4><span class=root>Nanu pitā jīvitā voropitoti? </span><br><p id=kv20.1:5.5><span class=root>Āmantā. </span><br><p id=kv20.1:5.6><span class=root>Hañci pitā jīvitā voropito, tena vata re vattabbe—</span><br><p id=kv20.1:5.7><span class=root>“pitughātako ānantariko”ti. </span><br><p id=kv20.1:6.1><span class=root>Na vattabbaṁ—</span><br><p id=kv20.1:6.2><span class=root>“arahantaghātako ānantariko”ti? </span><br><p id=kv20.1:6.3><span class=root>Āmantā. </span><br><p id=kv20.1:6.4><span class=root>Nanu arahā jīvitā voropitoti? </span><br><p id=kv20.1:6.5><span class=root>Āmantā. </span><br><p id=kv20.1:6.6><span class=root>Hañci arahā jīvitā voropito, tena vata re vattabbe—</span><br><p id=kv20.1:6.7><span class=root>“arahantaghātako ānantariko”ti. </span><br><p id=kv20.1:7.1><span class=root>Na vattabbaṁ—</span><br><p id=kv20.1:7.2><span class=root>“ruhiruppādako ānantariko”ti? </span><br><p id=kv20.1:7.3><span class=root>Āmantā. </span><br><p id=kv20.1:7.4><span class=root>Nanu tathāgatassa lohitaṁ uppāditanti? </span><br><p id=kv20.1:7.5><span class=root>Āmantā. </span><br><p id=kv20.1:7.6><span class=root>Hañci tathāgatassa lohitaṁ uppāditaṁ, tena vata re vattabbe—</span><br><p id=kv20.1:7.7><span class=root>“ruhiruppādako ānantariko”ti. </span><br><p id=kv20.1:8.1><span class=root>Saṅghabhedako ānantarikoti? </span><br><p id=kv20.1:8.2><span class=root>Āmantā. </span><br><p id=kv20.1:8.3><span class=root>Sabbe saṅghabhedakā ānantarikāti? </span><br><p id=kv20.1:8.4><span class=root>Na hevaṁ vattabbe …pe… </span><br><p id=kv20.1:8.5><span class=root>sabbe saṅghabhedakā ānantarikāti? </span><br><p id=kv20.1:8.6><span class=root>Āmantā. </span><br><p id=kv20.1:8.7><span class=root>Dhammasaññī saṅghabhedako ānantarikoti? </span><br><p id=kv20.1:8.8><span class=root>Na hevaṁ vattabbe …pe…. </span><br><p id=kv20.1:9.1><span class=root>Dhammasaññī saṅghabhedako ānantarikoti? </span><br><p id=kv20.1:9.2><span class=root>Āmantā. </span><br><p id=kv20.1:9.3><span class=root>Nanu vuttaṁ bhagavatā—</span><br><p id=kv20.1:9.4><span class=root>“atthupāli, saṅghabhedako āpāyiko nerayiko kappaṭṭho atekiccho; </span><br><p id=kv20.1:9.5><span class=root>atthupāli, saṅghabhedako na āpāyiko na nerayiko na kappaṭṭho na atekiccho”ti. </span><br><p id=kv20.1:9.6><span class=root>Attheva suttantoti? </span><br><p id=kv20.1:9.7><span class=root>Āmantā. </span><br><p id=kv20.1:9.8><span class=root>Tena hi na vattabbaṁ—</span><br><p id=kv20.1:9.9><span class=root>“dhammasaññī saṅghabhedako ānantariko”ti. </span><br><p id=kv20.1:10.1><span class=root>Na vattabbaṁ—</span><br><p id=kv20.1:10.2><span class=root>“dhammasaññī saṅghabhedako ānantariko”ti? </span><br><p id=kv20.1:10.3><span class=root>Āmantā. </span><br><p id=kv20.1:10.4><span class=root>Nanu vuttaṁ bhagavatā—</span><br><p id=kv20.1:11.1><span class=root>“Āpāyiko nerayiko, </span><br><p id=kv20.1:11.2><span class=root>Kappaṭṭho saṅghabhedako; </span><br><p id=kv20.1:11.3><span class=root>Vaggarato adhammaṭṭho, </span><br><p id=kv20.1:11.4><span class=root>Yogakkhemā padhaṁsati; </span><br><p id=kv20.1:11.5><span class=root>Saṅghaṁ samaggaṁ bhetvāna, </span><br><p id=kv20.1:11.6><span class=root>Kappaṁ nirayamhi paccatī”ti. </span><br><p id=kv20.1:12.1><span class=root>Attheva suttantoti? </span><br><p id=kv20.1:12.2><span class=root>Āmantā. </span><br><p id=kv20.1:12.3><span class=root>Tena hi saṅghabhedako ānantarikoti. </span><br><p id=kv20.1:12.4><span class=root>Asañciccakathā niṭṭhitā. </span><br></main><footer class="container footer"><small><a href=/about/>Contact info</a></small></footer>