<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0020.html> Niggahapaṇṇāsaka Vīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0020/kv0020P0002.html>Previous</a><a href=/canon/en/pli/ms/abhidhamma/kv/kv0020/kv0020P0004.html>Next</a></div><p><div class=verse-container id=kv20.3:0.1><span>Kathāvatthu </span></div><p><div class=verse-container id=kv20.3:0.2><span>Mahāpaṇṇāsaka </span></div><p><div class=verse-container id=kv20.3:0.3><span>Vīsatimavagga </span></div><p><div class=verse-container id=kv20.3:0.4><span class=big-bold>Nirayapālakathā </span></div><p><div class=verse-container id=kv20.3:1.1><span>Natthi nirayesu nirayapālāti? </span></div><p><div class=verse-container id=kv20.3:1.2><span>Āmantā. </span></div><p><div class=verse-container id=kv20.3:1.3><span>Natthi nirayesu kammakāraṇāti? </span></div><p><div class=verse-container id=kv20.3:1.4><span>Na hevaṁ vattabbe …pe… </span></div><p><div class=verse-container id=kv20.3:1.5><span>atthi nirayesu kammakāraṇāti? </span></div><p><div class=verse-container id=kv20.3:1.6><span>Āmantā. </span></div><p><div class=verse-container id=kv20.3:1.7><span>Atthi nirayesu nirayapālāti? </span></div><p><div class=verse-container id=kv20.3:1.8><span>Na hevaṁ vattabbe …pe…. </span></div><p><div class=verse-container id=kv20.3:2.1><span>Atthi manussesu kammakāraṇā, atthi ca kāraṇikāti? </span></div><p><div class=verse-container id=kv20.3:2.2><span>Āmantā. </span></div><p><div class=verse-container id=kv20.3:2.3><span>Atthi nirayesu kammakāraṇā, atthi ca kāraṇikāti? </span></div><p><div class=verse-container id=kv20.3:2.4><span>Na hevaṁ vattabbe …pe… </span></div><p><div class=verse-container id=kv20.3:2.5><span>atthi nirayesu kammakāraṇā, natthi ca kāraṇikāti? </span></div><p><div class=verse-container id=kv20.3:2.6><span>Āmantā. </span></div><p><div class=verse-container id=kv20.3:2.7><span>Atthi manussesu kammakāraṇā, natthi ca kāraṇikāti? </span></div><p><div class=verse-container id=kv20.3:2.8><span>Na hevaṁ vattabbe …pe…. </span></div><p><div class=verse-container id=kv20.3:3.1><span>Atthi nirayesu nirayapālāti? </span></div><p><div class=verse-container id=kv20.3:3.2><span>Āmantā. </span></div><p><div class=verse-container id=kv20.3:3.3><span>Nanu vuttaṁ bhagavatā—</span></div><p><div class=verse-container id=kv20.3:4.1><span>“Na vessabhū nopi ca pettirājā, </span></div><p><div class=verse-container id=kv20.3:4.2><span>Somo yamo vessavaṇo ca rājā; </span></div><p><div class=verse-container id=kv20.3:4.3><span>Sakāni kammāni hananti tattha, </span></div><p><div class=verse-container id=kv20.3:4.4><span>Ito paṇunnaṁ paralokapattan”ti. </span></div><p><div class=verse-container id=kv20.3:5.1><span>Attheva suttantoti? </span></div><p><div class=verse-container id=kv20.3:5.2><span>Āmantā. </span></div><p><div class=verse-container id=kv20.3:5.3><span>Tena hi natthi nirayesu nirayapālāti. </span></div><p><div class=verse-container id=kv20.3:6.1><span>Natthi nirayesu nirayapālāti? </span></div><p><div class=verse-container id=kv20.3:6.2><span>Āmantā. </span></div><p><div class=verse-container id=kv20.3:6.3><span>Nanu vuttaṁ bhagavatā—</span></div><p><div class=verse-container id=kv20.3:6.4><span>“tamenaṁ, bhikkhave, nirayapālā pañcavidhabandhanaṁ nāma kāraṇaṁ kārenti—</span></div><p><div class=verse-container id=kv20.3:6.5><span>tattaṁ ayokhīlaṁ hatthe gamenti, tattaṁ ayokhīlaṁ dutiye hatthe gamenti, tattaṁ ayokhīlaṁ pāde gamenti, tattaṁ ayokhīlaṁ dutiye pāde gamenti, tattaṁ ayokhīlaṁ majjheurasmiṁ gamenti; </span></div><p><div class=verse-container id=kv20.3:6.6><span>so tattha dukkhā tibbā kaṭukā vedanā vedeti; </span></div><p><div class=verse-container id=kv20.3:6.7><span>na ca tāva kālaṁ karoti yāva na taṁ pāpakammaṁ byantī hotī”ti. </span></div><p><div class=verse-container id=kv20.3:6.8><span>Attheva suttantoti? </span></div><p><div class=verse-container id=kv20.3:6.9><span>Āmantā. </span></div><p><div class=verse-container id=kv20.3:6.10><span>Tena hi atthi nirayesu nirayapālāti. </span></div><p><div class=verse-container id=kv20.3:7.1><span>Natthi nirayesu nirayapālāti? </span></div><p><div class=verse-container id=kv20.3:7.2><span>Āmantā. </span></div><p><div class=verse-container id=kv20.3:7.3><span>Nanu vuttaṁ bhagavatā—</span></div><p><div class=verse-container id=kv20.3:7.4><span>“tamenaṁ, bhikkhave, nirayapālā saṁvesetvā kuṭhārīhi tacchanti …pe… </span></div><p><div class=verse-container id=kv20.3:7.5><span>tamenaṁ, bhikkhave, nirayapālā uddhampādaṁ adhosiraṁ ṭhapetvā vāsīhi tacchanti …pe… </span></div><p><div class=verse-container id=kv20.3:7.6><span>tamenaṁ, bhikkhave, nirayapālā rathe yojetvā ādittāya pathaviyā sampajjalitāya sajotibhūtāya sārentipi paccāsārentipi …pe… </span></div><p><div class=verse-container id=kv20.3:7.7><span>tamenaṁ, bhikkhave, nirayapālā mahantaṁ aṅgārapabbataṁ ādittaṁ sampajjalitaṁ sajotibhūtaṁ āropentipi oropentipi …pe… </span></div><p><div class=verse-container id=kv20.3:7.8><span>tamenaṁ, bhikkhave, nirayapālā uddhampādaṁ adhosiraṁ gahetvā tattāya lohakumbhiyā pakkhipanti ādittāya sampajjalitāya sajotibhūtāya. </span></div><p><div class=verse-container id=kv20.3:7.9><span>So tattha pheṇuddehakaṁ paccati, so tattha pheṇuddehakaṁ paccamāno sakimpi uddhaṁ gacchati, sakimpi adho gacchati, sakimpi tiriyaṁ gacchati. </span></div><p><div class=verse-container id=kv20.3:7.10><span>So tattha dukkhā tibbā kaṭukā vedanā vedayati, na ca tāva kālaṁ karoti yāva na taṁ pāpakammaṁ byantīhoti. </span></div><p><div class=verse-container id=kv20.3:7.11><span>Tamenaṁ, bhikkhave, nirayapālā mahāniraye pakkhipanti. </span></div><p><div class=verse-container id=kv20.3:7.12><span>So kho pana, bhikkhave, mahānirayo—</span></div><p><div class=verse-container id=kv20.3:8.1><span>Catukkaṇṇo catudvāro, </span></div><p><div class=verse-container id=kv20.3:8.2><span>vibhatto bhāgaso mito; </span></div><p><div class=verse-container id=kv20.3:8.3><span>Ayopākārapariyanto, </span></div><p><div class=verse-container id=kv20.3:8.4><span>ayasā paṭikujjito. </span></div><p><div class=verse-container id=kv20.3:9.1><span>Tassa ayomayā bhūmi, </span></div><p><div class=verse-container id=kv20.3:9.2><span>Jalitā tejasā yutā; </span></div><p><div class=verse-container id=kv20.3:9.3><span>Samantā yojanasataṁ, </span></div><p><div class=verse-container id=kv20.3:9.4><span>Pharitvā tiṭṭhati sabbadā”ti. </span></div><p><div class=verse-container id=kv20.3:10.1><span>Attheva suttantoti? </span></div><p><div class=verse-container id=kv20.3:10.2><span>Āmantā. </span></div><p><div class=verse-container id=kv20.3:10.3><span>Tena hi atthi nirayesu nirayapālāti. </span></div><p><div class=verse-container id=kv20.3:10.4><span>Nirayapālakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0020/kv0020P0002.html>Previous</a><a href=/canon/en/pli/ms/abhidhamma/kv/kv0020/kv0020P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>