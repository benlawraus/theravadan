<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0020.html> Niggahapaṇṇāsaka Vīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0020/kv0020P0005.html>Previous</a><a href=/canon/en/pli/ms/abhidhamma/kv/kv0021.html>Next</a></div><p id=kv20.6:0.1><span class=root>Kathāvatthu </span><br><p id=kv20.6:0.2><span class=root>Mahāpaṇṇāsaka </span><br><p id=kv20.6:0.3><span class=root>Vīsatimavagga </span><br><p id=kv20.6:0.4><span class="root big-bold">Ñāṇakathā </span><br><p id=kv20.6:1.1><span class=root>Dvādasavatthukaṁ ñāṇaṁ lokuttaranti? </span><br><p id=kv20.6:1.2><span class=root>Āmantā. </span><br><p id=kv20.6:1.3><span class=root>Dvādasa lokuttarañāṇānīti? </span><br><p id=kv20.6:1.4><span class=root>Na hevaṁ vattabbe …pe… </span><br><p id=kv20.6:1.5><span class=root>dvādasa lokuttarañāṇānīti? </span><br><p id=kv20.6:1.6><span class=root>Āmantā. </span><br><p id=kv20.6:1.7><span class=root>Dvādasa sotāpattimaggāti? </span><br><p id=kv20.6:1.8><span class=root>Na hevaṁ vattabbe …pe… </span><br><p id=kv20.6:1.9><span class=root>dvādasa sotāpattimaggāti? </span><br><p id=kv20.6:1.10><span class=root>Āmantā. </span><br><p id=kv20.6:1.11><span class=root>Dvādasa sotāpattiphalānīti? </span><br><p id=kv20.6:1.12><span class=root>Na hevaṁ vattabbe …pe… </span><br><p id=kv20.6:1.13><span class=root>dvādasa sakadāgāmimaggā …pe… </span><br><p id=kv20.6:1.14><span class=root>anāgāmimaggā …pe… </span><br><p id=kv20.6:1.15><span class=root>arahattamaggāti? </span><br><p id=kv20.6:1.16><span class=root>Na hevaṁ vattabbe …pe… </span><br><p id=kv20.6:1.17><span class=root>dvādasa arahattamaggāti? </span><br><p id=kv20.6:1.18><span class=root>Āmantā. </span><br><p id=kv20.6:1.19><span class=root>Dvādasa arahattaphalānīti? </span><br><p id=kv20.6:1.20><span class=root>Na hevaṁ vattabbe …pe…. </span><br><p id=kv20.6:2.1><span class=root>Na vattabbaṁ—</span><br><p id=kv20.6:2.2><span class=root>“dvādasavatthukaṁ ñāṇaṁ lokuttaran”ti? </span><br><p id=kv20.6:2.3><span class=root>Āmantā. </span><br><p id=kv20.6:2.4><span class=root>Nanu vuttaṁ bhagavatā—</span><br><p id=kv20.6:2.5><span class=root>“‘idaṁ dukkhaṁ ariyasaccan’ti me, bhikkhave, pubbe ananussutesu dhammesu cakkhuṁ udapādi, ñāṇaṁ udapādi, paññā udapādi, vijjā udapādi, āloko udapādi. </span><br><p id=kv20.6:2.6><span class=root>‘Taṁ kho panidaṁ dukkhaṁ ariyasaccaṁ pariññeyyan’ti me, bhikkhave …pe… </span><br><p id=kv20.6:2.7><span class=root>pariññātanti me, bhikkhave …pe… </span><br><p id=kv20.6:2.8><span class=root>‘idaṁ dukkhasamudayaṁ ariyasaccan’ti me, bhikkhave …pe… </span><br><p id=kv20.6:2.9><span class=root>‘taṁ kho panidaṁ dukkhasamudayaṁ ariyasaccaṁ pahātabban’ti me, bhikkhave …pe… </span><br><p id=kv20.6:2.10><span class=root>pahīnanti me, bhikkhave …pe… </span><br><p id=kv20.6:2.11><span class=root>‘idaṁ dukkhanirodhaṁ ariyasaccan’ti me, bhikkhave …pe… </span><br><p id=kv20.6:2.12><span class=root>‘taṁ kho panidaṁ dukkhanirodhaṁ ariyasaccaṁ sacchikātabban’ti me, bhikkhave …pe… </span><br><p id=kv20.6:2.13><span class=root>sacchikatanti me, bhikkhave …pe… </span><br><p id=kv20.6:2.14><span class=root>‘idaṁ dukkhanirodhagāminī paṭipadā ariyasaccan’ti me, bhikkhave …pe… </span><br><p id=kv20.6:2.15><span class=root>‘taṁ kho panidaṁ dukkhanirodhagāminī paṭipadā ariyasaccaṁ bhāvetabban’ti me, bhikkhave …pe… </span><br><p id=kv20.6:2.16><span class=root>bhāvitanti me, bhikkhave, pubbe ananussutesu dhammesu cakkhuṁ udapādi …pe… </span><br><p id=kv20.6:2.17><span class=root>āloko udapādī”ti. </span><br><p id=kv20.6:2.18><span class=root>Attheva suttantoti? </span><br><p id=kv20.6:2.19><span class=root>Āmantā. </span><br><p id=kv20.6:2.20><span class=root>Tena hi dvādasavatthukaṁ ñāṇaṁ lokuttaranti. </span><br><p id=kv20.6:2.21><span class=root>Ñāṇakathā niṭṭhitā. </span><br><p id=kv20.6:2.22><span class=root>Vīsatimo vaggo. </span><br><p id=kv20.6:2.23><span class=root>Tassuddānaṁ </span><br><p id=kv20.6:3.1><span class=root>Mātughātako ānantariko pitughātako ānantariko arahantaghātako ānantariko ruhiruppādako ānantariko saṅghabhedako ānantariko, natthi puthujjanassa ñāṇaṁ, natthi nirayesu nirayapālā, atthi devesu tiracchānagatā, pañcaṅgiko maggo, dvādasavatthukaṁ ñāṇaṁ lokuttaranti. </span><br><p id=kv20.6:3.2><span class=root>Catuttho paṇṇāsako. </span><br><p id=kv20.6:3.3><span class=root>Tassuddānaṁ </span><br><p id=kv20.6:4.1><span class=root>Niggaho, puññasañcayo, aṭṭhāsi, atītena ca mātughātako. </span><br></main><footer class="container footer"><small><a href=/about/>Contact info</a></small></footer>