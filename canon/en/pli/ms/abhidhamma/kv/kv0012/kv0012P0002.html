<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0012.html> Mahāpaṇṇāsaka Dvādasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0012/kv0012P0001.html>Previous</a><a href=/canon/en/pli/ms/abhidhamma/kv/kv0012/kv0012P0003.html>Next</a></div><p id=kv12.2:0.1><span class=root>Kathāvatthu </span><br><p id=kv12.2:0.2><span class=root>Mahāpaṇṇāsaka </span><br><p id=kv12.2:0.3><span class=root>Dvādasamavagga </span><br><p id=kv12.2:0.4><span class="root big-bold">Kammakathā </span><br><p id=kv12.2:1.1><span class=root>Sabbaṁ kammaṁ savipākanti? </span><br><p id=kv12.2:1.2><span class=root>Āmantā. </span><br><p id=kv12.2:1.3><span class=root>Sabbā cetanā savipākāti? </span><br><p id=kv12.2:1.4><span class=root>Na hevaṁ vattabbe …pe… </span><br><p id=kv12.2:1.5><span class=root>sabbā cetanā savipākāti? </span><br><p id=kv12.2:1.6><span class=root>Āmantā. </span><br><p id=kv12.2:1.7><span class=root>Vipākābyākatā cetanā savipākāti? </span><br><p id=kv12.2:1.8><span class=root>Na hevaṁ vattabbe …pe… </span><br><p id=kv12.2:1.9><span class=root>sabbā cetanā savipākāti? </span><br><p id=kv12.2:1.10><span class=root>Āmantā. </span><br><p id=kv12.2:1.11><span class=root>Kiriyābyākatā cetanā savipākāti? </span><br><p id=kv12.2:1.12><span class=root>Na hevaṁ vattabbe …pe…. </span><br><p id=kv12.2:2.1><span class=root>Sabbā cetanā savipākāti? </span><br><p id=kv12.2:2.2><span class=root>Āmantā. </span><br><p id=kv12.2:2.3><span class=root>Kāmāvacarā vipākābyākatā cetanā savipākāti? </span><br><p id=kv12.2:2.4><span class=root>Na hevaṁ vattabbe …pe… </span><br><p id=kv12.2:2.5><span class=root>sabbā cetanā savipākāti? </span><br><p id=kv12.2:2.6><span class=root>Āmantā. </span><br><p id=kv12.2:2.7><span class=root>Rūpāvacarā arūpāvacarā apariyāpannā vipākābyākatā cetanā savipākāti? </span><br><p id=kv12.2:2.8><span class=root>Na hevaṁ vattabbe …pe…. </span><br><p id=kv12.2:3.1><span class=root>Sabbā cetanā savipākāti? </span><br><p id=kv12.2:3.2><span class=root>Āmantā. </span><br><p id=kv12.2:3.3><span class=root>Kāmāvacarā kiriyābyākatā cetanā savipākāti? </span><br><p id=kv12.2:3.4><span class=root>Na hevaṁ vattabbe …pe… </span><br><p id=kv12.2:3.5><span class=root>sabbā cetanā savipākāti? </span><br><p id=kv12.2:3.6><span class=root>Āmantā. </span><br><p id=kv12.2:3.7><span class=root>Rūpāvacarā arūpāvacarā kiriyābyākatā cetanā savipākāti? </span><br><p id=kv12.2:3.8><span class=root>Na hevaṁ vattabbe …pe…. </span><br><p id=kv12.2:4.1><span class=root>Vipākābyākatā cetanā avipākāti? </span><br><p id=kv12.2:4.2><span class=root>Āmantā. </span><br><p id=kv12.2:4.3><span class=root>Hañci vipākābyākatā cetanā avipākā, no ca vata re vattabbe—</span><br><p id=kv12.2:4.4><span class=root>“sabbā cetanā savipākā”ti. </span><br><p id=kv12.2:5.1><span class=root>Kiriyābyākatā cetanā avipākāti? </span><br><p id=kv12.2:5.2><span class=root>Āmantā. </span><br><p id=kv12.2:5.3><span class=root>Hañci kiriyābyākatā cetanā avipākā, no ca vata re vattabbe—</span><br><p id=kv12.2:5.4><span class=root>“sabbā cetanā savipākā”ti. </span><br><p id=kv12.2:6.1><span class=root>Kāmāvacarā rūpāvacarā arūpāvacarā apariyāpannā vipākābyākatā cetanā avipākāti? </span><br><p id=kv12.2:6.2><span class=root>Āmantā. </span><br><p id=kv12.2:6.3><span class=root>Hañci apariyāpannā vipākābyākatā cetanā avipākā, no ca vata re vattabbe—</span><br><p id=kv12.2:6.4><span class=root>“sabbā cetanā savipākā”ti. </span><br><p id=kv12.2:7.1><span class=root>Kāmāvacarā rūpāvacarā arūpāvacarā kiriyābyākatā cetanā avipākāti? </span><br><p id=kv12.2:7.2><span class=root>Āmantā. </span><br><p id=kv12.2:7.3><span class=root>Hañci arūpāvacarā kiriyābyākatā cetanā avipākā, no ca vata re vattabbe—</span><br><p id=kv12.2:7.4><span class=root>“sabbā cetanā savipākā”ti. </span><br><p id=kv12.2:8.1><span class=root>Na vattabbaṁ—</span><br><p id=kv12.2:8.2><span class=root>“sabbaṁ kammaṁ savipākan”ti? </span><br><p id=kv12.2:8.3><span class=root>Āmantā. </span><br><p id=kv12.2:8.4><span class=root>Nanu vuttaṁ bhagavatā—</span><br><p id=kv12.2:8.5><span class=root>“nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁviditvā byantibhāvaṁ vadāmi, tañca kho diṭṭheva dhamme upapajje vā apare vā pariyāye”ti. </span><br><p id=kv12.2:8.6><span class=root>Attheva suttantoti? </span><br><p id=kv12.2:8.7><span class=root>Āmantā. </span><br><p id=kv12.2:8.8><span class=root>Tena hi sabbaṁ kammaṁ savipākanti. </span><br><p id=kv12.2:8.9><span class=root>Kammakathā niṭṭhitā. </span><br></main><footer class="container footer"><small><a href=/about/>Contact info</a></small></footer>