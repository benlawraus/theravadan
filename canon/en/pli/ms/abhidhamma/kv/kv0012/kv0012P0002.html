<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0012.html> Mahāpaṇṇāsaka Dvādasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0012/kv0012P0001.html>Previous</a><a href=/canon/en/pli/ms/abhidhamma/kv/kv0012/kv0012P0003.html>Next</a></div><p><div class=verse-container id=kv12.2:0.1><span>Kathāvatthu </span></div><p><div class=verse-container id=kv12.2:0.2><span>Mahāpaṇṇāsaka </span></div><p><div class=verse-container id=kv12.2:0.3><span>Dvādasamavagga </span></div><p><div class=verse-container id=kv12.2:0.4><span class=big-bold>Kammakathā </span></div><p><div class=verse-container id=kv12.2:1.1><span>Sabbaṁ kammaṁ savipākanti? </span></div><p><div class=verse-container id=kv12.2:1.2><span>Āmantā. </span></div><p><div class=verse-container id=kv12.2:1.3><span>Sabbā cetanā savipākāti? </span></div><p><div class=verse-container id=kv12.2:1.4><span>Na hevaṁ vattabbe …pe… </span></div><p><div class=verse-container id=kv12.2:1.5><span>sabbā cetanā savipākāti? </span></div><p><div class=verse-container id=kv12.2:1.6><span>Āmantā. </span></div><p><div class=verse-container id=kv12.2:1.7><span>Vipākābyākatā cetanā savipākāti? </span></div><p><div class=verse-container id=kv12.2:1.8><span>Na hevaṁ vattabbe …pe… </span></div><p><div class=verse-container id=kv12.2:1.9><span>sabbā cetanā savipākāti? </span></div><p><div class=verse-container id=kv12.2:1.10><span>Āmantā. </span></div><p><div class=verse-container id=kv12.2:1.11><span>Kiriyābyākatā cetanā savipākāti? </span></div><p><div class=verse-container id=kv12.2:1.12><span>Na hevaṁ vattabbe …pe…. </span></div><p><div class=verse-container id=kv12.2:2.1><span>Sabbā cetanā savipākāti? </span></div><p><div class=verse-container id=kv12.2:2.2><span>Āmantā. </span></div><p><div class=verse-container id=kv12.2:2.3><span>Kāmāvacarā vipākābyākatā cetanā savipākāti? </span></div><p><div class=verse-container id=kv12.2:2.4><span>Na hevaṁ vattabbe …pe… </span></div><p><div class=verse-container id=kv12.2:2.5><span>sabbā cetanā savipākāti? </span></div><p><div class=verse-container id=kv12.2:2.6><span>Āmantā. </span></div><p><div class=verse-container id=kv12.2:2.7><span>Rūpāvacarā arūpāvacarā apariyāpannā vipākābyākatā cetanā savipākāti? </span></div><p><div class=verse-container id=kv12.2:2.8><span>Na hevaṁ vattabbe …pe…. </span></div><p><div class=verse-container id=kv12.2:3.1><span>Sabbā cetanā savipākāti? </span></div><p><div class=verse-container id=kv12.2:3.2><span>Āmantā. </span></div><p><div class=verse-container id=kv12.2:3.3><span>Kāmāvacarā kiriyābyākatā cetanā savipākāti? </span></div><p><div class=verse-container id=kv12.2:3.4><span>Na hevaṁ vattabbe …pe… </span></div><p><div class=verse-container id=kv12.2:3.5><span>sabbā cetanā savipākāti? </span></div><p><div class=verse-container id=kv12.2:3.6><span>Āmantā. </span></div><p><div class=verse-container id=kv12.2:3.7><span>Rūpāvacarā arūpāvacarā kiriyābyākatā cetanā savipākāti? </span></div><p><div class=verse-container id=kv12.2:3.8><span>Na hevaṁ vattabbe …pe…. </span></div><p><div class=verse-container id=kv12.2:4.1><span>Vipākābyākatā cetanā avipākāti? </span></div><p><div class=verse-container id=kv12.2:4.2><span>Āmantā. </span></div><p><div class=verse-container id=kv12.2:4.3><span>Hañci vipākābyākatā cetanā avipākā, no ca vata re vattabbe—</span></div><p><div class=verse-container id=kv12.2:4.4><span>“sabbā cetanā savipākā”ti. </span></div><p><div class=verse-container id=kv12.2:5.1><span>Kiriyābyākatā cetanā avipākāti? </span></div><p><div class=verse-container id=kv12.2:5.2><span>Āmantā. </span></div><p><div class=verse-container id=kv12.2:5.3><span>Hañci kiriyābyākatā cetanā avipākā, no ca vata re vattabbe—</span></div><p><div class=verse-container id=kv12.2:5.4><span>“sabbā cetanā savipākā”ti. </span></div><p><div class=verse-container id=kv12.2:6.1><span>Kāmāvacarā rūpāvacarā arūpāvacarā apariyāpannā vipākābyākatā cetanā avipākāti? </span></div><p><div class=verse-container id=kv12.2:6.2><span>Āmantā. </span></div><p><div class=verse-container id=kv12.2:6.3><span>Hañci apariyāpannā vipākābyākatā cetanā avipākā, no ca vata re vattabbe—</span></div><p><div class=verse-container id=kv12.2:6.4><span>“sabbā cetanā savipākā”ti. </span></div><p><div class=verse-container id=kv12.2:7.1><span>Kāmāvacarā rūpāvacarā arūpāvacarā kiriyābyākatā cetanā avipākāti? </span></div><p><div class=verse-container id=kv12.2:7.2><span>Āmantā. </span></div><p><div class=verse-container id=kv12.2:7.3><span>Hañci arūpāvacarā kiriyābyākatā cetanā avipākā, no ca vata re vattabbe—</span></div><p><div class=verse-container id=kv12.2:7.4><span>“sabbā cetanā savipākā”ti. </span></div><p><div class=verse-container id=kv12.2:8.1><span>Na vattabbaṁ—</span></div><p><div class=verse-container id=kv12.2:8.2><span>“sabbaṁ kammaṁ savipākan”ti? </span></div><p><div class=verse-container id=kv12.2:8.3><span>Āmantā. </span></div><p><div class=verse-container id=kv12.2:8.4><span>Nanu vuttaṁ bhagavatā—</span></div><p><div class=verse-container id=kv12.2:8.5><span>“nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁviditvā byantibhāvaṁ vadāmi, tañca kho diṭṭheva dhamme upapajje vā apare vā pariyāye”ti. </span></div><p><div class=verse-container id=kv12.2:8.6><span>Attheva suttantoti? </span></div><p><div class=verse-container id=kv12.2:8.7><span>Āmantā. </span></div><p><div class=verse-container id=kv12.2:8.8><span>Tena hi sabbaṁ kammaṁ savipākanti. </span></div><p><div class=verse-container id=kv12.2:8.9><span>Kammakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0012/kv0012P0001.html>Previous</a><a href=/canon/en/pli/ms/abhidhamma/kv/kv0012/kv0012P0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>