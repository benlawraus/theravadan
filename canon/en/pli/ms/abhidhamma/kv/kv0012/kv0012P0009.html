<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0012.html> Mahāpaṇṇāsaka Dvādasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0012/kv0012P0008.html>Previous</a><a href=/canon/en/pli/ms/abhidhamma/kv/kv0012/kv0012P0010.html>Next</a></div><p id=kv12.9:0.1><span class=root>Kathāvatthu </span><br><p id=kv12.9:0.2><span class=root>Mahāpaṇṇāsaka </span><br><p id=kv12.9:0.3><span class=root>Dvādasamavagga </span><br><p id=kv12.9:0.4><span class="root big-bold">Duggatikathā </span><br><p id=kv12.9:1.1><span class=root>Diṭṭhisampannassa puggalassa pahīnā duggatīti? </span><br><p id=kv12.9:1.2><span class=root>Āmantā. </span><br><p id=kv12.9:1.3><span class=root>Diṭṭhisampanno puggalo āpāyike rūpe rajjeyyāti? </span><br><p id=kv12.9:1.4><span class=root>Āmantā. </span><br><p id=kv12.9:1.5><span class=root>Hañci diṭṭhisampanno puggalo āpāyike rūpe rajjeyya, no ca vata re vattabbe—</span><br><p id=kv12.9:1.6><span class=root>“diṭṭhisampannassa puggalassa pahīnā duggatī”ti. </span><br><p id=kv12.9:2.1><span class=root>Diṭṭhisampannassa puggalassa pahīnā duggatīti? </span><br><p id=kv12.9:2.2><span class=root>Āmantā. </span><br><p id=kv12.9:2.3><span class=root>Diṭṭhisampanno puggalo āpāyike sadde …pe… </span><br><p id=kv12.9:2.4><span class=root>gandhe … </span><br><p id=kv12.9:2.5><span class=root>rase … </span><br><p id=kv12.9:2.6><span class=root>phoṭṭhabbe …pe… </span><br><p id=kv12.9:2.7><span class=root>amanussitthiyā tiracchānagatitthiyā nāgakaññāya methunaṁ dhammaṁ paṭiseveyya, ajeḷakaṁ paṭiggaṇheyya, kukkuṭasūkaraṁ paṭiggaṇheyya, hatthigavassavaḷavaṁ paṭiggaṇheyya … </span><br><p id=kv12.9:2.8><span class=root>tittiravaṭṭakamorakapiñjaraṁ paṭiggaṇheyyāti? </span><br><p id=kv12.9:2.9><span class=root>Āmantā. </span><br><p id=kv12.9:2.10><span class=root>Hañci diṭṭhisampanno puggalo tittiravaṭṭakamorakapiñjaraṁ paṭiggaṇheyya, no ca vata re vattabbe—</span><br><p id=kv12.9:2.11><span class=root>“diṭṭhisampannassa puggalassa pahīnā duggatī”ti. </span><br><p id=kv12.9:3.1><span class=root>Diṭṭhisampannassa puggalassa pahīnā duggati, diṭṭhisampanno puggalo āpāyike rūpe rajjeyyāti? </span><br><p id=kv12.9:3.2><span class=root>Āmantā. </span><br><p id=kv12.9:3.3><span class=root>Arahato pahīnā duggati, arahā āpāyike rūpe rajjeyyāti? </span><br><p id=kv12.9:3.4><span class=root>Na hevaṁ vattabbe …pe… </span><br><p id=kv12.9:3.5><span class=root>diṭṭhisampannassa puggalassa pahīnā duggati, diṭṭhisampanno puggalo āpāyike sadde … </span><br><p id=kv12.9:3.6><span class=root>gandhe … </span><br><p id=kv12.9:3.7><span class=root>rase … </span><br><p id=kv12.9:3.8><span class=root>phoṭṭhabbe …pe… </span><br><p id=kv12.9:3.9><span class=root>tittiravaṭṭakamorakapiñjaraṁ paṭiggaṇheyyāti? </span><br><p id=kv12.9:3.10><span class=root>Āmantā. </span><br><p id=kv12.9:3.11><span class=root>Arahato pahīnā duggati, arahā tittiravaṭṭakamorakapiñjaraṁ paṭiggaṇheyyāti? </span><br><p id=kv12.9:3.12><span class=root>Na hevaṁ vattabbe …pe…. </span><br><p id=kv12.9:4.1><span class=root>Arahato pahīnā duggati, na ca arahā āpāyike rūpe rajjeyyāti? </span><br><p id=kv12.9:4.2><span class=root>Āmantā. </span><br><p id=kv12.9:4.3><span class=root>Diṭṭhisampannassa puggalassa pahīnā duggati, na ca diṭṭhisampanno puggalo āpāyike rūpe rajjeyyāti? </span><br><p id=kv12.9:4.4><span class=root>Na hevaṁ vattabbe …pe… </span><br><p id=kv12.9:4.5><span class=root>arahato pahīnā duggati, na ca arahā āpāyike sadde …pe… </span><br><p id=kv12.9:4.6><span class=root>gandhe …pe… </span><br><p id=kv12.9:4.7><span class=root>rase …pe… </span><br><p id=kv12.9:4.8><span class=root>phoṭṭhabbe …pe… </span><br><p id=kv12.9:4.9><span class=root>amanussitthiyā tiracchānagatitthiyā nāgakaññāya methunaṁ dhammaṁ paṭiseveyya, ajeḷakaṁ paṭiggaṇheyya, kukkuṭasūkaraṁ paṭiggaṇheyya, hatthigavassavaḷavaṁ paṭiggaṇheyya …pe… </span><br><p id=kv12.9:4.10><span class=root>tittiravaṭṭakamorakapiñjaraṁ paṭiggaṇheyyāti? </span><br><p id=kv12.9:4.11><span class=root>Āmantā. </span><br><p id=kv12.9:4.12><span class=root>Diṭṭhisampannassa puggalassa pahīnā duggati, na ca diṭṭhisampanno puggalo tittiravaṭṭakamorakapiñjaraṁ paṭiggaṇheyyāti? </span><br><p id=kv12.9:4.13><span class=root>Na hevaṁ vattabbe …pe…. </span><br><p id=kv12.9:5.1><span class=root>Na vattabbaṁ—</span><br><p id=kv12.9:5.2><span class=root>“diṭṭhisampannassa puggalassa pahīnā duggatī”ti? </span><br><p id=kv12.9:5.3><span class=root>Āmantā. </span><br><p id=kv12.9:5.4><span class=root>Diṭṭhisampanno puggalo nirayaṁ upapajjeyya …pe… </span><br><p id=kv12.9:5.5><span class=root>tiracchānayoniṁ upapajjeyya … </span><br><p id=kv12.9:5.6><span class=root>pettivisayaṁ upapajjeyyāti? </span><br><p id=kv12.9:5.7><span class=root>Na hevaṁ vattabbe. </span><br><p id=kv12.9:5.8><span class=root>Tena hi diṭṭhisampannassa puggalassa pahīnā duggatīti. </span><br><p id=kv12.9:5.9><span class=root>Duggatikathā niṭṭhitā. </span><br></main><footer class="container footer"><small><a href=/about>Contact info</a></small></footer>