<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0012.html> Mahāpaṇṇāsaka Dvādasamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0012.html>Previous</a><a href=/canon/en/pli/ms/abhidhamma/kv/kv0012/kv0012P0002.html>Next</a></div><p id=kv12.1:0.1><span class=root>Kathāvatthu </span><br><p id=kv12.1:0.2><span class=root>Anusayapaṇṇāsaka </span><br><p id=kv12.1:0.3><span class=root>Dvādasamavagga </span><br><p id=kv12.1:0.4><span class="root big-bold">Saṁvarokammantikathā </span><br><p id=kv12.1:1.1><span class=root>Saṁvaro kammanti? </span><br><p id=kv12.1:1.2><span class=root>Āmantā. </span><br><p id=kv12.1:1.3><span class=root>Cakkhundriyasaṁvaro cakkhukammanti? </span><br><p id=kv12.1:1.4><span class=root>Na hevaṁ vattabbe …pe… </span><br><p id=kv12.1:1.5><span class=root>sotindriyasaṁvaro …pe… </span><br><p id=kv12.1:1.6><span class=root>ghānindriyasaṁvaro …pe… </span><br><p id=kv12.1:1.7><span class=root>jivhindriyasaṁvaro …pe… </span><br><p id=kv12.1:1.8><span class=root>kāyindriyasaṁvaro kāyakammanti? </span><br><p id=kv12.1:1.9><span class=root>Na hevaṁ vattabbe …pe…. </span><br><p id=kv12.1:2.1><span class=root>Kāyindriyasaṁvaro kāyakammanti? </span><br><p id=kv12.1:2.2><span class=root>Āmantā. </span><br><p id=kv12.1:2.3><span class=root>Cakkhundriyasaṁvaro cakkhukammanti? </span><br><p id=kv12.1:2.4><span class=root>Na hevaṁ vattabbe …pe… </span><br><p id=kv12.1:2.5><span class=root>kāyindriyasaṁvaro kāyakammanti? </span><br><p id=kv12.1:2.6><span class=root>Āmantā. </span><br><p id=kv12.1:2.7><span class=root>Sotindriyasaṁvaro …pe… </span><br><p id=kv12.1:2.8><span class=root>ghānindriyasaṁvaro …pe… </span><br><p id=kv12.1:2.9><span class=root>jivhindriyasaṁvaro jivhākammanti? </span><br><p id=kv12.1:2.10><span class=root>Na hevaṁ vattabbe …pe… </span><br><p id=kv12.1:2.11><span class=root>manindriyasaṁvaro manokammanti? </span><br><p id=kv12.1:2.12><span class=root>Na hevaṁ vattabbe …pe…. </span><br><p id=kv12.1:3.1><span class=root>Manindriyasaṁvaro manokammanti? </span><br><p id=kv12.1:3.2><span class=root>Āmantā. </span><br><p id=kv12.1:3.3><span class=root>Cakkhundriyasaṁvaro cakkhukammanti? </span><br><p id=kv12.1:3.4><span class=root>Na hevaṁ vattabbe …pe… </span><br><p id=kv12.1:3.5><span class=root>manindriyasaṁvaro manokammanti? </span><br><p id=kv12.1:3.6><span class=root>Āmantā. </span><br><p id=kv12.1:3.7><span class=root>Sotindriyasaṁvaro …pe… </span><br><p id=kv12.1:3.8><span class=root>ghānindriyasaṁvaro … jivhindriyasaṁvaro …pe… </span><br><p id=kv12.1:3.9><span class=root>kāyindriyasaṁvaro kāyakammanti? </span><br><p id=kv12.1:3.10><span class=root>Na hevaṁ vattabbe …pe…. </span><br><p id=kv12.1:4.1><span class=root>Asaṁvaro kammanti? </span><br><p id=kv12.1:4.2><span class=root>Āmantā. </span><br><p id=kv12.1:4.3><span class=root>Cakkhundriyaasaṁvaro cakkhukammanti? </span><br><p id=kv12.1:4.4><span class=root>Na hevaṁ vattabbe …pe… </span><br><p id=kv12.1:4.5><span class=root>sotindriyaasaṁvaro …pe… </span><br><p id=kv12.1:4.6><span class=root>ghānindriyaasaṁvaro …pe… </span><br><p id=kv12.1:4.7><span class=root>jivhindriyaasaṁvaro …pe… </span><br><p id=kv12.1:4.8><span class=root>kāyindriyaasaṁvaro kāyakammanti? </span><br><p id=kv12.1:4.9><span class=root>Na hevaṁ vattabbe …pe…. </span><br><p id=kv12.1:5.1><span class=root>Kāyindriyaasaṁvaro kāyakammanti? </span><br><p id=kv12.1:5.2><span class=root>Āmantā. </span><br><p id=kv12.1:5.3><span class=root>Cakkhundriyaasaṁvaro cakkhukammanti? </span><br><p id=kv12.1:5.4><span class=root>Na hevaṁ vattabbe …pe… </span><br><p id=kv12.1:5.5><span class=root>kāyindriyaasaṁvaro kāyakammanti? </span><br><p id=kv12.1:5.6><span class=root>Āmantā. </span><br><p id=kv12.1:5.7><span class=root>Sotindriyaasaṁvaro …pe… </span><br><p id=kv12.1:5.8><span class=root>ghānindriyaasaṁvaro …pe… </span><br><p id=kv12.1:5.9><span class=root>jivhindriyaasaṁvaro jivhākammanti? </span><br><p id=kv12.1:5.10><span class=root>Na hevaṁ vattabbe …pe… </span><br><p id=kv12.1:5.11><span class=root>manindriyaasaṁvaro manokammanti? </span><br><p id=kv12.1:5.12><span class=root>Na hevaṁ vattabbe …pe…. </span><br><p id=kv12.1:6.1><span class=root>Manindriyaasaṁvaro manokammanti? </span><br><p id=kv12.1:6.2><span class=root>Āmantā. </span><br><p id=kv12.1:6.3><span class=root>Cakkhundriyaasaṁvaro cakkhukammanti? </span><br><p id=kv12.1:6.4><span class=root>Na hevaṁ vattabbe …pe… </span><br><p id=kv12.1:6.5><span class=root>manindriyaasaṁvaro manokammanti? </span><br><p id=kv12.1:6.6><span class=root>Āmantā. </span><br><p id=kv12.1:6.7><span class=root>Sotindriyaasaṁvaro …pe… </span><br><p id=kv12.1:6.8><span class=root>ghānindriyaasaṁvaro …pe… </span><br><p id=kv12.1:6.9><span class=root>jivhindriyaasaṁvaro …pe… </span><br><p id=kv12.1:6.10><span class=root>kāyindriyaasaṁvaro kāyakammanti? </span><br><p id=kv12.1:6.11><span class=root>Na hevaṁ vattabbe …pe…. </span><br><p id=kv12.1:7.1><span class=root>Na vattabbaṁ—</span><br><p id=kv12.1:7.2><span class=root>“saṁvaropi asaṁvaropi kamman”ti? </span><br><p id=kv12.1:7.3><span class=root>Āmantā. </span><br><p id=kv12.1:7.4><span class=root>Nanu vuttaṁ bhagavatā—</span><br><p id=kv12.1:7.5><span class=root>“idha, bhikkhave, bhikkhu cakkhunā rūpaṁ disvā nimittaggāhī hoti …pe… </span><br><p id=kv12.1:7.6><span class=root>na nimittaggāhī hoti, sotena saddaṁ sutvā …pe… </span><br><p id=kv12.1:7.7><span class=root>manasā dhammaṁ viññāya nimittaggāhī hoti …pe… </span><br><p id=kv12.1:7.8><span class=root>na nimittaggāhī hotī”ti. </span><br><p id=kv12.1:7.9><span class=root>Attheva suttantoti? </span><br><p id=kv12.1:7.10><span class=root>Āmantā. </span><br><p id=kv12.1:7.11><span class=root>Tena hi saṁvaropi asaṁvaropi kammanti. </span><br><p id=kv12.1:7.12><span class=root>Saṁvaro kammantikathā niṭṭhitā. </span><br></main><footer class="container footer"><small><a href=/about/>Contact info</a></small></footer>