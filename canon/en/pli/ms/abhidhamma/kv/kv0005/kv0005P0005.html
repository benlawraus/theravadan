<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0004.html>Previous</a><a href=/canon/en/pli/ms/abhidhamma/kv/kv0005/kv0005P0006.html>Next</a></div><p id=kv5.5:0.1><span class=root>Kathāvatthu </span><br><p id=kv5.5:0.2><span class=root>Mahāpaṇṇāsaka </span><br><p id=kv5.5:0.3><span class=root>Pañcamavagga </span><br><p id=kv5.5:0.4><span class="root big-bold">Paṭisambhidākathā </span><br><p id=kv5.5:1.1><span class=root>Sabbaṁ ñāṇaṁ paṭisambhidāti? </span><br><p id=kv5.5:1.2><span class=root>Āmantā. </span><br><p id=kv5.5:1.3><span class=root>Sammutiñāṇaṁ paṭisambhidāti? </span><br><p id=kv5.5:1.4><span class=root>Na hevaṁ vattabbe …pe… </span><br><p id=kv5.5:1.5><span class=root>sammutiñāṇaṁ paṭisambhidāti? </span><br><p id=kv5.5:1.6><span class=root>Āmantā. </span><br><p id=kv5.5:1.7><span class=root>Ye keci sammutiṁ jānanti, sabbe te paṭisambhidāpattāti? </span><br><p id=kv5.5:1.8><span class=root>Na hevaṁ vattabbe …pe… </span><br><p id=kv5.5:1.9><span class=root>sabbaṁ ñāṇaṁ paṭisambhidāti? </span><br><p id=kv5.5:1.10><span class=root>Āmantā. </span><br><p id=kv5.5:1.11><span class=root>Cetopariyāye ñāṇaṁ paṭisambhidāti? </span><br><p id=kv5.5:1.12><span class=root>Na hevaṁ vattabbe …pe… </span><br><p id=kv5.5:1.13><span class=root>cetopariyāye ñāṇaṁ paṭisambhidāti? </span><br><p id=kv5.5:1.14><span class=root>Āmantā. </span><br><p id=kv5.5:1.15><span class=root>Ye keci paracittaṁ jānanti, sabbe te paṭisambhidāpattāti? </span><br><p id=kv5.5:1.16><span class=root>Na hevaṁ vattabbe …pe…. </span><br><p id=kv5.5:2.1><span class=root>Sabbaṁ ñāṇaṁ paṭisambhidāti? </span><br><p id=kv5.5:2.2><span class=root>Āmantā. </span><br><p id=kv5.5:2.3><span class=root>Sabbā paññā paṭisambhidāti? </span><br><p id=kv5.5:2.4><span class=root>Na hevaṁ vattabbe …pe… </span><br><p id=kv5.5:2.5><span class=root>sabbā paññā paṭisambhidāti? </span><br><p id=kv5.5:2.6><span class=root>Āmantā. </span><br><p id=kv5.5:2.7><span class=root>Pathavīkasiṇaṁ samāpattiṁ samāpannassa atthi paññā, sā paññā paṭisambhidāti? </span><br><p id=kv5.5:2.8><span class=root>Na hevaṁ vattabbe …pe… </span><br><p id=kv5.5:2.9><span class=root>āpokasiṇaṁ …pe… </span><br><p id=kv5.5:2.10><span class=root>tejokasiṇaṁ …pe… </span><br><p id=kv5.5:2.11><span class=root>vāyokasiṇaṁ …pe… </span><br><p id=kv5.5:2.12><span class=root>nīlakasiṇaṁ …pe… </span><br><p id=kv5.5:2.13><span class=root>pītakasiṇaṁ …pe… </span><br><p id=kv5.5:2.14><span class=root>lohitakasiṇaṁ …pe… </span><br><p id=kv5.5:2.15><span class=root>odātakasiṇaṁ …pe… </span><br><p id=kv5.5:2.16><span class=root>ākāsānañcāyatanaṁ …pe… </span><br><p id=kv5.5:2.17><span class=root>viññāṇañcāyatanaṁ …pe… </span><br><p id=kv5.5:2.18><span class=root>ākiñcaññāyatanaṁ …pe… </span><br><p id=kv5.5:2.19><span class=root>nevasaññānāsaññāyatanaṁ samāpannassa …pe… </span><br><p id=kv5.5:2.20><span class=root>dānaṁ dadantassa …pe… </span><br><p id=kv5.5:2.21><span class=root>cīvaraṁ dadantassa …pe… </span><br><p id=kv5.5:2.22><span class=root>piṇḍapātaṁ dadantassa …pe… </span><br><p id=kv5.5:2.23><span class=root>senāsanaṁ dadantassa …pe… </span><br><p id=kv5.5:2.24><span class=root>gilānapaccayabhesajjaparikkhāraṁ dadantassa atthi paññā, sā paññā paṭisambhidāti? </span><br><p id=kv5.5:2.25><span class=root>Na hevaṁ vattabbe …pe…. </span><br><p id=kv5.5:3.1><span class=root>Na vattabbaṁ—</span><br><p id=kv5.5:3.2><span class=root>“sabbaṁ ñāṇaṁ paṭisambhidā”ti? </span><br><p id=kv5.5:3.3><span class=root>Āmantā. </span><br><p id=kv5.5:3.4><span class=root>Atthi lokuttarā paññā, sā paññā na paṭisambhidāti? </span><br><p id=kv5.5:3.5><span class=root>Na hevaṁ vattabbe …pe… </span><br><p id=kv5.5:3.6><span class=root>tena hi sabbaṁ ñāṇaṁ paṭisambhidāti. </span><br><p id=kv5.5:3.7><span class=root>Paṭisambhidākathā niṭṭhitā. </span><br></main><footer class="container footer"><small><a href=/about/>Contact info</a></small></footer>