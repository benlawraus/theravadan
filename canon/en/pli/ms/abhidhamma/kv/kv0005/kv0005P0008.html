<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0007.html>Previous</a><a href=/canon/en/pli/ms/abhidhamma/kv/kv0005/kv0005P0009.html>Next</a></div><p id=kv5.8:0.1><span class=root>Kathāvatthu </span><br><p id=kv5.8:0.2><span class=root>Mahāpaṇṇāsaka </span><br><p id=kv5.8:0.3><span class=root>Pañcamavagga </span><br><p id=kv5.8:0.4><span class="root big-bold">Anāgatañāṇakathā </span><br><p id=kv5.8:1.1><span class=root>Anāgate ñāṇaṁ atthīti? </span><br><p id=kv5.8:1.2><span class=root>Āmantā. </span><br><p id=kv5.8:1.3><span class=root>Anāgataṁ mūlato jānāti, hetuto jānāti, nidānato jānāti, sambhavato jānāti, pabhavato jānāti, samuṭṭhānato jānāti, āhārato jānāti, ārammaṇato jānāti, paccayato jānāti, samudayato jānātīti? </span><br><p id=kv5.8:1.4><span class=root>Na hevaṁ vattabbe …pe…. </span><br><p id=kv5.8:2.1><span class=root>Anāgate ñāṇaṁ atthīti? </span><br><p id=kv5.8:2.2><span class=root>Āmantā. </span><br><p id=kv5.8:2.3><span class=root>Anāgataṁ hetupaccayataṁ jānāti, ārammaṇapaccayataṁ jānāti, adhipatipaccayataṁ jānāti, anantarapaccayataṁ jānāti, samanantarapaccayataṁ jānātīti? </span><br><p id=kv5.8:2.4><span class=root>Na hevaṁ vattabbe …pe…. </span><br><p id=kv5.8:3.1><span class=root>Anāgate ñāṇaṁ atthīti? </span><br><p id=kv5.8:3.2><span class=root>Āmantā. </span><br><p id=kv5.8:3.3><span class=root>Gotrabhuno puggalassa sotāpattimagge ñāṇaṁ atthīti? </span><br><p id=kv5.8:3.4><span class=root>Na hevaṁ vattabbe …pe…. </span><br><p id=kv5.8:3.5><span class=root>Sotāpattiphalasacchikiriyāya paṭipannassa puggalassa sotāpattiphale ñāṇaṁ atthīti? </span><br><p id=kv5.8:3.6><span class=root>Na hevaṁ vattabbe …pe…. </span><br><p id=kv5.8:4.1><span class=root>Sakadāgāmi …pe… </span><br><p id=kv5.8:4.2><span class=root>anāgāmi …pe… </span><br><p id=kv5.8:4.3><span class=root>arahattasacchikiriyāya paṭipannassa puggalassa arahatte ñāṇaṁ atthīti? </span><br><p id=kv5.8:4.4><span class=root>Na hevaṁ vattabbe …pe…. </span><br><p id=kv5.8:5.1><span class=root>Na vattabbaṁ—</span><br><p id=kv5.8:5.2><span class=root>“anāgate ñāṇaṁ atthī”ti? </span><br><p id=kv5.8:5.3><span class=root>Āmantā. </span><br><p id=kv5.8:5.4><span class=root>Nanu vuttaṁ bhagavatā—</span><br><p id=kv5.8:5.5><span class=root>“pāṭaliputtassa kho, ānanda, tayo antarāyā bhavissanti—</span><br><p id=kv5.8:5.6><span class=root>aggito vā udakato vā mithubhedā vā”ti. </span><br><p id=kv5.8:5.7><span class=root>Attheva suttantoti? </span><br><p id=kv5.8:5.8><span class=root>Āmantā. </span><br><p id=kv5.8:5.9><span class=root>Tena hi anāgate ñāṇaṁ atthīti. </span><br><p id=kv5.8:5.10><span class=root>Anāgatañāṇakathā niṭṭhitā. </span><br></main><footer class="container footer"><small><a href=/about>Contact info</a></small></footer>