<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0002.html>Previous</a><a href=/canon/en/pli/ms/abhidhamma/kv/kv0005/kv0005P0004.html>Next</a></div><p><div class=verse-container id=kv5.3:0.1><span>Kathāvatthu </span></div><p><div class=verse-container id=kv5.3:0.2><span>Mahāpaṇṇāsaka </span></div><p><div class=verse-container id=kv5.3:0.3><span>Pañcamavagga </span></div><p><div class=verse-container id=kv5.3:0.4><span class=big-bold>Viparītakathā </span></div><p><div class=verse-container id=kv5.3:1.1><span>Pathavīkasiṇaṁ samāpattiṁ samāpannassa viparīte ñāṇanti? </span></div><p><div class=verse-container id=kv5.3:1.2><span>Āmantā. </span></div><p><div class=verse-container id=kv5.3:1.3><span>Anicce niccanti vipariyesoti? </span></div><p><div class=verse-container id=kv5.3:1.4><span>Na hevaṁ vattabbe …pe… </span></div><p><div class=verse-container id=kv5.3:1.5><span>dukkhe sukhanti …pe… </span></div><p><div class=verse-container id=kv5.3:1.6><span>anattani attāti …pe… </span></div><p><div class=verse-container id=kv5.3:1.7><span>asubhe subhanti vipariyesoti? </span></div><p><div class=verse-container id=kv5.3:1.8><span>Na hevaṁ vattabbe …pe…. </span></div><p><div class=verse-container id=kv5.3:2.1><span>Pathavīkasiṇaṁ samāpattiṁ samāpannassa viparīte ñāṇanti? </span></div><p><div class=verse-container id=kv5.3:2.2><span>Āmantā. </span></div><p><div class=verse-container id=kv5.3:2.3><span>Akusalanti? </span></div><p><div class=verse-container id=kv5.3:2.4><span>Na hevaṁ vattabbe …pe… </span></div><p><div class=verse-container id=kv5.3:2.5><span>nanu kusalanti? </span></div><p><div class=verse-container id=kv5.3:2.6><span>Āmantā. </span></div><p><div class=verse-container id=kv5.3:2.7><span>Hañci kusalaṁ, no ca vata re vattabbe—</span></div><p><div class=verse-container id=kv5.3:2.8><span>“pathavīkasiṇaṁ samāpattiṁ samāpannassa viparīte ñāṇan”ti. </span></div><p><div class=verse-container id=kv5.3:3.1><span>Anicce niccanti vipariyeso, so ca akusaloti? </span></div><p><div class=verse-container id=kv5.3:3.2><span>Āmantā. </span></div><p><div class=verse-container id=kv5.3:3.3><span>Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti? </span></div><p><div class=verse-container id=kv5.3:3.4><span>Na hevaṁ vattabbe …pe… </span></div><p><div class=verse-container id=kv5.3:3.5><span>dukkhe sukhanti …pe… </span></div><p><div class=verse-container id=kv5.3:3.6><span>anattani attāti …pe… </span></div><p><div class=verse-container id=kv5.3:3.7><span>asubhe subhanti vipariyeso, so ca akusaloti? </span></div><p><div class=verse-container id=kv5.3:3.8><span>Āmantā. </span></div><p><div class=verse-container id=kv5.3:3.9><span>Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti? </span></div><p><div class=verse-container id=kv5.3:3.10><span>Na hevaṁ vattabbe …pe…. </span></div><p><div class=verse-container id=kv5.3:4.1><span>Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti? </span></div><p><div class=verse-container id=kv5.3:4.2><span>Āmantā. </span></div><p><div class=verse-container id=kv5.3:4.3><span>Anicce niccanti vipariyeso, so ca kusaloti? </span></div><p><div class=verse-container id=kv5.3:4.4><span>Na hevaṁ vattabbe …pe… </span></div><p><div class=verse-container id=kv5.3:4.5><span>pathavīkasiṇaṁ samāpattiṁ samāpannassa viparīte ñāṇaṁ, tañca akusalanti? </span></div><p><div class=verse-container id=kv5.3:4.6><span>Āmantā. </span></div><p><div class=verse-container id=kv5.3:4.7><span>Dukkhe sukhanti …pe… </span></div><p><div class=verse-container id=kv5.3:4.8><span>anattani attāti …pe… </span></div><p><div class=verse-container id=kv5.3:4.9><span>asubhe subhanti vipariyeso, so ca kusaloti? </span></div><p><div class=verse-container id=kv5.3:4.10><span>Na hevaṁ vattabbe …pe…. </span></div><p><div class=verse-container id=kv5.3:5.1><span>Pathavīkasiṇaṁ samāpattiṁ samāpannassa viparīte ñāṇanti? </span></div><p><div class=verse-container id=kv5.3:5.2><span>Āmantā. </span></div><p><div class=verse-container id=kv5.3:5.3><span>Arahā pathavīkasiṇaṁ samāpattiṁ samāpajjeyyāti? </span></div><p><div class=verse-container id=kv5.3:5.4><span>Āmantā. </span></div><p><div class=verse-container id=kv5.3:5.5><span>Hañci arahā pathavīkasiṇaṁ samāpattiṁ samāpajjeyya, no ca vata re vattabbe—</span></div><p><div class=verse-container id=kv5.3:5.6><span>“pathavīkasiṇaṁ samāpattiṁ samāpannassa viparīte ñāṇan”ti. </span></div><p><div class=verse-container id=kv5.3:6.1><span>Pathavīkasiṇaṁ samāpattiṁ samāpannassa viparīte ñāṇaṁ, arahā pathavīkasiṇaṁ samāpattiṁ samāpajjeyyāti? </span></div><p><div class=verse-container id=kv5.3:6.2><span>Āmantā. </span></div><p><div class=verse-container id=kv5.3:6.3><span>Atthi arahato vipariyesoti? </span></div><p><div class=verse-container id=kv5.3:6.4><span>Na hevaṁ vattabbe …pe…. </span></div><p><div class=verse-container id=kv5.3:7.1><span>Atthi arahato vipariyesoti? </span></div><p><div class=verse-container id=kv5.3:7.2><span>Āmantā. </span></div><p><div class=verse-container id=kv5.3:7.3><span>Atthi arahato saññāvipariyeso cittavipariyeso diṭṭhivipariyesoti? </span></div><p><div class=verse-container id=kv5.3:7.4><span>Na hevaṁ vattabbe …pe…. </span></div><p><div class=verse-container id=kv5.3:8.1><span>Natthi arahato saññāvipariyeso cittavipariyeso diṭṭhivipariyesoti? </span></div><p><div class=verse-container id=kv5.3:8.2><span>Āmantā. </span></div><p><div class=verse-container id=kv5.3:8.3><span>Hañci natthi arahato saññāvipariyeso cittavipariyeso diṭṭhivipariyeso, no ca vata re vattabbe—</span></div><p><div class=verse-container id=kv5.3:8.4><span>“atthi arahato vipariyeso”ti. </span></div><p><div class=verse-container id=kv5.3:9.1><span>Na vattabbaṁ—</span></div><p><div class=verse-container id=kv5.3:9.2><span>pathavīkasiṇaṁ samāpattiṁ samāpannassa viparīte ñāṇanti? </span></div><p><div class=verse-container id=kv5.3:9.3><span>Āmantā. </span></div><p><div class=verse-container id=kv5.3:9.4><span>Pathavīkasiṇaṁ samāpattiṁ samāpajjantassa sabbeva pathavīti? </span></div><p><div class=verse-container id=kv5.3:9.5><span>Na hevaṁ vattabbe. </span></div><p><div class=verse-container id=kv5.3:9.6><span>Tena hi pathavīkasiṇaṁ samāpattiṁ samāpannassa viparīte ñāṇanti. </span></div><p><div class=verse-container id=kv5.3:10.1><span>Pathavīkasiṇaṁ samāpattiṁ samāpannassa viparīte ñāṇanti? </span></div><p><div class=verse-container id=kv5.3:10.2><span>Āmantā. </span></div><p><div class=verse-container id=kv5.3:10.3><span>Nanu pathavī atthi, atthi ca koci pathaviṁ pathavito samāpajjatīti? </span></div><p><div class=verse-container id=kv5.3:10.4><span>Āmantā. </span></div><p><div class=verse-container id=kv5.3:10.5><span>Hañci pathavī atthi, atthi ca koci pathaviṁ pathavito samāpajjati, no ca vata re vattabbe—</span></div><p><div class=verse-container id=kv5.3:10.6><span>“pathavīkasiṇaṁ samāpattiṁ samāpannassa viparīte ñāṇan”ti. </span></div><p><div class=verse-container id=kv5.3:11.1><span>Pathavī atthi, pathaviṁ pathavito samāpajjantassa viparītaṁ hotīti? </span></div><p><div class=verse-container id=kv5.3:11.2><span>Āmantā. </span></div><p><div class=verse-container id=kv5.3:11.3><span>Nibbānaṁ atthi, nibbānaṁ nibbānato samāpajjantassa viparītaṁ hotīti? </span></div><p><div class=verse-container id=kv5.3:11.4><span>Na hevaṁ vattabbe …pe… </span></div><p><div class=verse-container id=kv5.3:11.5><span>tena hi na vattabbaṁ—</span></div><p><div class=verse-container id=kv5.3:11.6><span>“pathavīkasiṇaṁ samāpattiṁ samāpannassa viparīte ñāṇan”ti. </span></div><p><div class=verse-container id=kv5.3:11.7><span>Viparītakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0005/kv0005P0002.html>Previous</a><a href=/canon/en/pli/ms/abhidhamma/kv/kv0005/kv0005P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>