<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0006.html>Previous</a><a href=/canon/en/pli/ms/abhidhamma/kv/kv0005/kv0005P0008.html>Next</a></div><p><div class=verse-container id=kv5.7:0.1><span>Kathāvatthu </span></div><p><div class=verse-container id=kv5.7:0.2><span>Mahāpaṇṇāsaka </span></div><p><div class=verse-container id=kv5.7:0.3><span>Pañcamavagga </span></div><p><div class=verse-container id=kv5.7:0.4><span class=big-bold>Cittārammaṇakathā </span></div><p><div class=verse-container id=kv5.7:1.1><span>Cetopariyāye ñāṇaṁ cittārammaṇaññeva na aññārammaṇanti? </span></div><p><div class=verse-container id=kv5.7:1.2><span>Āmantā. </span></div><p><div class=verse-container id=kv5.7:1.3><span>Nanu atthi koci sarāgaṁ cittaṁ “sarāgaṁ cittan”ti pajānātīti? </span></div><p><div class=verse-container id=kv5.7:1.4><span>Āmantā. </span></div><p><div class=verse-container id=kv5.7:1.5><span>Hañci atthi koci sarāgaṁ cittaṁ “sarāgaṁ cittan”ti pajānāti, no ca vata re vattabbe—</span></div><p><div class=verse-container id=kv5.7:1.6><span>“cetopariyāye ñāṇaṁ cittārammaṇaññeva na aññārammaṇan”ti. </span></div><p><div class=verse-container id=kv5.7:2.1><span>Nanu atthi koci vītarāgaṁ cittaṁ …pe… </span></div><p><div class=verse-container id=kv5.7:2.2><span>sadosaṁ cittaṁ … </span></div><p><div class=verse-container id=kv5.7:2.3><span>vītadosaṁ cittaṁ … </span></div><p><div class=verse-container id=kv5.7:2.4><span>samohaṁ cittaṁ … </span></div><p><div class=verse-container id=kv5.7:2.5><span>vītamohaṁ cittaṁ … </span></div><p><div class=verse-container id=kv5.7:2.6><span>saṅkhittaṁ cittaṁ … </span></div><p><div class=verse-container id=kv5.7:2.7><span>vikkhittaṁ cittaṁ … </span></div><p><div class=verse-container id=kv5.7:2.8><span>mahaggataṁ cittaṁ … </span></div><p><div class=verse-container id=kv5.7:2.9><span>amahaggataṁ cittaṁ … </span></div><p><div class=verse-container id=kv5.7:2.10><span>sauttaraṁ cittaṁ … </span></div><p><div class=verse-container id=kv5.7:2.11><span>anuttaraṁ cittaṁ … </span></div><p><div class=verse-container id=kv5.7:2.12><span>samāhitaṁ cittaṁ … </span></div><p><div class=verse-container id=kv5.7:2.13><span>asamāhitaṁ cittaṁ … </span></div><p><div class=verse-container id=kv5.7:2.14><span>vimuttaṁ cittaṁ …pe… </span></div><p><div class=verse-container id=kv5.7:2.15><span>avimuttaṁ cittaṁ “avimuttaṁ cittan”ti pajānātīti? </span></div><p><div class=verse-container id=kv5.7:2.16><span>Āmantā. </span></div><p><div class=verse-container id=kv5.7:2.17><span>Hañci atthi koci avimuttaṁ cittaṁ “avimuttaṁ cittan”ti pajānāti, no ca vata re vattabbe—</span></div><p><div class=verse-container id=kv5.7:2.18><span>“cetopariyāye ñāṇaṁ cittārammaṇaññeva na aññārammaṇan”ti. </span></div><p><div class=verse-container id=kv5.7:3.1><span>Phassārammaṇe ñāṇaṁ vattabbaṁ—</span></div><p><div class=verse-container id=kv5.7:3.2><span>“cetopariyāye ñāṇan”ti? </span></div><p><div class=verse-container id=kv5.7:3.3><span>Āmantā. </span></div><p><div class=verse-container id=kv5.7:3.4><span>Hañci phassārammaṇe ñāṇaṁ vattabbaṁ cetopariyāye ñāṇaṁ, no ca vata re vattabbe—</span></div><p><div class=verse-container id=kv5.7:3.5><span>“cetopariyāye ñāṇaṁ cittārammaṇaññeva na aññārammaṇan”ti. </span></div><p><div class=verse-container id=kv5.7:3.6><span>Vedanārammaṇe ñāṇaṁ …pe… </span></div><p><div class=verse-container id=kv5.7:3.7><span>saññārammaṇe ñāṇaṁ … </span></div><p><div class=verse-container id=kv5.7:3.8><span>cetanārammaṇe ñāṇaṁ … </span></div><p><div class=verse-container id=kv5.7:3.9><span>cittārammaṇe ñāṇaṁ … </span></div><p><div class=verse-container id=kv5.7:3.10><span>saddhārammaṇe ñāṇaṁ … </span></div><p><div class=verse-container id=kv5.7:3.11><span>vīriyārammaṇe ñāṇaṁ … </span></div><p><div class=verse-container id=kv5.7:3.12><span>satārammaṇe ñāṇaṁ … </span></div><p><div class=verse-container id=kv5.7:3.13><span>samādhārammaṇe ñāṇaṁ … </span></div><p><div class=verse-container id=kv5.7:3.14><span>paññārammaṇe ñāṇaṁ … </span></div><p><div class=verse-container id=kv5.7:3.15><span>rāgārammaṇe ñāṇaṁ … </span></div><p><div class=verse-container id=kv5.7:3.16><span>dosārammaṇe ñāṇaṁ … </span></div><p><div class=verse-container id=kv5.7:3.17><span>mohārammaṇe ñāṇaṁ …pe… </span></div><p><div class=verse-container id=kv5.7:3.18><span>anottappārammaṇe ñāṇaṁ vattabbaṁ—</span></div><p><div class=verse-container id=kv5.7:3.19><span>“cetopariyāye ñāṇan”ti? </span></div><p><div class=verse-container id=kv5.7:3.20><span>Āmantā. </span></div><p><div class=verse-container id=kv5.7:3.21><span>Hañci anottappārammaṇe ñāṇaṁ vattabbaṁ cetopariyāye ñāṇaṁ, no ca vata re vattabbe—</span></div><p><div class=verse-container id=kv5.7:3.22><span>“cetopariyāye ñāṇaṁ cittārammaṇaññeva na aññārammaṇan”ti. </span></div><p><div class=verse-container id=kv5.7:4.1><span>Phassārammaṇe ñāṇaṁ na vattabbaṁ—</span></div><p><div class=verse-container id=kv5.7:4.2><span>“cetopariyāye ñāṇan”ti? </span></div><p><div class=verse-container id=kv5.7:4.3><span>Āmantā. </span></div><p><div class=verse-container id=kv5.7:4.4><span>Phassapariyāye ñāṇanti? </span></div><p><div class=verse-container id=kv5.7:4.5><span>Na hevaṁ vattabbe …pe… </span></div><p><div class=verse-container id=kv5.7:4.6><span>vedanārammaṇe ñāṇaṁ …pe… </span></div><p><div class=verse-container id=kv5.7:4.7><span>saññārammaṇe ñāṇaṁ …pe… </span></div><p><div class=verse-container id=kv5.7:4.8><span>anottappārammaṇe ñāṇaṁ na vattabbaṁ—</span></div><p><div class=verse-container id=kv5.7:4.9><span>“cetopariyāye ñāṇan”ti? </span></div><p><div class=verse-container id=kv5.7:4.10><span>Āmantā. </span></div><p><div class=verse-container id=kv5.7:4.11><span>Anottappapariyāye ñāṇanti? </span></div><p><div class=verse-container id=kv5.7:4.12><span>Na hevaṁ vattabbe …pe…. </span></div><p><div class=verse-container id=kv5.7:5.1><span>Na vattabbaṁ—</span></div><p><div class=verse-container id=kv5.7:5.2><span>“cetopariyāye ñāṇaṁ cittārammaṇaññeva na aññārammaṇan”ti? </span></div><p><div class=verse-container id=kv5.7:5.3><span>Āmantā. </span></div><p><div class=verse-container id=kv5.7:5.4><span>Nanu cetopariyāye ñāṇanti? </span></div><p><div class=verse-container id=kv5.7:5.5><span>Āmantā. </span></div><p><div class=verse-container id=kv5.7:5.6><span>Hañci cetopariyāye ñāṇaṁ, tena vata re vattabbe—</span></div><p><div class=verse-container id=kv5.7:5.7><span>“cetopariyāye ñāṇaṁ cittārammaṇaññeva na aññārammaṇan”ti. </span></div><p><div class=verse-container id=kv5.7:5.8><span>Cittārammaṇakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0005/kv0005P0006.html>Previous</a><a href=/canon/en/pli/ms/abhidhamma/kv/kv0005/kv0005P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>