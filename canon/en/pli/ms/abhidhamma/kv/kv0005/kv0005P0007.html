<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0006.html>Previous</a><a href=/canon/en/pli/ms/abhidhamma/kv/kv0005/kv0005P0008.html>Next</a></div><p id=kv5.7:0.1><span class=root>Kathāvatthu </span><br><p id=kv5.7:0.2><span class=root>Mahāpaṇṇāsaka </span><br><p id=kv5.7:0.3><span class=root>Pañcamavagga </span><br><p id=kv5.7:0.4><span class="root big-bold">Cittārammaṇakathā </span><br><p id=kv5.7:1.1><span class=root>Cetopariyāye ñāṇaṁ cittārammaṇaññeva na aññārammaṇanti? </span><br><p id=kv5.7:1.2><span class=root>Āmantā. </span><br><p id=kv5.7:1.3><span class=root>Nanu atthi koci sarāgaṁ cittaṁ “sarāgaṁ cittan”ti pajānātīti? </span><br><p id=kv5.7:1.4><span class=root>Āmantā. </span><br><p id=kv5.7:1.5><span class=root>Hañci atthi koci sarāgaṁ cittaṁ “sarāgaṁ cittan”ti pajānāti, no ca vata re vattabbe—</span><br><p id=kv5.7:1.6><span class=root>“cetopariyāye ñāṇaṁ cittārammaṇaññeva na aññārammaṇan”ti. </span><br><p id=kv5.7:2.1><span class=root>Nanu atthi koci vītarāgaṁ cittaṁ …pe… </span><br><p id=kv5.7:2.2><span class=root>sadosaṁ cittaṁ … </span><br><p id=kv5.7:2.3><span class=root>vītadosaṁ cittaṁ … </span><br><p id=kv5.7:2.4><span class=root>samohaṁ cittaṁ … </span><br><p id=kv5.7:2.5><span class=root>vītamohaṁ cittaṁ … </span><br><p id=kv5.7:2.6><span class=root>saṅkhittaṁ cittaṁ … </span><br><p id=kv5.7:2.7><span class=root>vikkhittaṁ cittaṁ … </span><br><p id=kv5.7:2.8><span class=root>mahaggataṁ cittaṁ … </span><br><p id=kv5.7:2.9><span class=root>amahaggataṁ cittaṁ … </span><br><p id=kv5.7:2.10><span class=root>sauttaraṁ cittaṁ … </span><br><p id=kv5.7:2.11><span class=root>anuttaraṁ cittaṁ … </span><br><p id=kv5.7:2.12><span class=root>samāhitaṁ cittaṁ … </span><br><p id=kv5.7:2.13><span class=root>asamāhitaṁ cittaṁ … </span><br><p id=kv5.7:2.14><span class=root>vimuttaṁ cittaṁ …pe… </span><br><p id=kv5.7:2.15><span class=root>avimuttaṁ cittaṁ “avimuttaṁ cittan”ti pajānātīti? </span><br><p id=kv5.7:2.16><span class=root>Āmantā. </span><br><p id=kv5.7:2.17><span class=root>Hañci atthi koci avimuttaṁ cittaṁ “avimuttaṁ cittan”ti pajānāti, no ca vata re vattabbe—</span><br><p id=kv5.7:2.18><span class=root>“cetopariyāye ñāṇaṁ cittārammaṇaññeva na aññārammaṇan”ti. </span><br><p id=kv5.7:3.1><span class=root>Phassārammaṇe ñāṇaṁ vattabbaṁ—</span><br><p id=kv5.7:3.2><span class=root>“cetopariyāye ñāṇan”ti? </span><br><p id=kv5.7:3.3><span class=root>Āmantā. </span><br><p id=kv5.7:3.4><span class=root>Hañci phassārammaṇe ñāṇaṁ vattabbaṁ cetopariyāye ñāṇaṁ, no ca vata re vattabbe—</span><br><p id=kv5.7:3.5><span class=root>“cetopariyāye ñāṇaṁ cittārammaṇaññeva na aññārammaṇan”ti. </span><br><p id=kv5.7:3.6><span class=root>Vedanārammaṇe ñāṇaṁ …pe… </span><br><p id=kv5.7:3.7><span class=root>saññārammaṇe ñāṇaṁ … </span><br><p id=kv5.7:3.8><span class=root>cetanārammaṇe ñāṇaṁ … </span><br><p id=kv5.7:3.9><span class=root>cittārammaṇe ñāṇaṁ … </span><br><p id=kv5.7:3.10><span class=root>saddhārammaṇe ñāṇaṁ … </span><br><p id=kv5.7:3.11><span class=root>vīriyārammaṇe ñāṇaṁ … </span><br><p id=kv5.7:3.12><span class=root>satārammaṇe ñāṇaṁ … </span><br><p id=kv5.7:3.13><span class=root>samādhārammaṇe ñāṇaṁ … </span><br><p id=kv5.7:3.14><span class=root>paññārammaṇe ñāṇaṁ … </span><br><p id=kv5.7:3.15><span class=root>rāgārammaṇe ñāṇaṁ … </span><br><p id=kv5.7:3.16><span class=root>dosārammaṇe ñāṇaṁ … </span><br><p id=kv5.7:3.17><span class=root>mohārammaṇe ñāṇaṁ …pe… </span><br><p id=kv5.7:3.18><span class=root>anottappārammaṇe ñāṇaṁ vattabbaṁ—</span><br><p id=kv5.7:3.19><span class=root>“cetopariyāye ñāṇan”ti? </span><br><p id=kv5.7:3.20><span class=root>Āmantā. </span><br><p id=kv5.7:3.21><span class=root>Hañci anottappārammaṇe ñāṇaṁ vattabbaṁ cetopariyāye ñāṇaṁ, no ca vata re vattabbe—</span><br><p id=kv5.7:3.22><span class=root>“cetopariyāye ñāṇaṁ cittārammaṇaññeva na aññārammaṇan”ti. </span><br><p id=kv5.7:4.1><span class=root>Phassārammaṇe ñāṇaṁ na vattabbaṁ—</span><br><p id=kv5.7:4.2><span class=root>“cetopariyāye ñāṇan”ti? </span><br><p id=kv5.7:4.3><span class=root>Āmantā. </span><br><p id=kv5.7:4.4><span class=root>Phassapariyāye ñāṇanti? </span><br><p id=kv5.7:4.5><span class=root>Na hevaṁ vattabbe …pe… </span><br><p id=kv5.7:4.6><span class=root>vedanārammaṇe ñāṇaṁ …pe… </span><br><p id=kv5.7:4.7><span class=root>saññārammaṇe ñāṇaṁ …pe… </span><br><p id=kv5.7:4.8><span class=root>anottappārammaṇe ñāṇaṁ na vattabbaṁ—</span><br><p id=kv5.7:4.9><span class=root>“cetopariyāye ñāṇan”ti? </span><br><p id=kv5.7:4.10><span class=root>Āmantā. </span><br><p id=kv5.7:4.11><span class=root>Anottappapariyāye ñāṇanti? </span><br><p id=kv5.7:4.12><span class=root>Na hevaṁ vattabbe …pe…. </span><br><p id=kv5.7:5.1><span class=root>Na vattabbaṁ—</span><br><p id=kv5.7:5.2><span class=root>“cetopariyāye ñāṇaṁ cittārammaṇaññeva na aññārammaṇan”ti? </span><br><p id=kv5.7:5.3><span class=root>Āmantā. </span><br><p id=kv5.7:5.4><span class=root>Nanu cetopariyāye ñāṇanti? </span><br><p id=kv5.7:5.5><span class=root>Āmantā. </span><br><p id=kv5.7:5.6><span class=root>Hañci cetopariyāye ñāṇaṁ, tena vata re vattabbe—</span><br><p id=kv5.7:5.7><span class=root>“cetopariyāye ñāṇaṁ cittārammaṇaññeva na aññārammaṇan”ti. </span><br><p id=kv5.7:5.8><span class=root>Cittārammaṇakathā niṭṭhitā. </span><br></main><footer class="container footer"><small><a href=/about>Contact info</a></small></footer>