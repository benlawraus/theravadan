<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0009.html>Previous</a><a href=/canon/en/pli/ms/abhidhamma/kv/kv0006.html>Next</a></div><p id=kv5.10:0.1><span class=root>Kathāvatthu </span><br><p id=kv5.10:0.2><span class=root>Mahāpaṇṇāsaka </span><br><p id=kv5.10:0.3><span class=root>Pañcamavagga </span><br><p id=kv5.10:0.4><span class="root big-bold">Phalañāṇakathā </span><br><p id=kv5.10:1.1><span class=root>Sāvakassa phale ñāṇaṁ atthīti? </span><br><p id=kv5.10:1.2><span class=root>Āmantā. </span><br><p id=kv5.10:1.3><span class=root>Sāvako phalassa kataṁ paññāpetīti? </span><br><p id=kv5.10:1.4><span class=root>Na hevaṁ vattabbe …pe…. </span><br><p id=kv5.10:2.1><span class=root>Sāvakassa phale ñāṇaṁ atthīti? </span><br><p id=kv5.10:2.2><span class=root>Āmantā. </span><br><p id=kv5.10:2.3><span class=root>Atthi sāvakassa phalaparopariyatti indriyaparopariyatti puggalaparopariyattīti? </span><br><p id=kv5.10:2.4><span class=root>Na hevaṁ vattabbe …pe…. </span><br><p id=kv5.10:3.1><span class=root>Sāvakassa phale ñāṇaṁ atthīti? </span><br><p id=kv5.10:3.2><span class=root>Āmantā. </span><br><p id=kv5.10:3.3><span class=root>Atthi sāvakassa khandhapaññatti āyatanapaññatti dhātupaññatti saccapaññatti indriyapaññatti puggalapaññattīti? </span><br><p id=kv5.10:3.4><span class=root>Na hevaṁ vattabbe …pe…. </span><br><p id=kv5.10:4.1><span class=root>Sāvakassa phale ñāṇaṁ atthīti? </span><br><p id=kv5.10:4.2><span class=root>Āmantā. </span><br><p id=kv5.10:4.3><span class=root>Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti? </span><br><p id=kv5.10:4.4><span class=root>Na hevaṁ vattabbe …pe…. </span><br><p id=kv5.10:5.1><span class=root>Sāvakassa phale ñāṇaṁ atthīti? </span><br><p id=kv5.10:5.2><span class=root>Āmantā. </span><br><p id=kv5.10:5.3><span class=root>Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti? </span><br><p id=kv5.10:5.4><span class=root>Na hevaṁ vattabbe …pe…. </span><br><p id=kv5.10:6.1><span class=root>Na vattabbaṁ—</span><br><p id=kv5.10:6.2><span class=root>“sāvakassa phale ñāṇaṁ atthī”ti? </span><br><p id=kv5.10:6.3><span class=root>Āmantā. </span><br><p id=kv5.10:6.4><span class=root>Sāvako aññāṇīti? </span><br><p id=kv5.10:6.5><span class=root>Na hevaṁ vattabbe …pe… </span><br><p id=kv5.10:6.6><span class=root>tena hi sāvakassa phale ñāṇaṁ atthīti …pe…. </span><br><p id=kv5.10:6.7><span class=root>Phalañāṇakathā niṭṭhitā. </span><br><p id=kv5.10:6.8><span class=root>Pañcamo vaggo. </span><br><p id=kv5.10:6.9><span class=root>Tassuddānaṁ </span><br><p id=kv5.10:7.1><span class=root>Vimuttiñāṇaṁ vimuttaṁ, sekhassa asekhaṁ ñāṇaṁ, viparīte ñāṇaṁ, aniyatassa niyāmagamanāya atthi ñāṇaṁ, sabbaṁ ñāṇaṁ paṭisambhidāti, sammutiñāṇaṁ, cetopariyāye ñāṇaṁ, anāgate ñāṇaṁ, paṭuppanne ñāṇaṁ, sāvakassa phale ñāṇanti. </span><br><p id=kv5.10:7.2><span class=root>Mahāpaṇṇāsako. </span><br><p id=kv5.10:7.3><span class=root>Tassāpi uddānaṁ </span><br><p id=kv5.10:8.1><span class=root>Sattupaladdhiṁ, upaharato, balaṁ, gihi’ssa arahā ca, vimuttipañcamanti. </span><br></main><footer class="container footer"><small><a href=/about/>Contact info</a></small></footer>