<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005.html>Previous</a><a href=/canon/en/pli/ms/abhidhamma/kv/kv0005/kv0005P0002.html>Next</a></div><p><div class=verse-container id=kv5.1:0.1><span>Kathāvatthu </span></div><p><div class=verse-container id=kv5.1:0.2><span>Mahāpaṇṇāsaka </span></div><p><div class=verse-container id=kv5.1:0.3><span>Pañcamavagga </span></div><p><div class=verse-container id=kv5.1:0.4><span class=big-bold>Vimuttikathā </span></div><p><div class=verse-container id=kv5.1:1.1><span>Vimuttiñāṇaṁ vimuttanti? </span></div><p><div class=verse-container id=kv5.1:1.2><span>Āmantā. </span></div><p><div class=verse-container id=kv5.1:1.3><span>Yaṁ kiñci vimuttiñāṇaṁ sabbaṁ taṁ vimuttanti? </span></div><p><div class=verse-container id=kv5.1:1.4><span>Na hevaṁ vattabbe …pe…. </span></div><p><div class=verse-container id=kv5.1:1.5><span>Vimuttiñāṇaṁ vimuttanti? </span></div><p><div class=verse-container id=kv5.1:1.6><span>Āmantā. </span></div><p><div class=verse-container id=kv5.1:1.7><span>Paccavekkhaṇañāṇaṁ vimuttanti? </span></div><p><div class=verse-container id=kv5.1:1.8><span>Na hevaṁ vattabbe …pe…. </span></div><p><div class=verse-container id=kv5.1:2.1><span>Vimuttiñāṇaṁ vimuttanti? </span></div><p><div class=verse-container id=kv5.1:2.2><span>Āmantā. </span></div><p><div class=verse-container id=kv5.1:2.3><span>Gotrabhuno puggalassa vimuttiñāṇaṁ vimuttanti? </span></div><p><div class=verse-container id=kv5.1:2.4><span>Na hevaṁ vattabbe …pe… </span></div><p><div class=verse-container id=kv5.1:2.5><span>sotāpattiphalasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:2.6><span>Āmantā. </span></div><p><div class=verse-container id=kv5.1:2.7><span>Sotāpannassa ñāṇaṁ, sotāpattiphalaṁ pattassa paṭiladdhassa adhigatassa sacchikatassa ñāṇanti? </span></div><p><div class=verse-container id=kv5.1:2.8><span>Na hevaṁ vattabbe …pe… </span></div><p><div class=verse-container id=kv5.1:2.9><span>sakadāgāmiphalasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:2.10><span>Āmantā. </span></div><p><div class=verse-container id=kv5.1:2.11><span>Sakadāgāmissa ñāṇaṁ, sakadāgāmiphalaṁ pattassa paṭiladdhassa adhigatassa sacchikatassa ñāṇanti? </span></div><p><div class=verse-container id=kv5.1:2.12><span>Na hevaṁ vattabbe …pe… </span></div><p><div class=verse-container id=kv5.1:2.13><span>anāgāmiphalasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:2.14><span>Āmantā. </span></div><p><div class=verse-container id=kv5.1:2.15><span>Anāgāmissa ñāṇaṁ, anāgāmiphalaṁ pattassa paṭiladdhassa adhigatassa sacchikatassa ñāṇanti? </span></div><p><div class=verse-container id=kv5.1:2.16><span>Na hevaṁ vattabbe …pe… </span></div><p><div class=verse-container id=kv5.1:2.17><span>arahattasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:2.18><span>Āmantā. </span></div><p><div class=verse-container id=kv5.1:2.19><span>Arahato ñāṇaṁ, arahattaṁ pattassa paṭiladdhassa adhigatassa sacchikatassa ñāṇanti? </span></div><p><div class=verse-container id=kv5.1:2.20><span>Na hevaṁ vattabbe …pe…. </span></div><p><div class=verse-container id=kv5.1:3.1><span>Sotāpattiphalasamaṅgissa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.2><span>Āmantā. </span></div><p><div class=verse-container id=kv5.1:3.3><span>Sotāpattiphalasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.4><span>Na hevaṁ vattabbe …pe… </span></div><p><div class=verse-container id=kv5.1:3.5><span>sakadāgāmiphalasamaṅgissa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.6><span>Āmantā. </span></div><p><div class=verse-container id=kv5.1:3.7><span>Sakadāgāmiphalasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.8><span>Na hevaṁ vattabbe …pe… </span></div><p><div class=verse-container id=kv5.1:3.9><span>anāgāmiphalasamaṅgissa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.10><span>Āmantā. </span></div><p><div class=verse-container id=kv5.1:3.11><span>Anāgāmiphalasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.12><span>Na hevaṁ vattabbe …pe… </span></div><p><div class=verse-container id=kv5.1:3.13><span>arahattaphalasamaṅgissa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.14><span>Āmantā. </span></div><p><div class=verse-container id=kv5.1:3.15><span>Arahattasacchikiriyāya paṭipannassa puggalassa vimuttiñāṇaṁ vimuttanti? </span></div><p><div class=verse-container id=kv5.1:3.16><span>Na hevaṁ vattabbe …pe…. </span></div><p><div class=verse-container id=kv5.1:4.1><span>Sotāpattiphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.2><span>Āmantā. </span></div><p><div class=verse-container id=kv5.1:4.3><span>Sotāpattiphalasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.4><span>Na hevaṁ vattabbe …pe… </span></div><p><div class=verse-container id=kv5.1:4.5><span>sakadāgāmiphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.6><span>Āmantā. </span></div><p><div class=verse-container id=kv5.1:4.7><span>Sakadāgāmiphalasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.8><span>Na hevaṁ vattabbe …pe… </span></div><p><div class=verse-container id=kv5.1:4.9><span>anāgāmiphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.10><span>Āmantā. </span></div><p><div class=verse-container id=kv5.1:4.11><span>Anāgāmiphalasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.12><span>Na hevaṁ vattabbe …pe… </span></div><p><div class=verse-container id=kv5.1:4.13><span>arahattaphalasamaṅgissa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.14><span>Āmantā. </span></div><p><div class=verse-container id=kv5.1:4.15><span>Arahattasacchikiriyāya paṭipannassa puggalassa vimuttiñāṇaṁ vimuttantaṁ ca phalaṁ pattassa ñāṇanti? </span></div><p><div class=verse-container id=kv5.1:4.16><span>Na hevaṁ vattabbe …pe…. </span></div><p><div class=verse-container id=kv5.1:4.17><span>Vimuttikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0005.html>Previous</a><a href=/canon/en/pli/ms/abhidhamma/kv/kv0005/kv0005P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>