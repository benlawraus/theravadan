<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0005.html> Mahāpaṇṇāsaka Pañcamavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0005/kv0005P0005.html>Previous</a><a href=/canon/en/pli/ms/abhidhamma/kv/kv0005/kv0005P0007.html>Next</a></div><p id=kv5.6:0.1><span class=root>Kathāvatthu </span><br><p id=kv5.6:0.2><span class=root>Mahāpaṇṇāsaka </span><br><p id=kv5.6:0.3><span class=root>Pañcamavagga </span><br><p id=kv5.6:0.4><span class="root big-bold">Sammutiñāṇakathā </span><br><p id=kv5.6:1.1><span class=root>Na vattabbaṁ—</span><br><p id=kv5.6:1.2><span class=root>“sammutiñāṇaṁ saccārammaṇaññeva na aññārammaṇan”ti? </span><br><p id=kv5.6:1.3><span class=root>Āmantā. </span><br><p id=kv5.6:1.4><span class=root>Nanu pathavīkasiṇaṁ samāpattiṁ samāpannassa atthi ñāṇaṁ, pathavīkasiṇañca sammutisaccamhīti? </span><br><p id=kv5.6:1.5><span class=root>Āmantā. </span><br><p id=kv5.6:1.6><span class=root>Hañci pathavīkasiṇaṁ samāpattiṁ samāpannassa atthi ñāṇaṁ, pathavīkasiṇañca sammutisaccamhi, tena vata re vattabbe—</span><br><p id=kv5.6:1.7><span class=root>“sammutiñāṇaṁ saccārammaṇaññeva na aññārammaṇan”ti. </span><br><p id=kv5.6:2.1><span class=root>Na vattabbaṁ—</span><br><p id=kv5.6:2.2><span class=root>“sammutiñāṇaṁ saccārammaṇaññeva na aññārammaṇan”ti? </span><br><p id=kv5.6:2.3><span class=root>Āmantā …pe… </span><br><p id=kv5.6:2.4><span class=root>nanu āpokasiṇaṁ …pe… </span><br><p id=kv5.6:2.5><span class=root>tejokasiṇaṁ …pe… </span><br><p id=kv5.6:2.6><span class=root>gilānapaccayabhesajjaparikkhāraṁ dadantassa atthi ñāṇaṁ, gilānapaccayabhesajjaparikkhāro ca sammutisaccamhīti? </span><br><p id=kv5.6:2.7><span class=root>Āmantā. </span><br><p id=kv5.6:2.8><span class=root>Hañci gilānapaccayabhesajjaparikkhāraṁ dadantassa atthi ñāṇaṁ, gilānapaccayabhesajjaparikkhāro ca sammutisaccamhi, tena vata re vattabbe—</span><br><p id=kv5.6:2.9><span class=root>“sammutiñāṇaṁ saccārammaṇaññeva na aññārammaṇan”ti. </span><br><p id=kv5.6:3.1><span class=root>Sammutiñāṇaṁ saccārammaṇaññeva na aññārammaṇanti? </span><br><p id=kv5.6:3.2><span class=root>Āmantā. </span><br><p id=kv5.6:3.3><span class=root>Tena ñāṇena dukkhaṁ parijānāti, samudayaṁ pajahati, nirodhaṁ sacchikaroti, maggaṁ bhāvetīti? </span><br><p id=kv5.6:3.4><span class=root>Na hevaṁ vattabbe …pe…. </span><br><p id=kv5.6:3.5><span class=root>Sammutiñāṇakathā niṭṭhitā. </span><br></main><footer class="container footer"><small><a href=/about>Contact info</a></small></footer>