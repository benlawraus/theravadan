<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0005.html>Previous</a><a href=/canon/en/pli/ms/abhidhamma/kv/kv0003/kv0003P0007.html>Next</a></div><p><div class=verse-container id=kv3.6:0.1><span>Kathāvatthu </span></div><p><div class=verse-container id=kv3.6:0.2><span>Mahāpaṇṇāsaka </span></div><p><div class=verse-container id=kv3.6:0.3><span>Tatiyavagga </span></div><p><div class=verse-container id=kv3.6:0.4><span class=big-bold>Aṭṭhamakassaindriyakathā </span></div><p><div class=verse-container id=kv3.6:1.1><span>Aṭṭhamakassa puggalassa natthi saddhindriyanti? </span></div><p><div class=verse-container id=kv3.6:1.2><span>Āmantā. </span></div><p><div class=verse-container id=kv3.6:1.3><span>Aṭṭhamakassa puggalassa natthi saddhāti? </span></div><p><div class=verse-container id=kv3.6:1.4><span>Na hevaṁ vattabbe. </span></div><p><div class=verse-container id=kv3.6:1.5><span>Aṭṭhamakassa puggalassa natthi vīriyindriyaṁ …pe… </span></div><p><div class=verse-container id=kv3.6:1.6><span>natthi satindriyaṁ …pe… </span></div><p><div class=verse-container id=kv3.6:1.7><span>natthi samādhindriyaṁ …pe… </span></div><p><div class=verse-container id=kv3.6:1.8><span>natthi paññindriyanti? </span></div><p><div class=verse-container id=kv3.6:1.9><span>Āmantā. </span></div><p><div class=verse-container id=kv3.6:1.10><span>Aṭṭhamakassa puggalassa natthi paññāti? </span></div><p><div class=verse-container id=kv3.6:1.11><span>Na hevaṁ vattabbe …pe…. </span></div><p><div class=verse-container id=kv3.6:2.1><span>Aṭṭhamakassa puggalassa atthi saddhāti? </span></div><p><div class=verse-container id=kv3.6:2.2><span>Āmantā. </span></div><p><div class=verse-container id=kv3.6:2.3><span>Aṭṭhamakassa puggalassa atthi saddhindriyanti? </span></div><p><div class=verse-container id=kv3.6:2.4><span>Na hevaṁ vattabbe …pe… </span></div><p><div class=verse-container id=kv3.6:2.5><span>aṭṭhamakassa puggalassa atthi vīriyaṁ …pe… </span></div><p><div class=verse-container id=kv3.6:2.6><span>atthi sati … </span></div><p><div class=verse-container id=kv3.6:2.7><span>atthi samādhi … </span></div><p><div class=verse-container id=kv3.6:2.8><span>atthi paññāti? </span></div><p><div class=verse-container id=kv3.6:2.9><span>Āmantā. </span></div><p><div class=verse-container id=kv3.6:2.10><span>Aṭṭhamakassa puggalassa atthi paññindriyanti? </span></div><p><div class=verse-container id=kv3.6:2.11><span>Na hevaṁ vattabbe …pe…. </span></div><p><div class=verse-container id=kv3.6:3.1><span>Aṭṭhamakassa puggalassa atthi mano, atthi manindriyanti? </span></div><p><div class=verse-container id=kv3.6:3.2><span>Āmantā. </span></div><p><div class=verse-container id=kv3.6:3.3><span>Aṭṭhamakassa puggalassa atthi saddhā, atthi saddhindriyanti? </span></div><p><div class=verse-container id=kv3.6:3.4><span>Na hevaṁ vattabbe …pe… </span></div><p><div class=verse-container id=kv3.6:3.5><span>aṭṭhamakassa puggalassa atthi mano, atthi manindriyanti? </span></div><p><div class=verse-container id=kv3.6:3.6><span>Āmantā. </span></div><p><div class=verse-container id=kv3.6:3.7><span>Aṭṭhamakassa puggalassa atthi paññā, atthi paññindriyanti? </span></div><p><div class=verse-container id=kv3.6:3.8><span>Na hevaṁ vattabbe …pe…. </span></div><p><div class=verse-container id=kv3.6:4.1><span>Aṭṭhamakassa puggalassa atthi somanassaṁ, atthi somanassindriyaṁ, atthi jīvitaṁ, atthi jīvitindriyanti? </span></div><p><div class=verse-container id=kv3.6:4.2><span>Āmantā. </span></div><p><div class=verse-container id=kv3.6:4.3><span>Aṭṭhamakassa puggalassa atthi saddhā, atthi saddhindriyanti? </span></div><p><div class=verse-container id=kv3.6:4.4><span>Na hevaṁ vattabbe …pe… </span></div><p><div class=verse-container id=kv3.6:4.5><span>aṭṭhamakassa puggalassa atthi jīvitaṁ, atthi jīvitindriyanti? </span></div><p><div class=verse-container id=kv3.6:4.6><span>Āmantā. </span></div><p><div class=verse-container id=kv3.6:4.7><span>Aṭṭhamakassa puggalassa …pe… </span></div><p><div class=verse-container id=kv3.6:4.8><span>atthi paññā, atthi paññindriyanti? </span></div><p><div class=verse-container id=kv3.6:4.9><span>Na hevaṁ vattabbe …pe…. </span></div><p><div class=verse-container id=kv3.6:5.1><span>Aṭṭhamakassa puggalassa atthi saddhā, natthi saddhindriyanti? </span></div><p><div class=verse-container id=kv3.6:5.2><span>Āmantā. </span></div><p><div class=verse-container id=kv3.6:5.3><span>Aṭṭhamakassa puggalassa atthi mano, natthi manindriyanti? </span></div><p><div class=verse-container id=kv3.6:5.4><span>Na hevaṁ vattabbe …pe…. </span></div><p><div class=verse-container id=kv3.6:6.1><span>Aṭṭhamakassa puggalassa atthi saddhā, natthi saddhindriyanti? </span></div><p><div class=verse-container id=kv3.6:6.2><span>Āmantā. </span></div><p><div class=verse-container id=kv3.6:6.3><span>Aṭṭhamakassa puggalassa atthi somanassaṁ, natthi somanassindriyanti …pe… atthi jīvitaṁ, natthi jīvitindriyanti? </span></div><p><div class=verse-container id=kv3.6:6.4><span>Na hevaṁ vattabbe …pe… </span></div><p><div class=verse-container id=kv3.6:6.5><span>aṭṭhamakassa puggalassa atthi paññā, natthi paññindriyanti? </span></div><p><div class=verse-container id=kv3.6:6.6><span>Āmantā. </span></div><p><div class=verse-container id=kv3.6:6.7><span>Aṭṭhamakassa puggalassa atthi mano, natthi manindriyanti? </span></div><p><div class=verse-container id=kv3.6:6.8><span>Atthi somanassaṁ, natthi somanassindriyanti? </span></div><p><div class=verse-container id=kv3.6:6.9><span>Atthi jīvitaṁ, natthi jīvitindriyanti? </span></div><p><div class=verse-container id=kv3.6:6.10><span>Na hevaṁ vattabbe …pe…. </span></div><p><div class=verse-container id=kv3.6:7.1><span>Aṭṭhamakassa puggalassa natthi saddhindriyanti? </span></div><p><div class=verse-container id=kv3.6:7.2><span>Āmantā. </span></div><p><div class=verse-container id=kv3.6:7.3><span>Aṭṭhamako puggalo assaddhoti? </span></div><p><div class=verse-container id=kv3.6:7.4><span>Na hevaṁ vattabbe …pe… </span></div><p><div class=verse-container id=kv3.6:7.5><span>aṭṭhamakassa puggalassa natthi vīriyindriyanti? </span></div><p><div class=verse-container id=kv3.6:7.6><span>Āmantā. </span></div><p><div class=verse-container id=kv3.6:7.7><span>Aṭṭhamako puggalo kusīto hīnavīriyoti? </span></div><p><div class=verse-container id=kv3.6:7.8><span>Na hevaṁ vattabbe …pe… </span></div><p><div class=verse-container id=kv3.6:7.9><span>aṭṭhamakassa puggalassa natthi satindriyanti? </span></div><p><div class=verse-container id=kv3.6:7.10><span>Āmantā. </span></div><p><div class=verse-container id=kv3.6:7.11><span>Aṭṭhamako puggalo muṭṭhassati asampajānoti? </span></div><p><div class=verse-container id=kv3.6:7.12><span>Na hevaṁ vattabbe …pe… </span></div><p><div class=verse-container id=kv3.6:7.13><span>aṭṭhamakassa puggalassa natthi samādhindriyanti? </span></div><p><div class=verse-container id=kv3.6:7.14><span>Āmantā. </span></div><p><div class=verse-container id=kv3.6:7.15><span>Aṭṭhamako puggalo asamāhito vibbhantacittoti? </span></div><p><div class=verse-container id=kv3.6:7.16><span>Na hevaṁ vattabbe …pe… </span></div><p><div class=verse-container id=kv3.6:7.17><span>aṭṭhamakassa puggalassa natthi paññindriyanti? </span></div><p><div class=verse-container id=kv3.6:7.18><span>Āmantā. </span></div><p><div class=verse-container id=kv3.6:7.19><span>Aṭṭhamako puggalo duppañño elamūgoti? </span></div><p><div class=verse-container id=kv3.6:7.20><span>Na hevaṁ vattabbe …pe…. </span></div><p><div class=verse-container id=kv3.6:8.1><span>Aṭṭhamakassa puggalassa atthi saddhā, sā ca saddhā niyyānikāti? </span></div><p><div class=verse-container id=kv3.6:8.2><span>Āmantā. </span></div><p><div class=verse-container id=kv3.6:8.3><span>Hañci aṭṭhamakassa puggalassa atthi saddhā, sā ca saddhā niyyānikā, no ca vata re vattabbe—</span></div><p><div class=verse-container id=kv3.6:8.4><span>“aṭṭhamakassa puggalassa natthi saddhindriyan”ti. </span></div><p><div class=verse-container id=kv3.6:8.5><span>Aṭṭhamakassa puggalassa atthi vīriyaṁ, tañca vīriyaṁ niyyānikaṁ; </span></div><p><div class=verse-container id=kv3.6:8.6><span>atthi sati, sā ca sati niyyānikā; </span></div><p><div class=verse-container id=kv3.6:8.7><span>atthi samādhi, so ca samādhi niyyāniko; </span></div><p><div class=verse-container id=kv3.6:8.8><span>atthi paññā, sā ca paññā niyyānikāti? </span></div><p><div class=verse-container id=kv3.6:8.9><span>Āmantā. </span></div><p><div class=verse-container id=kv3.6:8.10><span>Hañci aṭṭhamakassa puggalassa atthi paññā, sā ca paññā niyyānikā, no ca vata re vattabbe—</span></div><p><div class=verse-container id=kv3.6:8.11><span>“aṭṭhamakassa puggalassa natthi paññindriyan”ti. </span></div><p><div class=verse-container id=kv3.6:9.1><span>Sakadāgāmiphalasacchikiriyāya paṭipannassa puggalassa atthi saddhā, atthi saddhindriyanti? </span></div><p><div class=verse-container id=kv3.6:9.2><span>Āmantā. </span></div><p><div class=verse-container id=kv3.6:9.3><span>Aṭṭhamakassa puggalassa atthi saddhā, atthi saddhindriyanti? </span></div><p><div class=verse-container id=kv3.6:9.4><span>Na hevaṁ vattabbe …pe… </span></div><p><div class=verse-container id=kv3.6:9.5><span>sakadāgāmiphalasacchikiriyāya paṭipannassa puggalassa atthi paññā, atthi paññindriyanti? </span></div><p><div class=verse-container id=kv3.6:9.6><span>Āmantā. </span></div><p><div class=verse-container id=kv3.6:9.7><span>Aṭṭhamakassa puggalassa atthi paññā, atthi paññindriyanti? </span></div><p><div class=verse-container id=kv3.6:9.8><span>Na hevaṁ vattabbe …pe…. </span></div><p><div class=verse-container id=kv3.6:10.1><span>Anāgāmiphalasacchikiriyāya paṭipannassa puggalassa … </span></div><p><div class=verse-container id=kv3.6:10.2><span>arahattasacchikiriyāya paṭipannassa puggalassa atthi saddhā, atthi saddhindriyaṁ …pe… </span></div><p><div class=verse-container id=kv3.6:10.3><span>atthi paññā, atthi paññindriyanti? </span></div><p><div class=verse-container id=kv3.6:10.4><span>Āmantā. </span></div><p><div class=verse-container id=kv3.6:10.5><span>Aṭṭhamakassa puggalassa atthi paññā, atthi paññindriyanti? </span></div><p><div class=verse-container id=kv3.6:10.6><span>Na hevaṁ vattabbe …pe…. </span></div><p><div class=verse-container id=kv3.6:11.1><span>Aṭṭhamakassa puggalassa atthi saddhā, natthi saddhindriyanti? </span></div><p><div class=verse-container id=kv3.6:11.2><span>Āmantā. </span></div><p><div class=verse-container id=kv3.6:11.3><span>Sakadāgāmiphalasacchikiriyāya paṭipannassa puggalassa atthi saddhā, natthi saddhindriyanti? </span></div><p><div class=verse-container id=kv3.6:11.4><span>Na hevaṁ vattabbe …pe… </span></div><p><div class=verse-container id=kv3.6:11.5><span>aṭṭhamakassa puggalassa atthi paññā, natthi paññindriyanti? </span></div><p><div class=verse-container id=kv3.6:11.6><span>Āmantā. </span></div><p><div class=verse-container id=kv3.6:11.7><span>Sakadāgāmiphalasacchikiriyāya paṭipannassa puggalassa atthi paññā, natthi paññindriyanti? </span></div><p><div class=verse-container id=kv3.6:11.8><span>Na hevaṁ vattabbe …pe…. </span></div><p><div class=verse-container id=kv3.6:12.1><span>Aṭṭhamakassa puggalassa atthi saddhā, natthi saddhindriyanti …pe… </span></div><p><div class=verse-container id=kv3.6:12.2><span>atthi paññā, natthi paññindriyanti? </span></div><p><div class=verse-container id=kv3.6:12.3><span>Āmantā. </span></div><p><div class=verse-container id=kv3.6:12.4><span>Anāgāmiphalasacchikiriyāya paṭipannassa puggalassa … </span></div><p><div class=verse-container id=kv3.6:12.5><span>arahattasacchikiriyāya paṭipannassa puggalassa atthi paññā, natthi paññindriyanti? </span></div><p><div class=verse-container id=kv3.6:12.6><span>Na hevaṁ vattabbe …pe…. </span></div><p><div class=verse-container id=kv3.6:13.1><span>Aṭṭhamakassa puggalassa natthi pañcindriyānīti? </span></div><p><div class=verse-container id=kv3.6:13.2><span>Āmantā. </span></div><p><div class=verse-container id=kv3.6:13.3><span>Nanu vuttaṁ bhagavatā—</span></div><p><div class=verse-container id=kv3.6:13.4><span>“pañcimāni, bhikkhave, indriyāni. </span></div><p><div class=verse-container id=kv3.6:13.5><span>Katamāni pañca? </span></div><p><div class=verse-container id=kv3.6:13.6><span>Saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ—</span></div><p><div class=verse-container id=kv3.6:13.7><span>imāni kho, bhikkhave, pañcindriyāni. </span></div><p><div class=verse-container id=kv3.6:13.8><span>Imesaṁ kho, bhikkhave, pañcannaṁ indriyānaṁ samattā paripūrattā arahā hoti. </span></div><p><div class=verse-container id=kv3.6:13.9><span>Tato mudutarehi arahattasacchikiriyāya paṭipanno hoti, tato mudutarehi anāgāmī hoti, tato mudutarehi anāgāmiphalasacchikiriyāya paṭipanno hoti, tato mudutarehi sakadāgāmī hoti, tato mudutarehi sakadāgāmiphalasacchikiriyāya paṭipanno hoti, tato mudutarehi sotāpanno hoti, tato mudutarehi sotāpattiphalasacchikiriyāya paṭipanno hoti. </span></div><p><div class=verse-container id=kv3.6:13.10><span>Yassa kho, bhikkhave, imāni pañcindriyāni sabbena sabbaṁ sabbathā sabbaṁ natthi, tamahaṁ ‘bāhiro puthujjanapakkhe ṭhito’ti vadāmī”ti. </span></div><p><div class=verse-container id=kv3.6:13.11><span>Attheva suttantoti? </span></div><p><div class=verse-container id=kv3.6:13.12><span>Āmantā. </span></div><p><div class=verse-container id=kv3.6:13.13><span>Aṭṭhamako puggalo bāhiro puthujjanapakkhe ṭhitoti? </span></div><p><div class=verse-container id=kv3.6:13.14><span>Na hevaṁ vattabbe …pe… </span></div><p><div class=verse-container id=kv3.6:13.15><span>tena hi aṭṭhamakassa puggalassa atthi pañcindriyānīti. </span></div><p><div class=verse-container id=kv3.6:13.16><span>Aṭṭhamakassa indriyakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0003/kv0003P0005.html>Previous</a><a href=/canon/en/pli/ms/abhidhamma/kv/kv0003/kv0003P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>