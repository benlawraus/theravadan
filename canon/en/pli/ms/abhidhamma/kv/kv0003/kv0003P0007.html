<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0006.html>Previous</a><a href=/canon/en/pli/ms/abhidhamma/kv/kv0003/kv0003P0008.html>Next</a></div><p><div class=verse-container id=kv3.7:0.1><span>Kathāvatthu </span></div><p><div class=verse-container id=kv3.7:0.2><span>Mahāpaṇṇāsaka </span></div><p><div class=verse-container id=kv3.7:0.3><span>Tatiyavagga </span></div><p><div class=verse-container id=kv3.7:0.4><span class=big-bold>Dibbacakkhukathā </span></div><p><div class=verse-container id=kv3.7:1.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:1.2><span>Āmantā. </span></div><p><div class=verse-container id=kv3.7:1.3><span>Maṁsacakkhuṁ dibbacakkhuṁ, dibbacakkhuṁ maṁsacakkhunti? </span></div><p><div class=verse-container id=kv3.7:1.4><span>Na hevaṁ vattabbe …pe…. </span></div><p><div class=verse-container id=kv3.7:2.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:2.2><span>Āmantā. </span></div><p><div class=verse-container id=kv3.7:2.3><span>Yādisaṁ maṁsacakkhuṁ tādisaṁ dibbacakkhuṁ, yādisaṁ dibbacakkhuṁ tādisaṁ maṁsacakkhunti? </span></div><p><div class=verse-container id=kv3.7:2.4><span>Na hevaṁ vattabbe …pe…. </span></div><p><div class=verse-container id=kv3.7:3.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:3.2><span>Āmantā. </span></div><p><div class=verse-container id=kv3.7:3.3><span>Taññeva maṁsacakkhuṁ taṁ dibbacakkhuṁ, taṁ dibbacakkhuṁ taṁ maṁsacakkhunti? </span></div><p><div class=verse-container id=kv3.7:3.4><span>Na hevaṁ vattabbe …pe…. </span></div><p><div class=verse-container id=kv3.7:4.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:4.2><span>Āmantā. </span></div><p><div class=verse-container id=kv3.7:4.3><span>Yādiso maṁsacakkhussa visayo ānubhāvo gocaro tādiso dibbassa cakkhussa visayo ānubhāvo gocaroti? </span></div><p><div class=verse-container id=kv3.7:4.4><span>Na hevaṁ vattabbe …pe…. </span></div><p><div class=verse-container id=kv3.7:5.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:5.2><span>Āmantā. </span></div><p><div class=verse-container id=kv3.7:5.3><span>Upādinnaṁ hutvā anupādinnaṁ hotīti? </span></div><p><div class=verse-container id=kv3.7:5.4><span>Na hevaṁ vattabbe …pe…. </span></div><p><div class=verse-container id=kv3.7:6.1><span>Upādinnaṁ hutvā anupādinnaṁ hotīti? </span></div><p><div class=verse-container id=kv3.7:6.2><span>Āmantā. </span></div><p><div class=verse-container id=kv3.7:6.3><span>Kāmāvacaraṁ hutvā rūpāvacaraṁ hotīti? </span></div><p><div class=verse-container id=kv3.7:6.4><span>Na hevaṁ vattabbe …pe…. </span></div><p><div class=verse-container id=kv3.7:7.1><span>Kāmāvacaraṁ hutvā rūpāvacaraṁ hotīti? </span></div><p><div class=verse-container id=kv3.7:7.2><span>Āmantā. </span></div><p><div class=verse-container id=kv3.7:7.3><span>Rūpāvacaraṁ hutvā arūpāvacaraṁ hotīti? </span></div><p><div class=verse-container id=kv3.7:7.4><span>Na hevaṁ vattabbe …pe…. </span></div><p><div class=verse-container id=kv3.7:8.1><span>Rūpāvacaraṁ hutvā arūpāvacaraṁ hotīti? </span></div><p><div class=verse-container id=kv3.7:8.2><span>Āmantā. </span></div><p><div class=verse-container id=kv3.7:8.3><span>Pariyāpannaṁ hutvā apariyāpannaṁ hotīti? </span></div><p><div class=verse-container id=kv3.7:8.4><span>Na hevaṁ vattabbe …pe…. </span></div><p><div class=verse-container id=kv3.7:9.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:9.2><span>Āmantā. </span></div><p><div class=verse-container id=kv3.7:9.3><span>Dibbacakkhuṁ dhammupatthaddhaṁ maṁsacakkhuṁ hotīti? </span></div><p><div class=verse-container id=kv3.7:9.4><span>Na hevaṁ vattabbe …pe…. </span></div><p><div class=verse-container id=kv3.7:10.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:10.2><span>Āmantā. </span></div><p><div class=verse-container id=kv3.7:10.3><span>Dibbacakkhuṁ dhammupatthaddhaṁ paññācakkhuṁ hotīti? </span></div><p><div class=verse-container id=kv3.7:10.4><span>Na hevaṁ vattabbe …pe…. </span></div><p><div class=verse-container id=kv3.7:11.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:11.2><span>Āmantā. </span></div><p><div class=verse-container id=kv3.7:11.3><span>Dibbacakkhuṁ dhammupatthaddhaṁ maṁsacakkhuṁ hotīti? </span></div><p><div class=verse-container id=kv3.7:11.4><span>Na hevaṁ vattabbe …pe…. </span></div><p><div class=verse-container id=kv3.7:12.1><span>Maṁsacakkhuṁ dhammupatthaddhaṁ dibbacakkhuṁ hotīti? </span></div><p><div class=verse-container id=kv3.7:12.2><span>Āmantā. </span></div><p><div class=verse-container id=kv3.7:12.3><span>Dveva cakkhūnīti? </span></div><p><div class=verse-container id=kv3.7:12.4><span>Na hevaṁ vattabbe …pe… </span></div><p><div class=verse-container id=kv3.7:12.5><span>dveva cakkhūnīti? </span></div><p><div class=verse-container id=kv3.7:12.6><span>Āmantā. </span></div><p><div class=verse-container id=kv3.7:12.7><span>Nanu tīṇi cakkhūni vuttāni bhagavatā—</span></div><p><div class=verse-container id=kv3.7:12.8><span>maṁsacakkhuṁ, dibbacakkhuṁ, paññācakkhunti? </span></div><p><div class=verse-container id=kv3.7:12.9><span>Āmantā. </span></div><p><div class=verse-container id=kv3.7:12.10><span>Hañci tīṇi cakkhūni vuttāni bhagavatā—</span></div><p><div class=verse-container id=kv3.7:12.11><span>maṁsacakkhuṁ, dibbacakkhuṁ, paññācakkhuṁ, no ca vata re vattabbe—</span></div><p><div class=verse-container id=kv3.7:12.12><span>“dveva cakkhūnī”ti. </span></div><p><div class=verse-container id=kv3.7:13.1><span>Dveva cakkhūnīti? </span></div><p><div class=verse-container id=kv3.7:13.2><span>Āmantā. </span></div><p><div class=verse-container id=kv3.7:13.3><span>Nanu vuttaṁ bhagavatā—</span></div><p><div class=verse-container id=kv3.7:13.4><span>“tīṇimāni, bhikkhave, cakkhūni. </span></div><p><div class=verse-container id=kv3.7:13.5><span>Katamāni tīṇi? </span></div><p><div class=verse-container id=kv3.7:13.6><span>Maṁsacakkhuṁ, dibbacakkhuṁ, paññācakkhunti—</span></div><p><div class=verse-container id=kv3.7:13.7><span>imāni kho, bhikkhave, tīṇi cakkhūnī”ti. </span></div><p><div class=verse-container id=kv3.7:14.1><span>“Maṁsacakkhuṁ dibbacakkhuṁ, </span></div><p><div class=verse-container id=kv3.7:14.2><span>Paññācakkhuṁ anuttaraṁ; </span></div><p><div class=verse-container id=kv3.7:14.3><span>Etāni tīṇi cakkhūni, </span></div><p><div class=verse-container id=kv3.7:14.4><span>Akkhāsi purisuttamo. </span></div><p><div class=verse-container id=kv3.7:15.1><span>Maṁsacakkhussa uppādo, </span></div><p><div class=verse-container id=kv3.7:15.2><span>maggo dibbassa cakkhuno; </span></div><p><div class=verse-container id=kv3.7:15.3><span>Yadā ca ñāṇaṁ udapādi, </span></div><p><div class=verse-container id=kv3.7:15.4><span>paññācakkhuṁ anuttaraṁ; </span></div><p><div class=verse-container id=kv3.7:15.5><span>Tassa cakkhussa paṭilābhā, </span></div><p><div class=verse-container id=kv3.7:15.6><span>sabbadukkhā pamuccatī”ti. </span></div><p><div class=verse-container id=kv3.7:16.1><span>Attheva suttantoti? </span></div><p><div class=verse-container id=kv3.7:16.2><span>Āmantā. </span></div><p><div class=verse-container id=kv3.7:16.3><span>Tena hi na vattabbaṁ—</span></div><p><div class=verse-container id=kv3.7:16.4><span>“dveva cakkhūnī”ti. </span></div><p><div class=verse-container id=kv3.7:16.5><span>Dibbacakkhukathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0003/kv0003P0006.html>Previous</a><a href=/canon/en/pli/ms/abhidhamma/kv/kv0003/kv0003P0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>