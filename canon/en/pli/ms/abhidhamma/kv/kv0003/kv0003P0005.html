<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0004.html>Previous</a><a href=/canon/en/pli/ms/abhidhamma/kv/kv0003/kv0003P0006.html>Next</a></div><p><div class=verse-container id=kv3.5:0.1><span>Kathāvatthu </span></div><p><div class=verse-container id=kv3.5:0.2><span>Mahāpaṇṇāsaka </span></div><p><div class=verse-container id=kv3.5:0.3><span>Tatiyavagga </span></div><p><div class=verse-container id=kv3.5:0.4><span class=big-bold>Aṭṭhamakakathā </span></div><p><div class=verse-container id=kv3.5:1.1><span>Aṭṭhamakassa puggalassa diṭṭhipariyuṭṭhānaṁ pahīnanti? </span></div><p><div class=verse-container id=kv3.5:1.2><span>Āmantā. </span></div><p><div class=verse-container id=kv3.5:1.3><span>Aṭṭhamako puggalo sotāpanno sotāpattiphalappatto paṭiladdho adhigato sacchikato upasampajja viharati, kāyena phusitvā viharatīti? </span></div><p><div class=verse-container id=kv3.5:1.4><span>Na hevaṁ vattabbe …pe…. </span></div><p><div class=verse-container id=kv3.5:2.1><span>Aṭṭhamakassa puggalassa vicikicchāpariyuṭṭhānaṁ pahīnanti? </span></div><p><div class=verse-container id=kv3.5:2.2><span>Āmantā. </span></div><p><div class=verse-container id=kv3.5:2.3><span>Aṭṭhamako puggalo sotāpanno sotāpattiphalappatto …pe… kāyena phusitvā viharatīti? </span></div><p><div class=verse-container id=kv3.5:2.4><span>Na hevaṁ vattabbe …pe…. </span></div><p><div class=verse-container id=kv3.5:3.1><span>Aṭṭhamakassa puggalassa diṭṭhipariyuṭṭhānaṁ pahīnanti? </span></div><p><div class=verse-container id=kv3.5:3.2><span>Āmantā. </span></div><p><div class=verse-container id=kv3.5:3.3><span>Aṭṭhamakassa puggalassa diṭṭhānusayo pahīnoti? </span></div><p><div class=verse-container id=kv3.5:3.4><span>Na hevaṁ vattabbe …pe… </span></div><p><div class=verse-container id=kv3.5:3.5><span>aṭṭhamakassa puggalassa diṭṭhipariyuṭṭhānaṁ pahīnanti? </span></div><p><div class=verse-container id=kv3.5:3.6><span>Āmantā. </span></div><p><div class=verse-container id=kv3.5:3.7><span>Aṭṭhamakassa puggalassa vicikicchānusayo … sīlabbataparāmāso pahīnoti? </span></div><p><div class=verse-container id=kv3.5:3.8><span>Na hevaṁ vattabbe …pe…. </span></div><p><div class=verse-container id=kv3.5:4.1><span>Aṭṭhamakassa puggalassa vicikicchāpariyuṭṭhānaṁ pahīnanti? </span></div><p><div class=verse-container id=kv3.5:4.2><span>Āmantā. </span></div><p><div class=verse-container id=kv3.5:4.3><span>Aṭṭhamakassa puggalassa vicikicchānusayo pahīnoti? </span></div><p><div class=verse-container id=kv3.5:4.4><span>Na hevaṁ vattabbe …pe… </span></div><p><div class=verse-container id=kv3.5:4.5><span>aṭṭhamakassa puggalassa vicikicchāpariyuṭṭhānaṁ pahīnanti? </span></div><p><div class=verse-container id=kv3.5:4.6><span>Āmantā. </span></div><p><div class=verse-container id=kv3.5:4.7><span>Aṭṭhamakassa puggalassa diṭṭhānusayo … sīlabbataparāmāso pahīnoti? </span></div><p><div class=verse-container id=kv3.5:4.8><span>Na hevaṁ vattabbe …pe… </span></div><p><div class=verse-container id=kv3.5:5.1><span>Aṭṭhamakassa puggalassa diṭṭhānusayo appahīnoti? </span></div><p><div class=verse-container id=kv3.5:5.2><span>Āmantā. </span></div><p><div class=verse-container id=kv3.5:5.3><span>Aṭṭhamakassa puggalassa diṭṭhipariyuṭṭhānaṁ appahīnanti? </span></div><p><div class=verse-container id=kv3.5:5.4><span>Na hevaṁ vattabbe …pe… </span></div><p><div class=verse-container id=kv3.5:5.5><span>aṭṭhamakassa puggalassa diṭṭhānusayo appahīnoti? </span></div><p><div class=verse-container id=kv3.5:5.6><span>Āmantā. </span></div><p><div class=verse-container id=kv3.5:5.7><span>Aṭṭhamakassa puggalassa vicikicchāpariyuṭṭhānaṁ appahīnanti? </span></div><p><div class=verse-container id=kv3.5:5.8><span>Na hevaṁ vattabbe …pe…. </span></div><p><div class=verse-container id=kv3.5:6.1><span>Aṭṭhamakassa puggalassa vicikicchānusayo … sīlabbataparāmāso appahīnoti? </span></div><p><div class=verse-container id=kv3.5:6.2><span>Āmantā. </span></div><p><div class=verse-container id=kv3.5:6.3><span>Aṭṭhamakassa puggalassa diṭṭhipariyuṭṭhānaṁ appahīnanti? </span></div><p><div class=verse-container id=kv3.5:6.4><span>Na hevaṁ vattabbe …pe… </span></div><p><div class=verse-container id=kv3.5:6.5><span>aṭṭhamakassa puggalassa sīlabbataparāmāso appahīnoti? </span></div><p><div class=verse-container id=kv3.5:6.6><span>Āmantā. </span></div><p><div class=verse-container id=kv3.5:6.7><span>Aṭṭhamakassa puggalassa vicikicchāpariyuṭṭhānaṁ appahīnanti? </span></div><p><div class=verse-container id=kv3.5:6.8><span>Na hevaṁ vattabbe …pe…. </span></div><p><div class=verse-container id=kv3.5:7.1><span>Aṭṭhamakassa puggalassa diṭṭhipariyuṭṭhānaṁ pahīnanti? </span></div><p><div class=verse-container id=kv3.5:7.2><span>Āmantā. </span></div><p><div class=verse-container id=kv3.5:7.3><span>Aṭṭhamakassa puggalassa diṭṭhipariyuṭṭhānapahānāya maggo bhāvitoti? </span></div><p><div class=verse-container id=kv3.5:7.4><span>Na hevaṁ vattabbe …pe… </span></div><p><div class=verse-container id=kv3.5:7.5><span>aṭṭhamakassa puggalassa diṭṭhipariyuṭṭhānaṁ pahīnanti? </span></div><p><div class=verse-container id=kv3.5:7.6><span>Āmantā. </span></div><p><div class=verse-container id=kv3.5:7.7><span>Aṭṭhamakassa puggalassa diṭṭhipariyuṭṭhānapahānāya satipaṭṭhānā bhāvitā …pe… sammappadhānā …pe… bojjhaṅgā bhāvitāti? </span></div><p><div class=verse-container id=kv3.5:7.8><span>Na hevaṁ vattabbe. </span></div><p><div class=verse-container id=kv3.5:8.1><span>Aṭṭhamakassa puggalassa vicikicchāpariyuṭṭhānaṁ pahīnanti? </span></div><p><div class=verse-container id=kv3.5:8.2><span>Āmantā. </span></div><p><div class=verse-container id=kv3.5:8.3><span>Aṭṭhamakassa puggalassa vicikicchāpariyuṭṭhānapahānāya maggo bhāvito …pe… bojjhaṅgā bhāvitāti? </span></div><p><div class=verse-container id=kv3.5:8.4><span>Na hevaṁ vattabbe …pe…. </span></div><p><div class=verse-container id=kv3.5:9.1><span>Aṭṭhamakassa puggalassa diṭṭhipariyuṭṭhānapahānāya maggo abhāvitoti? </span></div><p><div class=verse-container id=kv3.5:9.2><span>Āmantā. </span></div><p><div class=verse-container id=kv3.5:9.3><span>Amaggena pahīnaṁ lokiyena sāsavena …pe… saṅkilesiyenāti? </span></div><p><div class=verse-container id=kv3.5:9.4><span>Na hevaṁ vattabbe …pe… </span></div><p><div class=verse-container id=kv3.5:9.5><span>aṭṭhamakassa puggalassa diṭṭhipariyuṭṭhānapahānāya satipaṭṭhānā …pe… bojjhaṅgā abhāvitāti? </span></div><p><div class=verse-container id=kv3.5:9.6><span>Āmantā. </span></div><p><div class=verse-container id=kv3.5:9.7><span>Amaggena pahīnaṁ lokiyena sāsavena …pe… saṅkilesiyenāti? </span></div><p><div class=verse-container id=kv3.5:9.8><span>Na hevaṁ vattabbe …pe…. </span></div><p><div class=verse-container id=kv3.5:10.1><span>Aṭṭhamakassa puggalassa vicikicchāpariyuṭṭhānapahānāya maggo abhāvito …pe… satipaṭṭhānā …pe… bojjhaṅgā abhāvitāti? </span></div><p><div class=verse-container id=kv3.5:10.2><span>Āmantā. </span></div><p><div class=verse-container id=kv3.5:10.3><span>Amaggena pahīnaṁ lokiyena sāsavena …pe… saṅkilesiyenāti? </span></div><p><div class=verse-container id=kv3.5:10.4><span>Na hevaṁ vattabbe …pe…. </span></div><p><div class=verse-container id=kv3.5:11.1><span>Na vattabbaṁ—</span></div><p><div class=verse-container id=kv3.5:11.2><span>“aṭṭhamakassa puggalassa diṭṭhipariyuṭṭhānaṁ pahīnan”ti? </span></div><p><div class=verse-container id=kv3.5:11.3><span>Āmantā. </span></div><p><div class=verse-container id=kv3.5:11.4><span>Uppajjissatīti? </span></div><p><div class=verse-container id=kv3.5:11.5><span>Nuppajjissati. </span></div><p><div class=verse-container id=kv3.5:11.6><span>Hañci nuppajjissati, tena vata re vattabbe—</span></div><p><div class=verse-container id=kv3.5:11.7><span>“aṭṭhamakassa puggalassa diṭṭhipariyuṭṭhānaṁ pahīnan”ti. </span></div><p><div class=verse-container id=kv3.5:12.1><span>Na vattabbaṁ—</span></div><p><div class=verse-container id=kv3.5:12.2><span>“aṭṭhamakassa puggalassa vicikicchāpariyuṭṭhānaṁ pahīnan”ti? </span></div><p><div class=verse-container id=kv3.5:12.3><span>Āmantā. </span></div><p><div class=verse-container id=kv3.5:12.4><span>Uppajjissatīti? </span></div><p><div class=verse-container id=kv3.5:12.5><span>Nuppajjissati. </span></div><p><div class=verse-container id=kv3.5:12.6><span>Hañci nuppajjissati, tena vata re vattabbe—</span></div><p><div class=verse-container id=kv3.5:12.7><span>“aṭṭhamakassa puggalassa vicikicchāpariyuṭṭhānaṁ pahīnan”ti. </span></div><p><div class=verse-container id=kv3.5:13.1><span>Aṭṭhamakassa puggalassa diṭṭhipariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:13.2><span>Āmantā. </span></div><p><div class=verse-container id=kv3.5:13.3><span>Aṭṭhamakassa puggalassa diṭṭhānusayo nuppajjissatīti katvā pahīnoti? </span></div><p><div class=verse-container id=kv3.5:13.4><span>Na hevaṁ vattabbe …pe…. </span></div><p><div class=verse-container id=kv3.5:14.1><span>Aṭṭhamakassa puggalassa diṭṭhipariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:14.2><span>Āmantā. </span></div><p><div class=verse-container id=kv3.5:14.3><span>Aṭṭhamakassa puggalassa vicikicchānusayo … sīlabbataparāmāso nuppajjissatīti katvā pahīnoti? </span></div><p><div class=verse-container id=kv3.5:14.4><span>Na hevaṁ vattabbe …pe…. </span></div><p><div class=verse-container id=kv3.5:15.1><span>Aṭṭhamakassa puggalassa vicikicchāpariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:15.2><span>Āmantā. </span></div><p><div class=verse-container id=kv3.5:15.3><span>Aṭṭhamakassa puggalassa vicikicchānusayo … sīlabbataparāmāso nuppajjissatīti katvā pahīnoti? </span></div><p><div class=verse-container id=kv3.5:15.4><span>Na hevaṁ vattabbe …pe…. </span></div><p><div class=verse-container id=kv3.5:16.1><span>Aṭṭhamakassa puggalassa diṭṭhipariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:16.2><span>Āmantā. </span></div><p><div class=verse-container id=kv3.5:16.3><span>Gotrabhuno puggalassa diṭṭhipariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:16.4><span>Na hevaṁ vattabbe …pe… </span></div><p><div class=verse-container id=kv3.5:16.5><span>aṭṭhamakassa puggalassa vicikicchāpariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:16.6><span>Āmantā. </span></div><p><div class=verse-container id=kv3.5:16.7><span>Gotrabhuno puggalassa vicikicchāpariyuṭṭhānaṁ nuppajjissatīti katvā pahīnanti? </span></div><p><div class=verse-container id=kv3.5:16.8><span>Na hevaṁ vattabbe …pe…. </span></div><p><div class=verse-container id=kv3.5:16.9><span>Aṭṭhamakakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0003/kv0003P0004.html>Previous</a><a href=/canon/en/pli/ms/abhidhamma/kv/kv0003/kv0003P0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>