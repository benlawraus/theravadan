<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0001.html>Previous</a><a href=/canon/en/pli/ms/abhidhamma/kv/kv0003/kv0003P0003.html>Next</a></div><p id=kv3.2:0.1><span class=root>Kathāvatthu </span><br><p id=kv3.2:0.2><span class=root>Mahāpaṇṇāsaka </span><br><p id=kv3.2:0.3><span class=root>Tatiyavagga </span><br><p id=kv3.2:0.4><span class="root big-bold">Ariyantikathā </span><br><p id=kv3.2:1.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:1.2><span class=root>Āmantā. </span><br><p id=kv3.2:1.3><span class=root>Maggo phalaṁ nibbānaṁ, sotāpattimaggo sotāpattiphalaṁ, sakadāgāmimaggo sakadāgāmiphalaṁ, anāgāmimaggo anāgāmiphalaṁ, arahattamaggo arahattaphalaṁ, satipaṭṭhānaṁ sammappadhānaṁ iddhipādo indriyaṁ balaṁ bojjhaṅgoti? </span><br><p id=kv3.2:1.4><span class=root>Na hevaṁ vattabbe …pe…. </span><br><p id=kv3.2:2.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:2.2><span class=root>Āmantā. </span><br><p id=kv3.2:2.3><span class=root>Suññatārammaṇanti? </span><br><p id=kv3.2:2.4><span class=root>Na hevaṁ vattabbe …pe…. </span><br><p id=kv3.2:2.5><span class=root>Suññatārammaṇanti? </span><br><p id=kv3.2:2.6><span class=root>Āmantā. </span><br><p id=kv3.2:2.7><span class=root>Ṭhānāṭhānañca manasi karoti, suññatañca manasi karotīti? </span><br><p id=kv3.2:2.8><span class=root>Na hevaṁ vattabbe …pe…. </span><br><p id=kv3.2:3.1><span class=root>Ṭhānāṭhānañca manasi karoti, suññatañca manasi karotīti? </span><br><p id=kv3.2:3.2><span class=root>Āmantā. </span><br><p id=kv3.2:3.3><span class=root>Dvinnaṁ phassānaṁ dvinnaṁ cittānaṁ samodhānaṁ hotīti? </span><br><p id=kv3.2:3.4><span class=root>Na hevaṁ vattabbe …pe… </span><br><p id=kv3.2:3.5><span class=root>ṭhānāṭhāne yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:3.6><span class=root>Āmantā. </span><br><p id=kv3.2:3.7><span class=root>Animittārammaṇaṁ …pe… </span><br><p id=kv3.2:3.8><span class=root>appaṇihitārammaṇanti? </span><br><p id=kv3.2:3.9><span class=root>Na hevaṁ vattabbe …pe… </span><br><p id=kv3.2:3.10><span class=root>appaṇihitārammaṇanti? </span><br><p id=kv3.2:3.11><span class=root>Āmantā. </span><br><p id=kv3.2:3.12><span class=root>Ṭhānāṭhānañca manasi karoti, appaṇihitañca manasi karotīti? </span><br><p id=kv3.2:3.13><span class=root>Na hevaṁ vattabbe …pe…. </span><br><p id=kv3.2:4.1><span class=root>Ṭhānāṭhānañca manasi karoti, appaṇihitañca manasi karotīti? </span><br><p id=kv3.2:4.2><span class=root>Āmantā. </span><br><p id=kv3.2:4.3><span class=root>Dvinnaṁ phassānaṁ dvinnaṁ cittānaṁ samodhānaṁ hotīti? </span><br><p id=kv3.2:4.4><span class=root>Na hevaṁ vattabbe …pe…. </span><br><p id=kv3.2:5.1><span class=root>Satipaṭṭhānā ariyā suññatārammaṇāti? </span><br><p id=kv3.2:5.2><span class=root>Āmantā. </span><br><p id=kv3.2:5.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ suññatārammaṇanti? </span><br><p id=kv3.2:5.4><span class=root>Na hevaṁ vattabbe …pe…. </span><br><p id=kv3.2:6.1><span class=root>Satipaṭṭhānā ariyā animittārammaṇā … appaṇihitārammaṇāti? </span><br><p id=kv3.2:6.2><span class=root>Āmantā. </span><br><p id=kv3.2:6.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti? </span><br><p id=kv3.2:6.4><span class=root>Na hevaṁ vattabbe …pe…. </span><br><p id=kv3.2:7.1><span class=root>Sammappadhānā, iddhipādā, indriyā, balā, bojjhaṅgā ariyā suññatārammaṇāti? </span><br><p id=kv3.2:7.2><span class=root>Āmantā. </span><br><p id=kv3.2:7.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ suññatārammaṇanti? </span><br><p id=kv3.2:7.4><span class=root>Na hevaṁ vattabbe …pe… </span><br><p id=kv3.2:8.1><span class=root>Bojjhaṅgā ariyā animittārammaṇā … appaṇihitārammaṇāti? </span><br><p id=kv3.2:8.2><span class=root>Āmantā. </span><br><p id=kv3.2:8.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti? </span><br><p id=kv3.2:8.4><span class=root>Na hevaṁ vattabbe …pe…. </span><br><p id=kv3.2:9.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:9.2><span class=root>“suññatārammaṇan”ti? </span><br><p id=kv3.2:9.3><span class=root>Āmantā. </span><br><p id=kv3.2:9.4><span class=root>Satipaṭṭhānā ariyā na vattabbā—</span><br><p id=kv3.2:9.5><span class=root>“suññatārammaṇā”ti? </span><br><p id=kv3.2:9.6><span class=root>Na hevaṁ vattabbe …pe…. </span><br><p id=kv3.2:10.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:10.2><span class=root>animittārammaṇaṁ …pe… </span><br><p id=kv3.2:10.3><span class=root>appaṇihitārammaṇanti? </span><br><p id=kv3.2:10.4><span class=root>Āmantā. </span><br><p id=kv3.2:10.5><span class=root>Satipaṭṭhānā ariyā na vattabbā—</span><br><p id=kv3.2:10.6><span class=root>“appaṇihitārammaṇā”ti? </span><br><p id=kv3.2:10.7><span class=root>Na hevaṁ vattabbe …pe…. </span><br><p id=kv3.2:11.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:11.2><span class=root>suññatārammaṇaṁ …pe… </span><br><p id=kv3.2:11.3><span class=root>animittārammaṇaṁ …pe… </span><br><p id=kv3.2:11.4><span class=root>appaṇihitārammaṇanti? </span><br><p id=kv3.2:11.5><span class=root>Āmantā. </span><br><p id=kv3.2:11.6><span class=root>Sammappadhānaṁ …pe… </span><br><p id=kv3.2:11.7><span class=root>bojjhaṅgā ariyā na vattabbā—</span><br><p id=kv3.2:11.8><span class=root>“appaṇihitārammaṇā”ti? </span><br><p id=kv3.2:11.9><span class=root>Na hevaṁ vattabbe …pe… </span><br><p id=kv3.2:12.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:12.2><span class=root>Āmantā. </span><br><p id=kv3.2:12.3><span class=root>Maggo phalaṁ nibbānaṁ, sotāpattimaggo sotāpattiphalaṁ …pe… bojjhaṅgoti? </span><br><p id=kv3.2:12.4><span class=root>Na hevaṁ vattabbe …pe…. </span><br><p id=kv3.2:13.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:13.2><span class=root>Āmantā. </span><br><p id=kv3.2:13.3><span class=root>Suññatārammaṇanti? </span><br><p id=kv3.2:13.4><span class=root>Na hevaṁ vattabbe …pe… </span><br><p id=kv3.2:13.5><span class=root>suññatārammaṇanti? </span><br><p id=kv3.2:13.6><span class=root>Āmantā. </span><br><p id=kv3.2:13.7><span class=root>Sattānaṁ cutūpapātañca manasi karoti, suññatañca manasi karotīti? </span><br><p id=kv3.2:13.8><span class=root>Na hevaṁ vattabbe …pe…. </span><br><p id=kv3.2:14.1><span class=root>Sattānaṁ cutūpapātañca manasi karoti, suññatañca manasi karotīti? </span><br><p id=kv3.2:14.2><span class=root>Āmantā. </span><br><p id=kv3.2:14.3><span class=root>Dvinnaṁ phassānaṁ dvinnaṁ cittānaṁ samodhānaṁ hotīti? </span><br><p id=kv3.2:14.4><span class=root>Na hevaṁ vattabbe …pe…. </span><br><p id=kv3.2:15.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:15.2><span class=root>Āmantā. </span><br><p id=kv3.2:15.3><span class=root>Animittārammaṇaṁ appaṇihitārammaṇanti? </span><br><p id=kv3.2:15.4><span class=root>Na hevaṁ vattabbe …pe… </span><br><p id=kv3.2:15.5><span class=root>appaṇihitārammaṇanti? </span><br><p id=kv3.2:15.6><span class=root>Āmantā. </span><br><p id=kv3.2:15.7><span class=root>Sattānaṁ cutūpapātañca manasi karoti, appaṇihitañca manasi karotīti? </span><br><p id=kv3.2:15.8><span class=root>Na hevaṁ vattabbe …pe…. </span><br><p id=kv3.2:16.1><span class=root>Sattānaṁ cutūpapātañca manasi karoti, appaṇihitañca manasi karotīti? </span><br><p id=kv3.2:16.2><span class=root>Āmantā. </span><br><p id=kv3.2:16.3><span class=root>Dvinnaṁ phassānaṁ dvinnaṁ cittānaṁ samodhānaṁ hotīti? </span><br><p id=kv3.2:16.4><span class=root>Na hevaṁ vattabbe …pe…. </span><br><p id=kv3.2:17.1><span class=root>Satipaṭṭhānā ariyā suññatārammaṇā …pe… </span><br><p id=kv3.2:17.2><span class=root>animittārammaṇā …pe… </span><br><p id=kv3.2:17.3><span class=root>appaṇihitārammaṇāti? </span><br><p id=kv3.2:17.4><span class=root>Āmantā. </span><br><p id=kv3.2:17.5><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti? </span><br><p id=kv3.2:17.6><span class=root>Na hevaṁ vattabbe …pe…. </span><br><p id=kv3.2:18.1><span class=root>Sammappadhānaṁ …pe… </span><br><p id=kv3.2:18.2><span class=root>bojjhaṅgā ariyā suññatārammaṇā …pe… </span><br><p id=kv3.2:18.3><span class=root>animittārammaṇā …pe… </span><br><p id=kv3.2:18.4><span class=root>appaṇihitārammaṇāti? </span><br><p id=kv3.2:18.5><span class=root>Āmantā. </span><br><p id=kv3.2:18.6><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti? </span><br><p id=kv3.2:18.7><span class=root>Na hevaṁ vattabbe …pe…. </span><br><p id=kv3.2:19.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:19.2><span class=root>suññatārammaṇaṁ …pe… </span><br><p id=kv3.2:19.3><span class=root>animittārammaṇaṁ …pe… </span><br><p id=kv3.2:19.4><span class=root>appaṇihitārammaṇanti? </span><br><p id=kv3.2:19.5><span class=root>Āmantā. </span><br><p id=kv3.2:19.6><span class=root>Satipaṭṭhānā ariyā na vattabbā—</span><br><p id=kv3.2:19.7><span class=root>“appaṇihitārammaṇā”ti? </span><br><p id=kv3.2:19.8><span class=root>Na hevaṁ vattabbe …pe…. </span><br><p id=kv3.2:20.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:20.2><span class=root>suññatārammaṇaṁ …pe… </span><br><p id=kv3.2:20.3><span class=root>animittārammaṇaṁ …pe… </span><br><p id=kv3.2:20.4><span class=root>appaṇihitārammaṇanti? </span><br><p id=kv3.2:20.5><span class=root>Āmantā. </span><br><p id=kv3.2:20.6><span class=root>Sammappadhānā …pe… </span><br><p id=kv3.2:20.7><span class=root>bojjhaṅgā ariyā na vattabbā—</span><br><p id=kv3.2:20.8><span class=root>“appaṇihitārammaṇā”ti? </span><br><p id=kv3.2:20.9><span class=root>Na hevaṁ vattabbe …pe…. </span><br><p id=kv3.2:21.1><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:21.2><span class=root>Āmantā. </span><br><p id=kv3.2:21.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:21.4><span class=root>Na hevaṁ vattabbe …pe…. </span><br><p id=kv3.2:22.1><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:22.2><span class=root>Āmantā. </span><br><p id=kv3.2:22.3><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyanti? </span><br><p id=kv3.2:22.4><span class=root>Na hevaṁ vattabbe …pe…. </span><br><p id=kv3.2:23.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ na vattabbaṁ—</span><br><p id=kv3.2:23.2><span class=root>“ariyan”ti? </span><br><p id=kv3.2:23.3><span class=root>Āmantā. </span><br><p id=kv3.2:23.4><span class=root>Āsavānaṁ khaye yathābhūtaṁ ñāṇaṁ tathāgatabalaṁ na vattabbaṁ—</span><br><p id=kv3.2:23.5><span class=root>“ariyan”ti? </span><br><p id=kv3.2:23.6><span class=root>Na hevaṁ vattabbe …pe… </span><br><p id=kv3.2:24.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ na vattabbaṁ—</span><br><p id=kv3.2:24.2><span class=root>“ariyan”ti? </span><br><p id=kv3.2:24.3><span class=root>Āmantā. </span><br><p id=kv3.2:24.4><span class=root>Āsavānaṁ khaye yathābhūtaṁ ñāṇaṁ tathāgatabalaṁ na vattabbaṁ—</span><br><p id=kv3.2:24.5><span class=root>“ariyan”ti? </span><br><p id=kv3.2:24.6><span class=root>Na hevaṁ vattabbe …pe…. </span><br><p id=kv3.2:25.1><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyaṁ suññatārammaṇanti? </span><br><p id=kv3.2:25.2><span class=root>Āmantā. </span><br><p id=kv3.2:25.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ suññatārammaṇanti? </span><br><p id=kv3.2:25.4><span class=root>Na hevaṁ vattabbe …pe… </span><br><p id=kv3.2:26.1><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyaṁ animittārammaṇaṁ … appaṇihitārammaṇanti? </span><br><p id=kv3.2:26.2><span class=root>Āmantā. </span><br><p id=kv3.2:26.3><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti? </span><br><p id=kv3.2:26.4><span class=root>Na hevaṁ vattabbe …pe…. </span><br><p id=kv3.2:27.1><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyaṁ suññatārammaṇaṁ …pe… </span><br><p id=kv3.2:27.2><span class=root>animittārammaṇaṁ …pe… </span><br><p id=kv3.2:27.3><span class=root>appaṇihitārammaṇanti? </span><br><p id=kv3.2:27.4><span class=root>Āmantā …pe…. </span><br><p id=kv3.2:27.5><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ appaṇihitārammaṇanti? </span><br><p id=kv3.2:27.6><span class=root>Na hevaṁ vattabbe …pe…. </span><br><p id=kv3.2:28.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:28.2><span class=root>“suññatārammaṇan”ti? </span><br><p id=kv3.2:28.3><span class=root>Āmantā. </span><br><p id=kv3.2:28.4><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:28.5><span class=root>“suññatārammaṇan”ti? </span><br><p id=kv3.2:28.6><span class=root>Na hevaṁ vattabbe …pe…. </span><br><p id=kv3.2:29.1><span class=root>Ṭhānāṭhāne yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:29.2><span class=root>animittārammaṇaṁ … appaṇihitārammaṇanti? </span><br><p id=kv3.2:29.3><span class=root>Āmantā. </span><br><p id=kv3.2:29.4><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:29.5><span class=root>“appaṇihitārammaṇan”ti? </span><br><p id=kv3.2:29.6><span class=root>Na hevaṁ vattabbe …pe…. </span><br><p id=kv3.2:30.1><span class=root>Sattānaṁ cutūpapāte yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:30.2><span class=root>suññatārammaṇaṁ …pe… </span><br><p id=kv3.2:30.3><span class=root>animittārammaṇaṁ …pe… </span><br><p id=kv3.2:30.4><span class=root>appaṇihitārammaṇanti? </span><br><p id=kv3.2:30.5><span class=root>Āmantā. </span><br><p id=kv3.2:30.6><span class=root>Āsavānaṁ khaye yathābhūtaṁ ñāṇaṁ tathāgatabalaṁ ariyaṁ na vattabbaṁ—</span><br><p id=kv3.2:30.7><span class=root>“appaṇihitārammaṇan”ti? </span><br><p id=kv3.2:30.8><span class=root>Na hevaṁ vattabbe …pe…. </span><br><p id=kv3.2:30.9><span class=root>Ariyantikathā niṭṭhitā. </span><br></main><footer class="container footer"><small><a href=/about/>Contact info</a></small></footer>