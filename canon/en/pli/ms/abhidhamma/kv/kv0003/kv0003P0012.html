<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0011.html>Previous</a><a href=/canon/en/pli/ms/abhidhamma/kv/kv0004.html>Next</a></div><p id=kv3.12:0.1><span class=root>Kathāvatthu </span><br><p id=kv3.12:0.2><span class=root>Mahāpaṇṇāsaka </span><br><p id=kv3.12:0.3><span class=root>Tatiyavagga </span><br><p id=kv3.12:0.4><span class="root big-bold">Nevasaññānāsaññāyatanakathā </span><br><p id=kv3.12:1.1><span class=root>Nevasaññānāsaññāyatane na vattabbaṁ—</span><br><p id=kv3.12:1.2><span class=root>“saññā atthī”ti? </span><br><p id=kv3.12:1.3><span class=root>Āmantā. </span><br><p id=kv3.12:1.4><span class=root>Asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span><br><p id=kv3.12:1.5><span class=root>Na hevaṁ vattabbe …pe…. </span><br><p id=kv3.12:2.1><span class=root>Nanu saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti? </span><br><p id=kv3.12:2.2><span class=root>Āmantā. </span><br><p id=kv3.12:2.3><span class=root>Hañci saññābhavo saññāgati …pe… </span><br><p id=kv3.12:2.4><span class=root>saññattabhāvapaṭilābho, no ca vata re vattabbe—</span><br><p id=kv3.12:2.5><span class=root>“nevasaññānāsaññāyatane na vattabbaṁ—</span><br><p id=kv3.12:2.6><span class=root>‘saññā atthī’”ti. </span><br><p id=kv3.12:3.1><span class=root>Nevasaññānāsaññāyatane na vattabbaṁ—</span><br><p id=kv3.12:3.2><span class=root>“saññā atthī”ti? </span><br><p id=kv3.12:3.3><span class=root>Āmantā. </span><br><p id=kv3.12:3.4><span class=root>Ekavokārabhavo gati …pe… </span><br><p id=kv3.12:3.5><span class=root>attabhāvapaṭilābhoti? </span><br><p id=kv3.12:3.6><span class=root>Na hevaṁ vattabbe …pe…. </span><br><p id=kv3.12:4.1><span class=root>Nanu catuvokārabhavo gati …pe… </span><br><p id=kv3.12:4.2><span class=root>attabhāvapaṭilābhoti? </span><br><p id=kv3.12:4.3><span class=root>Āmantā. </span><br><p id=kv3.12:4.4><span class=root>Hañci catuvokārabhavo gati …pe… </span><br><p id=kv3.12:4.5><span class=root>attabhāvapaṭilābho, no ca vata re vattabbe—</span><br><p id=kv3.12:4.6><span class=root>“nevasaññānāsaññāyatane na vattabbaṁ—</span><br><p id=kv3.12:4.7><span class=root>‘saññā atthī’”ti. </span><br><p id=kv3.12:5.1><span class=root>Asaññasattesu na vattabbaṁ—</span><br><p id=kv3.12:5.2><span class=root>“saññā atthi”, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span><br><p id=kv3.12:5.3><span class=root>Āmantā. </span><br><p id=kv3.12:5.4><span class=root>Nevasaññānāsaññāyatane na vattabbaṁ—</span><br><p id=kv3.12:5.5><span class=root>“saññā atthi”, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span><br><p id=kv3.12:5.6><span class=root>Na hevaṁ vattabbe …pe…. </span><br><p id=kv3.12:6.1><span class=root>Asaññasattesu na vattabbaṁ—</span><br><p id=kv3.12:6.2><span class=root>“saññā atthi”, so ca ekavokārabhavo gati …pe… </span><br><p id=kv3.12:6.3><span class=root>attabhāvapaṭilābhoti? </span><br><p id=kv3.12:6.4><span class=root>Āmantā. </span><br><p id=kv3.12:6.5><span class=root>Nevasaññānāsaññāyatane na vattabbaṁ—</span><br><p id=kv3.12:6.6><span class=root>“saññā atthi”, so ca ekavokārabhavo gati sattāvāso saṁsāro yoni attabhāvapaṭilābhoti? </span><br><p id=kv3.12:6.7><span class=root>Na hevaṁ vattabbe …pe…. </span><br><p id=kv3.12:7.1><span class=root>Nevasaññānāsaññāyatane na vattabbaṁ—</span><br><p id=kv3.12:7.2><span class=root>“saññā atthi”, so ca saññābhavo saññāgati …pe… </span><br><p id=kv3.12:7.3><span class=root>saññattabhāvapaṭilābhoti? </span><br><p id=kv3.12:7.4><span class=root>Āmantā. </span><br><p id=kv3.12:7.5><span class=root>Asaññasattesu na vattabbaṁ—</span><br><p id=kv3.12:7.6><span class=root>“saññā atthi”, so ca saññābhavo saññāgati …pe… </span><br><p id=kv3.12:7.7><span class=root>saññattabhāvapaṭilābhoti? </span><br><p id=kv3.12:7.8><span class=root>Na hevaṁ vattabbe …pe… </span><br><p id=kv3.12:8.1><span class=root>Nevasaññānāsaññāyatane na vattabbaṁ—</span><br><p id=kv3.12:8.2><span class=root>“saññā atthi”, so ca catuvokārabhavo gati …pe… </span><br><p id=kv3.12:8.3><span class=root>attabhāvapaṭilābhoti? </span><br><p id=kv3.12:8.4><span class=root>Āmantā. </span><br><p id=kv3.12:8.5><span class=root>Asaññasattesu na vattabbaṁ—</span><br><p id=kv3.12:8.6><span class=root>“saññā atthi”, so ca catuvokārabhavo gati …pe… </span><br><p id=kv3.12:8.7><span class=root>attabhāvapaṭilābhoti? </span><br><p id=kv3.12:8.8><span class=root>Na hevaṁ vattabbe …pe…. </span><br><p id=kv3.12:9.1><span class=root>Nevasaññānāsaññāyatane na vattabbaṁ—</span><br><p id=kv3.12:9.2><span class=root>“saññā atthī”ti? </span><br><p id=kv3.12:9.3><span class=root>Āmantā. </span><br><p id=kv3.12:9.4><span class=root>Nanu nevasaññānāsaññāyatanaṁ catuvokārabhavoti? </span><br><p id=kv3.12:9.5><span class=root>Āmantā. </span><br><p id=kv3.12:9.6><span class=root>Hañci nevasaññānāsaññāyatanaṁ catuvokārabhavo, no ca vata re vattabbe—</span><br><p id=kv3.12:9.7><span class=root>“nevasaññānāsaññāyatane na vattabbaṁ—</span><br><p id=kv3.12:9.8><span class=root>‘saññā atthī’”ti. </span><br><p id=kv3.12:10.1><span class=root>Nevasaññānāsaññāyatanaṁ catuvokārabhavo nevasaññānāsaññāyatane na vattabbaṁ—</span><br><p id=kv3.12:10.2><span class=root>“saññā atthī”ti? </span><br><p id=kv3.12:10.3><span class=root>Āmantā. </span><br><p id=kv3.12:10.4><span class=root>Ākāsānañcāyatanaṁ catuvokārabhavo ākāsānañcāyatane na vattabbaṁ—</span><br><p id=kv3.12:10.5><span class=root>“saññā atthī”ti? </span><br><p id=kv3.12:10.6><span class=root>Na hevaṁ vattabbe …pe…. </span><br><p id=kv3.12:11.1><span class=root>Nevasaññānāsaññāyatanaṁ catuvokārabhavo, nevasaññānāsaññāyatane na vattabbaṁ—</span><br><p id=kv3.12:11.2><span class=root>“saññā atthī”ti? </span><br><p id=kv3.12:11.3><span class=root>Āmantā. </span><br><p id=kv3.12:11.4><span class=root>Viññāṇañcāyatanaṁ …pe… </span><br><p id=kv3.12:11.5><span class=root>ākiñcaññāyatanaṁ catuvokārabhavo, ākiñcaññāyatane na vattabbaṁ—</span><br><p id=kv3.12:11.6><span class=root>“saññā atthī”ti? </span><br><p id=kv3.12:11.7><span class=root>Na hevaṁ vattabbe …pe…. </span><br><p id=kv3.12:12.1><span class=root>Ākāsānañcāyatanaṁ catuvokārabhavo, atthi tattha saññāti? </span><br><p id=kv3.12:12.2><span class=root>Āmantā. </span><br><p id=kv3.12:12.3><span class=root>Nevasaññānāsaññāyatanaṁ catuvokārabhavo, atthi tattha saññāti? </span><br><p id=kv3.12:12.4><span class=root>Na hevaṁ vattabbe …pe…. </span><br><p id=kv3.12:13.1><span class=root>Viññāṇañcāyatanaṁ …pe… </span><br><p id=kv3.12:13.2><span class=root>ākiñcaññāyatanaṁ catuvokārabhavo, atthi tattha saññāti? </span><br><p id=kv3.12:13.3><span class=root>Āmantā. </span><br><p id=kv3.12:13.4><span class=root>Nevasaññānāsaññāyatanaṁ catuvokārabhavo, atthi tattha saññāti? </span><br><p id=kv3.12:13.5><span class=root>Na hevaṁ vattabbe …pe…. </span><br><p id=kv3.12:14.1><span class=root>Nevasaññānāsaññāyatane na vattabbaṁ—</span><br><p id=kv3.12:14.2><span class=root>“saññā atthī”ti vā “natthī”ti vāti? </span><br><p id=kv3.12:14.3><span class=root>Āmantā. </span><br><p id=kv3.12:14.4><span class=root>Nanu nevasaññānāsaññāyatanaṁ catuvokārabhavoti? </span><br><p id=kv3.12:14.5><span class=root>Āmantā. </span><br><p id=kv3.12:14.6><span class=root>Hañci nevasaññānāsaññāyatanaṁ catuvokārabhavo, no ca vata re vattabbe—</span><br><p id=kv3.12:14.7><span class=root>“nevasaññānāsaññāyatane na vattabbaṁ—</span><br><p id=kv3.12:14.8><span class=root>‘saññā atthī’ti vā ‘natthī’ti vā”ti. </span><br><p id=kv3.12:15.1><span class=root>Nevasaññānāsaññāyatanaṁ catuvokārabhavo, nevasaññānāsaññāyatane na vattabbaṁ—</span><br><p id=kv3.12:15.2><span class=root>“saññā atthī”ti vā “natthī”ti vāti? </span><br><p id=kv3.12:15.3><span class=root>Āmantā. </span><br><p id=kv3.12:15.4><span class=root>Ākāsānañcāyatanaṁ …pe… </span><br><p id=kv3.12:15.5><span class=root>viññāṇañcāyatanaṁ …pe… </span><br><p id=kv3.12:15.6><span class=root>ākiñcaññāyatanaṁ catuvokārabhavo, ākiñcaññāyatane na vattabbaṁ—</span><br><p id=kv3.12:15.7><span class=root>“saññā atthī”ti vā “natthī”ti vāti? </span><br><p id=kv3.12:15.8><span class=root>Na hevaṁ vattabbe …pe…. </span><br><p id=kv3.12:16.1><span class=root>Ākāsānañcāyatanaṁ catuvokārabhavo, atthi tattha saññāti? </span><br><p id=kv3.12:16.2><span class=root>Āmantā. </span><br><p id=kv3.12:16.3><span class=root>Nevasaññānāsaññāyatanaṁ catuvokārabhavo, atthi tattha saññāti? </span><br><p id=kv3.12:16.4><span class=root>Na hevaṁ vattabbe …pe…. </span><br><p id=kv3.12:17.1><span class=root>Viññāṇañcāyatanaṁ …pe… </span><br><p id=kv3.12:17.2><span class=root>ākiñcaññāyatanaṁ catuvokārabhavo, atthi tattha saññāti? </span><br><p id=kv3.12:17.3><span class=root>Āmantā. </span><br><p id=kv3.12:17.4><span class=root>Nevasaññānāsaññāyatanaṁ catuvokārabhavo, atthi tattha saññāti? </span><br><p id=kv3.12:17.5><span class=root>Na hevaṁ vattabbe …pe…. </span><br><p id=kv3.12:18.1><span class=root>Nevasaññānāsaññāyatane na vattabbaṁ—</span><br><p id=kv3.12:18.2><span class=root>“saññā atthī”ti vā “natthī”ti vāti? </span><br><p id=kv3.12:18.3><span class=root>Āmantā. </span><br><p id=kv3.12:18.4><span class=root>Nanu nevasaññānāsaññāyatananti? </span><br><p id=kv3.12:18.5><span class=root>Āmantā. </span><br><p id=kv3.12:18.6><span class=root>Hañci nevasaññānāsaññāyatanaṁ, tena vata re vattabbe—</span><br><p id=kv3.12:18.7><span class=root>“nevasaññānāsaññāyatane na vattabbaṁ—</span><br><p id=kv3.12:18.8><span class=root>‘saññā atthī’ti vā ‘natthī’ti vā”ti. </span><br><p id=kv3.12:19.1><span class=root>Nevasaññānāsaññāyatananti katvā nevasaññānāsaññāyatane na vattabbaṁ—</span><br><p id=kv3.12:19.2><span class=root>“saññā atthī”ti vā “natthī”ti vāti? </span><br><p id=kv3.12:19.3><span class=root>Āmantā. </span><br><p id=kv3.12:19.4><span class=root>Adukkhamasukhā vedanāti katvā adukkhamasukhāya vedanāya na vattabbaṁ—</span><br><p id=kv3.12:19.5><span class=root>“vedanā”ti vā “avedanā”ti vāti? </span><br><p id=kv3.12:19.6><span class=root>Na hevaṁ vattabbe …pe…. </span><br><p id=kv3.12:19.7><span class=root>Nevasaññānāsaññāyatanakathā niṭṭhitā. </span><br><p id=kv3.12:19.8><span class=root>Tatiyo vaggo. </span><br><p id=kv3.12:19.9><span class=root>Tassuddānaṁ </span><br><p id=kv3.12:20.1><span class=root>Balaṁ sādhāraṇaṁ ariyaṁ, </span><br><p id=kv3.12:20.2><span class=root>sarāgaṁ cittaṁ vimuccati; </span><br><p id=kv3.12:20.3><span class=root>Vimuttaṁ vimuccamānaṁ, </span><br><p id=kv3.12:20.4><span class=root>atthi cittaṁ vimuccamānaṁ. </span><br><p id=kv3.12:21.1><span class=root>Aṭṭhamakassa puggalassa, </span><br><p id=kv3.12:21.2><span class=root>Diṭṭhipariyuṭṭhānaṁ pahīnaṁ; </span><br><p id=kv3.12:21.3><span class=root>Aṭṭhamakassa puggalassa, </span><br><p id=kv3.12:21.4><span class=root>Natthi pañcindriyāni cakkhuṁ. </span><br><p id=kv3.12:22.1><span class=root>Sotaṁ dhammupatthaddhaṁ, </span><br><p id=kv3.12:22.2><span class=root>Yathākammūpagataṁ ñāṇaṁ; </span><br><p id=kv3.12:22.3><span class=root>Devesu saṁvaro asañña- </span><br><p id=kv3.12:22.4><span class=root>Sattesu saññā evameva bhavagganti. </span><br></main><footer class="container footer"><small><a href=/about/>Contact info</a></small></footer>