<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003.html>Previous</a><a href=/canon/en/pli/ms/abhidhamma/kv/kv0003/kv0003P0002.html>Next</a></div><p><div class=verse-container id=kv3.1:0.1><span>Kathāvatthu </span></div><p><div class=verse-container id=kv3.1:0.2><span>Mahāpaṇṇāsaka </span></div><p><div class=verse-container id=kv3.1:0.3><span>Tatiyavagga </span></div><p><div class=verse-container id=kv3.1:0.4><span class=big-bold>Balakathā </span></div><p><div class=verse-container id=kv3.1:1.1><span>Tathāgatabalaṁ sāvakasādhāraṇanti? </span></div><p><div class=verse-container id=kv3.1:1.2><span>Āmantā. </span></div><p><div class=verse-container id=kv3.1:1.3><span>Tathāgatabalaṁ sāvakabalaṁ, sāvakabalaṁ tathāgatabalanti? </span></div><p><div class=verse-container id=kv3.1:1.4><span>Na hevaṁ vattabbe …pe… </span></div><p><div class=verse-container id=kv3.1:2.1><span>Tathāgatabalaṁ sāvakasādhāraṇanti? </span></div><p><div class=verse-container id=kv3.1:2.2><span>Āmantā. </span></div><p><div class=verse-container id=kv3.1:2.3><span>Taññeva tathāgatabalaṁ taṁ sāvakabalaṁ, taññeva sāvakabalaṁ taṁ tathāgatabalanti? </span></div><p><div class=verse-container id=kv3.1:2.4><span>Na hevaṁ vattabbe …pe…. </span></div><p><div class=verse-container id=kv3.1:3.1><span>Tathāgatabalaṁ sāvakasādhāraṇanti? </span></div><p><div class=verse-container id=kv3.1:3.2><span>Āmantā. </span></div><p><div class=verse-container id=kv3.1:3.3><span>Yādisaṁ tathāgatabalaṁ tādisaṁ sāvakabalaṁ, yādisaṁ sāvakabalaṁ tādisaṁ tathāgatabalanti? </span></div><p><div class=verse-container id=kv3.1:3.4><span>Na hevaṁ vattabbe …pe…. </span></div><p><div class=verse-container id=kv3.1:4.1><span>Tathāgatabalaṁ sāvakasādhāraṇanti? </span></div><p><div class=verse-container id=kv3.1:4.2><span>Āmantā. </span></div><p><div class=verse-container id=kv3.1:4.3><span>Yādiso tathāgatassa pubbayogo pubbacariyā dhammakkhānaṁ dhammadesanā tādiso sāvakassa pubbayogo pubbacariyā dhammakkhānaṁ dhammadesanāti? </span></div><p><div class=verse-container id=kv3.1:4.4><span>Na hevaṁ vattabbe …pe…. </span></div><p><div class=verse-container id=kv3.1:5.1><span>Tathāgatabalaṁ sāvakasādhāraṇanti? </span></div><p><div class=verse-container id=kv3.1:5.2><span>Āmantā. </span></div><p><div class=verse-container id=kv3.1:5.3><span>Tathāgato jino satthā sammāsambuddho sabbaññū sabbadassāvī dhammassāmī dhammappaṭisaraṇoti? </span></div><p><div class=verse-container id=kv3.1:5.4><span>Āmantā. </span></div><p><div class=verse-container id=kv3.1:5.5><span>Sāvako jino satthā sammāsambuddho sabbaññū sabbadassāvī dhammassāmī dhammappaṭisaraṇoti? </span></div><p><div class=verse-container id=kv3.1:5.6><span>Na hevaṁ vattabbe …pe…. </span></div><p><div class=verse-container id=kv3.1:6.1><span>Tathāgatabalaṁ sāvakasādhāraṇanti? </span></div><p><div class=verse-container id=kv3.1:6.2><span>Āmantā. </span></div><p><div class=verse-container id=kv3.1:6.3><span>Tathāgato anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti? </span></div><p><div class=verse-container id=kv3.1:6.4><span>Āmantā. </span></div><p><div class=verse-container id=kv3.1:6.5><span>Sāvako anuppannassa maggassa uppādetā asañjātassa maggassa sañjanetā anakkhātassa maggassa akkhātā maggaññū maggavidū maggakovidoti? </span></div><p><div class=verse-container id=kv3.1:6.6><span>Na hevaṁ vattabbe …pe…. </span></div><p><div class=verse-container id=kv3.1:7.1><span>Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:7.2><span>Āmantā. </span></div><p><div class=verse-container id=kv3.1:7.3><span>Sāvako sabbaññū sabbadassāvīti? </span></div><p><div class=verse-container id=kv3.1:7.4><span>Na hevaṁ vattabbe …pe…. </span></div><p><div class=verse-container id=kv3.1:8.1><span>Sāvako ṭhānāṭhānaṁ jānātīti? </span></div><p><div class=verse-container id=kv3.1:8.2><span>Āmantā. </span></div><p><div class=verse-container id=kv3.1:8.3><span>Hañci sāvako ṭhānāṭhānaṁ jānāti, tena vata re vattabbe—</span></div><p><div class=verse-container id=kv3.1:8.4><span>“ṭhānāṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:9.1><span>Sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānātīti? </span></div><p><div class=verse-container id=kv3.1:9.2><span>Āmantā. </span></div><p><div class=verse-container id=kv3.1:9.3><span>Hañci sāvako atītānāgatapaccuppannānaṁ kammasamādānānaṁ ṭhānaso hetuso vipākaṁ jānāti, tena vata re vattabbe—</span></div><p><div class=verse-container id=kv3.1:9.4><span>“atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:10.1><span>Sāvako sabbatthagāminiṁ paṭipadaṁ jānātīti? </span></div><p><div class=verse-container id=kv3.1:10.2><span>Āmantā. </span></div><p><div class=verse-container id=kv3.1:10.3><span>Hañci sāvako sabbatthagāminiṁ paṭipadaṁ jānāti, tena vata re vattabbe—</span></div><p><div class=verse-container id=kv3.1:10.4><span>“sabbatthagāminiṁ paṭipadaṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:11.1><span>Sāvako anekadhātuṁ nānādhātuṁ lokaṁ jānātīti? </span></div><p><div class=verse-container id=kv3.1:11.2><span>Āmantā. </span></div><p><div class=verse-container id=kv3.1:11.3><span>Hañci sāvako anekadhātuṁ nānādhātuṁ lokaṁ jānāti, tena vata re vattabbe—</span></div><p><div class=verse-container id=kv3.1:11.4><span>“anekadhātuṁ nānādhātuṁ lokaṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:12.1><span>Sāvako sattānaṁ nānādhimuttikataṁ jānātīti? </span></div><p><div class=verse-container id=kv3.1:12.2><span>Āmantā. </span></div><p><div class=verse-container id=kv3.1:12.3><span>Hañci sāvako sattānaṁ nānādhimuttikataṁ jānāti, tena vata re vattabbe—</span></div><p><div class=verse-container id=kv3.1:12.4><span>“sattānaṁ nānādhimuttikataṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:13.1><span>Sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānātīti? </span></div><p><div class=verse-container id=kv3.1:13.2><span>Āmantā. </span></div><p><div class=verse-container id=kv3.1:13.3><span>Hañci sāvako jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ jānāti, tena vata re vattabbe—</span></div><p><div class=verse-container id=kv3.1:13.4><span>“jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:14.1><span>Sāvako pubbenivāsānussatiṁ jānātīti? </span></div><p><div class=verse-container id=kv3.1:14.2><span>Āmantā. </span></div><p><div class=verse-container id=kv3.1:14.3><span>Hañci sāvako pubbenivāsānussatiṁ jānāti, tena vata re vattabbe—</span></div><p><div class=verse-container id=kv3.1:14.4><span>“pubbenivāsānussati yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:15.1><span>Sāvako sattānaṁ cutūpapātaṁ jānātīti? </span></div><p><div class=verse-container id=kv3.1:15.2><span>Āmantā. </span></div><p><div class=verse-container id=kv3.1:15.3><span>Hañci sāvako sattānaṁ cutūpapātaṁ jānāti, tena vata re vattabbe—</span></div><p><div class=verse-container id=kv3.1:15.4><span>“sattānaṁ cutūpapātaṁ yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:16.1><span>Nanu tathāgatassāpi āsavā khīṇā sāvakassāpi āsavā khīṇāti? </span></div><p><div class=verse-container id=kv3.1:16.2><span>Āmantā. </span></div><p><div class=verse-container id=kv3.1:16.3><span>Atthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimuttīti? </span></div><p><div class=verse-container id=kv3.1:16.4><span>Natthi. </span></div><p><div class=verse-container id=kv3.1:16.5><span>Hañci natthi kiñci nānākaraṇaṁ tathāgatassa vā sāvakassa vā āsavakkhayena vā āsavakkhayaṁ vimuttiyā vā vimutti, tena vata re vattabbe—</span></div><p><div class=verse-container id=kv3.1:16.6><span>“āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇan”ti. </span></div><p><div class=verse-container id=kv3.1:17.1><span>Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:17.2><span>Āmantā. </span></div><p><div class=verse-container id=kv3.1:17.3><span>Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:17.4><span>Na hevaṁ vattabbe …pe…. </span></div><p><div class=verse-container id=kv3.1:18.1><span>Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:18.2><span>Āmantā. </span></div><p><div class=verse-container id=kv3.1:18.3><span>Sattānaṁ cutūpapāte yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:18.4><span>Na hevaṁ vattabbe …pe…. </span></div><p><div class=verse-container id=kv3.1:19.1><span>Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:19.2><span>Āmantā. </span></div><p><div class=verse-container id=kv3.1:19.3><span>Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:19.4><span>Na hevaṁ vattabbe …pe…. </span></div><p><div class=verse-container id=kv3.1:20.1><span>Sattānaṁ cutūpapāte yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:20.2><span>Āmantā. </span></div><p><div class=verse-container id=kv3.1:20.3><span>Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:20.4><span>Na hevaṁ vattabbe …pe…. </span></div><p><div class=verse-container id=kv3.1:21.1><span>Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:21.2><span>Āmantā. </span></div><p><div class=verse-container id=kv3.1:21.3><span>Ṭhānāṭhāne yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:21.4><span>Na hevaṁ vattabbe …pe…. </span></div><p><div class=verse-container id=kv3.1:22.1><span>Indriyaparopariyattaṁ yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:22.2><span>Āmantā …pe…. </span></div><p><div class=verse-container id=kv3.1:22.3><span>Āsavānaṁ khaye yathābhūtaṁ ñāṇaṁ tathāgatabalaṁ sāvakaasādhāraṇanti? </span></div><p><div class=verse-container id=kv3.1:22.4><span>Na hevaṁ vattabbe …pe…. </span></div><p><div class=verse-container id=kv3.1:23.1><span>Ṭhānāṭhāne yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:23.2><span>Āmantā. </span></div><p><div class=verse-container id=kv3.1:23.3><span>Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:23.4><span>Na hevaṁ vattabbe …pe…. </span></div><p><div class=verse-container id=kv3.1:24.1><span>Āsavānaṁ khaye yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:24.2><span>Āmantā. </span></div><p><div class=verse-container id=kv3.1:24.3><span>Indriyaparopariyattaṁ yathābhūtaṁ ñāṇaṁ tathāgatabalaṁ sāvakasādhāraṇanti? </span></div><p><div class=verse-container id=kv3.1:24.4><span>Na hevaṁ vattabbe …pe…. </span></div><p><div class=verse-container id=kv3.1:24.5><span>Balakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0003.html>Previous</a><a href=/canon/en/pli/ms/abhidhamma/kv/kv0003/kv0003P0002.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>