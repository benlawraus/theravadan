<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0010.html>Previous</a><a href=/canon/en/pli/ms/abhidhamma/kv/kv0003/kv0003P0012.html>Next</a></div><p id=kv3.11:0.1><span class=root>Kathāvatthu </span><br><p id=kv3.11:0.2><span class=root>Mahāpaṇṇāsaka </span><br><p id=kv3.11:0.3><span class=root>Tatiyavagga </span><br><p id=kv3.11:0.4><span class="root big-bold">Asaññakathā </span><br><p id=kv3.11:1.1><span class=root>Asaññasattesu saññā atthīti? </span><br><p id=kv3.11:1.2><span class=root>Āmantā. </span><br><p id=kv3.11:1.3><span class=root>Saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti? </span><br><p id=kv3.11:1.4><span class=root>Na hevaṁ vattabbe …pe…. </span><br><p id=kv3.11:2.1><span class=root>Nanu asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span><br><p id=kv3.11:2.2><span class=root>Āmantā. </span><br><p id=kv3.11:2.3><span class=root>Hañci asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābho, no ca vata re vattabbe—</span><br><p id=kv3.11:2.4><span class=root>“asaññasattesu saññā atthī”ti. </span><br><p id=kv3.11:3.1><span class=root>Asaññasattesu saññā atthīti? </span><br><p id=kv3.11:3.2><span class=root>Āmantā. </span><br><p id=kv3.11:3.3><span class=root>Pañcavokārabhavo gati sattāvāso saṁsāro yoni attabhāvapaṭilābhoti? </span><br><p id=kv3.11:3.4><span class=root>Na hevaṁ vattabbe …pe… </span><br><p id=kv3.11:4.1><span class=root>Nanu ekavokārabhavo gati sattāvāso saṁsāro yoni attabhāvapaṭilābhoti? </span><br><p id=kv3.11:4.2><span class=root>Āmantā. </span><br><p id=kv3.11:4.3><span class=root>Hañci ekavokārabhavo gati sattāvāso saṁsāro yoni attabhāvapaṭilābho, no ca vata re vattabbe—</span><br><p id=kv3.11:4.4><span class=root>“asaññasattesu saññā atthī”ti. </span><br><p id=kv3.11:5.1><span class=root>Asaññasattesu saññā atthīti? </span><br><p id=kv3.11:5.2><span class=root>Āmantā. </span><br><p id=kv3.11:5.3><span class=root>Tāya saññāya saññākaraṇīyaṁ karotīti? </span><br><p id=kv3.11:5.4><span class=root>Na hevaṁ vattabbe …pe…. </span><br><p id=kv3.11:6.1><span class=root>Manussesu saññā atthi, so ca saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti? </span><br><p id=kv3.11:6.2><span class=root>Āmantā. </span><br><p id=kv3.11:6.3><span class=root>Asaññasattesu saññā atthi, so ca saññābhavo saññāgati sattāvāso saṁsāro yoni attabhāvapaṭilābhoti? </span><br><p id=kv3.11:6.4><span class=root>Na hevaṁ vattabbe …pe… </span><br><p id=kv3.11:7.1><span class=root>Manussesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti? </span><br><p id=kv3.11:7.2><span class=root>Āmantā. </span><br><p id=kv3.11:7.3><span class=root>Asaññasattesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti? </span><br><p id=kv3.11:7.4><span class=root>Na hevaṁ vattabbe …pe…. </span><br><p id=kv3.11:8.1><span class=root>Manussesu saññā atthi, tāya saññāya saññākaraṇīyaṁ karotīti? </span><br><p id=kv3.11:8.2><span class=root>Āmantā. </span><br><p id=kv3.11:8.3><span class=root>Asaññasattesu saññā atthi, tāya saññāya saññākaraṇīyaṁ karotīti? </span><br><p id=kv3.11:8.4><span class=root>Na hevaṁ vattabbe …pe…. </span><br><p id=kv3.11:9.1><span class=root>Asaññasattesu saññā atthi, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span><br><p id=kv3.11:9.2><span class=root>Āmantā. </span><br><p id=kv3.11:9.3><span class=root>Manussesu saññā atthi, so ca asaññabhavo asaññagati …pe… </span><br><p id=kv3.11:9.4><span class=root>asaññattabhāvapaṭilābhoti? </span><br><p id=kv3.11:9.5><span class=root>Na hevaṁ vattabbe …pe…. </span><br><p id=kv3.11:10.1><span class=root>Asaññasattesu saññā atthi, so ca ekavokārabhavo gati sattāvāso saṁsāro yoni attabhāvapaṭilābhoti? </span><br><p id=kv3.11:10.2><span class=root>Āmantā. </span><br><p id=kv3.11:10.3><span class=root>Manussesu saññā atthi, so ca ekavokārabhavo gati …pe… </span><br><p id=kv3.11:10.4><span class=root>attabhāvapaṭilābhoti? </span><br><p id=kv3.11:10.5><span class=root>Na hevaṁ vattabbe …pe…. </span><br><p id=kv3.11:11.1><span class=root>Asaññasattesu saññā atthi, na ca tāya saññāya saññākaraṇīyaṁ karotīti? </span><br><p id=kv3.11:11.2><span class=root>Āmantā. </span><br><p id=kv3.11:11.3><span class=root>Manussesu saññā atthi, na ca tāya saññāya saññākaraṇīyaṁ karotīti? </span><br><p id=kv3.11:11.4><span class=root>Na hevaṁ vattabbe …pe…. </span><br><p id=kv3.11:12.1><span class=root>Na vattabbaṁ—</span><br><p id=kv3.11:12.2><span class=root>“asaññasattesu saññā atthī”ti? </span><br><p id=kv3.11:12.3><span class=root>Āmantā. </span><br><p id=kv3.11:12.4><span class=root>Nanu vuttaṁ bhagavatā—</span><br><p id=kv3.11:12.5><span class=root>“santi, bhikkhave, asaññasattā nāma devā; </span><br><p id=kv3.11:12.6><span class=root>saññuppādā ca pana te devā tamhā kāyā cavantī”ti. </span><br><p id=kv3.11:12.7><span class=root>Attheva suttantoti? </span><br><p id=kv3.11:12.8><span class=root>Āmantā. </span><br><p id=kv3.11:12.9><span class=root>Tena hi asaññasattesu saññā atthīti. </span><br><p id=kv3.11:13.1><span class=root>Asaññasattesu saññā atthīti? </span><br><p id=kv3.11:13.2><span class=root>Kiñci kāle atthi, kiñci kāle natthīti. </span><br><p id=kv3.11:13.3><span class=root>Kiñci kāle saññasattā kiñci kāle asaññasattā, kiñci kāle saññabhavo kiñci kāle asaññabhavo, kiñci kāle pañcavokārabhavo kiñci kāle ekavokārabhavoti? </span><br><p id=kv3.11:13.4><span class=root>Na hevaṁ vattabbe …pe…. </span><br><p id=kv3.11:14.1><span class=root>Asaññasattesu saññā kiñci kāle atthi, kiñci kāle natthīti? </span><br><p id=kv3.11:14.2><span class=root>Āmantā. </span><br><p id=kv3.11:14.3><span class=root>Kaṁ kālaṁ atthi, kaṁ kālaṁ natthīti? </span><br><p id=kv3.11:14.4><span class=root>Cutikāle upapattikāle atthi, ṭhitikāle natthīti. </span><br><p id=kv3.11:14.5><span class=root>Cutikāle upapattikāle saññasattā, ṭhitikāle asaññasattā; </span><br><p id=kv3.11:14.6><span class=root>cutikāle upapattikāle saññabhavo, ṭhitikāle asaññabhavo; </span><br><p id=kv3.11:14.7><span class=root>cutikāle upapattikāle pañcavokārabhavo, ṭhitikāle ekavokārabhavoti? </span><br><p id=kv3.11:14.8><span class=root>Na hevaṁ vattabbe …pe…. </span><br><p id=kv3.11:14.9><span class=root>Asaññakathā niṭṭhitā. </span><br></main><footer class="container footer"><small><a href=/about>Contact info</a></small></footer>