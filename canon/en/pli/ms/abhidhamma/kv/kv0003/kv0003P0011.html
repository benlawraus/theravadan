<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0010.html>Previous</a><a href=/canon/en/pli/ms/abhidhamma/kv/kv0003/kv0003P0012.html>Next</a></div><p><div class=verse-container id=kv3.11:0.1><span>Kathāvatthu </span></div><p><div class=verse-container id=kv3.11:0.2><span>Mahāpaṇṇāsaka </span></div><p><div class=verse-container id=kv3.11:0.3><span>Tatiyavagga </span></div><p><div class=verse-container id=kv3.11:0.4><span class=big-bold>Asaññakathā </span></div><p><div class=verse-container id=kv3.11:1.1><span>Asaññasattesu saññā atthīti? </span></div><p><div class=verse-container id=kv3.11:1.2><span>Āmantā. </span></div><p><div class=verse-container id=kv3.11:1.3><span>Saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti? </span></div><p><div class=verse-container id=kv3.11:1.4><span>Na hevaṁ vattabbe …pe…. </span></div><p><div class=verse-container id=kv3.11:2.1><span>Nanu asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span></div><p><div class=verse-container id=kv3.11:2.2><span>Āmantā. </span></div><p><div class=verse-container id=kv3.11:2.3><span>Hañci asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābho, no ca vata re vattabbe—</span></div><p><div class=verse-container id=kv3.11:2.4><span>“asaññasattesu saññā atthī”ti. </span></div><p><div class=verse-container id=kv3.11:3.1><span>Asaññasattesu saññā atthīti? </span></div><p><div class=verse-container id=kv3.11:3.2><span>Āmantā. </span></div><p><div class=verse-container id=kv3.11:3.3><span>Pañcavokārabhavo gati sattāvāso saṁsāro yoni attabhāvapaṭilābhoti? </span></div><p><div class=verse-container id=kv3.11:3.4><span>Na hevaṁ vattabbe …pe… </span></div><p><div class=verse-container id=kv3.11:4.1><span>Nanu ekavokārabhavo gati sattāvāso saṁsāro yoni attabhāvapaṭilābhoti? </span></div><p><div class=verse-container id=kv3.11:4.2><span>Āmantā. </span></div><p><div class=verse-container id=kv3.11:4.3><span>Hañci ekavokārabhavo gati sattāvāso saṁsāro yoni attabhāvapaṭilābho, no ca vata re vattabbe—</span></div><p><div class=verse-container id=kv3.11:4.4><span>“asaññasattesu saññā atthī”ti. </span></div><p><div class=verse-container id=kv3.11:5.1><span>Asaññasattesu saññā atthīti? </span></div><p><div class=verse-container id=kv3.11:5.2><span>Āmantā. </span></div><p><div class=verse-container id=kv3.11:5.3><span>Tāya saññāya saññākaraṇīyaṁ karotīti? </span></div><p><div class=verse-container id=kv3.11:5.4><span>Na hevaṁ vattabbe …pe…. </span></div><p><div class=verse-container id=kv3.11:6.1><span>Manussesu saññā atthi, so ca saññābhavo saññāgati saññāsattāvāso saññāsaṁsāro saññāyoni saññattabhāvapaṭilābhoti? </span></div><p><div class=verse-container id=kv3.11:6.2><span>Āmantā. </span></div><p><div class=verse-container id=kv3.11:6.3><span>Asaññasattesu saññā atthi, so ca saññābhavo saññāgati sattāvāso saṁsāro yoni attabhāvapaṭilābhoti? </span></div><p><div class=verse-container id=kv3.11:6.4><span>Na hevaṁ vattabbe …pe… </span></div><p><div class=verse-container id=kv3.11:7.1><span>Manussesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti? </span></div><p><div class=verse-container id=kv3.11:7.2><span>Āmantā. </span></div><p><div class=verse-container id=kv3.11:7.3><span>Asaññasattesu saññā atthi, so ca pañcavokārabhavo gati sattāvāso saṁsāro yoni attabhāvapaṭilābhoti? </span></div><p><div class=verse-container id=kv3.11:7.4><span>Na hevaṁ vattabbe …pe…. </span></div><p><div class=verse-container id=kv3.11:8.1><span>Manussesu saññā atthi, tāya saññāya saññākaraṇīyaṁ karotīti? </span></div><p><div class=verse-container id=kv3.11:8.2><span>Āmantā. </span></div><p><div class=verse-container id=kv3.11:8.3><span>Asaññasattesu saññā atthi, tāya saññāya saññākaraṇīyaṁ karotīti? </span></div><p><div class=verse-container id=kv3.11:8.4><span>Na hevaṁ vattabbe …pe…. </span></div><p><div class=verse-container id=kv3.11:9.1><span>Asaññasattesu saññā atthi, so ca asaññabhavo asaññagati asaññasattāvāso asaññasaṁsāro asaññayoni asaññattabhāvapaṭilābhoti? </span></div><p><div class=verse-container id=kv3.11:9.2><span>Āmantā. </span></div><p><div class=verse-container id=kv3.11:9.3><span>Manussesu saññā atthi, so ca asaññabhavo asaññagati …pe… </span></div><p><div class=verse-container id=kv3.11:9.4><span>asaññattabhāvapaṭilābhoti? </span></div><p><div class=verse-container id=kv3.11:9.5><span>Na hevaṁ vattabbe …pe…. </span></div><p><div class=verse-container id=kv3.11:10.1><span>Asaññasattesu saññā atthi, so ca ekavokārabhavo gati sattāvāso saṁsāro yoni attabhāvapaṭilābhoti? </span></div><p><div class=verse-container id=kv3.11:10.2><span>Āmantā. </span></div><p><div class=verse-container id=kv3.11:10.3><span>Manussesu saññā atthi, so ca ekavokārabhavo gati …pe… </span></div><p><div class=verse-container id=kv3.11:10.4><span>attabhāvapaṭilābhoti? </span></div><p><div class=verse-container id=kv3.11:10.5><span>Na hevaṁ vattabbe …pe…. </span></div><p><div class=verse-container id=kv3.11:11.1><span>Asaññasattesu saññā atthi, na ca tāya saññāya saññākaraṇīyaṁ karotīti? </span></div><p><div class=verse-container id=kv3.11:11.2><span>Āmantā. </span></div><p><div class=verse-container id=kv3.11:11.3><span>Manussesu saññā atthi, na ca tāya saññāya saññākaraṇīyaṁ karotīti? </span></div><p><div class=verse-container id=kv3.11:11.4><span>Na hevaṁ vattabbe …pe…. </span></div><p><div class=verse-container id=kv3.11:12.1><span>Na vattabbaṁ—</span></div><p><div class=verse-container id=kv3.11:12.2><span>“asaññasattesu saññā atthī”ti? </span></div><p><div class=verse-container id=kv3.11:12.3><span>Āmantā. </span></div><p><div class=verse-container id=kv3.11:12.4><span>Nanu vuttaṁ bhagavatā—</span></div><p><div class=verse-container id=kv3.11:12.5><span>“santi, bhikkhave, asaññasattā nāma devā; </span></div><p><div class=verse-container id=kv3.11:12.6><span>saññuppādā ca pana te devā tamhā kāyā cavantī”ti. </span></div><p><div class=verse-container id=kv3.11:12.7><span>Attheva suttantoti? </span></div><p><div class=verse-container id=kv3.11:12.8><span>Āmantā. </span></div><p><div class=verse-container id=kv3.11:12.9><span>Tena hi asaññasattesu saññā atthīti. </span></div><p><div class=verse-container id=kv3.11:13.1><span>Asaññasattesu saññā atthīti? </span></div><p><div class=verse-container id=kv3.11:13.2><span>Kiñci kāle atthi, kiñci kāle natthīti. </span></div><p><div class=verse-container id=kv3.11:13.3><span>Kiñci kāle saññasattā kiñci kāle asaññasattā, kiñci kāle saññabhavo kiñci kāle asaññabhavo, kiñci kāle pañcavokārabhavo kiñci kāle ekavokārabhavoti? </span></div><p><div class=verse-container id=kv3.11:13.4><span>Na hevaṁ vattabbe …pe…. </span></div><p><div class=verse-container id=kv3.11:14.1><span>Asaññasattesu saññā kiñci kāle atthi, kiñci kāle natthīti? </span></div><p><div class=verse-container id=kv3.11:14.2><span>Āmantā. </span></div><p><div class=verse-container id=kv3.11:14.3><span>Kaṁ kālaṁ atthi, kaṁ kālaṁ natthīti? </span></div><p><div class=verse-container id=kv3.11:14.4><span>Cutikāle upapattikāle atthi, ṭhitikāle natthīti. </span></div><p><div class=verse-container id=kv3.11:14.5><span>Cutikāle upapattikāle saññasattā, ṭhitikāle asaññasattā; </span></div><p><div class=verse-container id=kv3.11:14.6><span>cutikāle upapattikāle saññabhavo, ṭhitikāle asaññabhavo; </span></div><p><div class=verse-container id=kv3.11:14.7><span>cutikāle upapattikāle pañcavokārabhavo, ṭhitikāle ekavokārabhavoti? </span></div><p><div class=verse-container id=kv3.11:14.8><span>Na hevaṁ vattabbe …pe…. </span></div><p><div class=verse-container id=kv3.11:14.9><span>Asaññakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0003/kv0003P0010.html>Previous</a><a href=/canon/en/pli/ms/abhidhamma/kv/kv0003/kv0003P0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>