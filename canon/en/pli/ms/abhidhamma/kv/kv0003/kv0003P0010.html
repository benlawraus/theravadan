<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0003.html> Mahāpaṇṇāsaka Tatiyavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0003/kv0003P0009.html>Previous</a><a href=/canon/en/pli/ms/abhidhamma/kv/kv0003/kv0003P0011.html>Next</a></div><p><div class=verse-container id=kv3.10:0.1><span>Kathāvatthu </span></div><p><div class=verse-container id=kv3.10:0.2><span>Mahāpaṇṇāsaka </span></div><p><div class=verse-container id=kv3.10:0.3><span>Tatiyavagga </span></div><p><div class=verse-container id=kv3.10:0.4><span class=big-bold>Saṁvarakathā </span></div><p><div class=verse-container id=kv3.10:1.1><span>Atthi devesu saṁvaroti? </span></div><p><div class=verse-container id=kv3.10:1.2><span>Āmantā. </span></div><p><div class=verse-container id=kv3.10:1.3><span>Atthi devesu asaṁvaroti? </span></div><p><div class=verse-container id=kv3.10:1.4><span>Na hevaṁ vattabbe …pe…. </span></div><p><div class=verse-container id=kv3.10:2.1><span>Natthi devesu asaṁvaroti? </span></div><p><div class=verse-container id=kv3.10:2.2><span>Āmantā. </span></div><p><div class=verse-container id=kv3.10:2.3><span>Natthi devesu saṁvaroti? </span></div><p><div class=verse-container id=kv3.10:2.4><span>Na hevaṁ vattabbe …pe…. </span></div><p><div class=verse-container id=kv3.10:3.1><span>Nanu asaṁvarā saṁvaro sīlaṁ, atthi devesu saṁvaroti? </span></div><p><div class=verse-container id=kv3.10:3.2><span>Āmantā. </span></div><p><div class=verse-container id=kv3.10:3.3><span>Atthi devesu asaṁvaro, yamhā asaṁvarā saṁvaro sīlanti? </span></div><p><div class=verse-container id=kv3.10:3.4><span>Na hevaṁ vattabbe …pe…. </span></div><p><div class=verse-container id=kv3.10:4.1><span>Ājānāhi niggahaṁ. </span></div><p><div class=verse-container id=kv3.10:4.2><span>Hañci asaṁvarā saṁvaro sīlaṁ, atthi devesu saṁvaro, tena vata re vattabbe—</span></div><p><div class=verse-container id=kv3.10:4.3><span>“atthi devesu asaṁvaro, yamhā asaṁvarā saṁvaro sīlan”ti. </span></div><p><div class=verse-container id=kv3.10:4.4><span>Yaṁ tattha vadesi—</span></div><p><div class=verse-container id=kv3.10:4.5><span>“vattabbe kho—</span></div><p><div class=verse-container id=kv3.10:4.6><span>‘asaṁvarā saṁvaro sīlaṁ, atthi devesu saṁvaro’, no ca vattabbe—</span></div><p><div class=verse-container id=kv3.10:4.7><span>‘atthi devesu asaṁvaro, yamhā asaṁvarā saṁvaro sīlan’”ti micchā. </span></div><p><div class=verse-container id=kv3.10:5.1><span>No ce pana vattabbe—</span></div><p><div class=verse-container id=kv3.10:5.2><span>“atthi devesu asaṁvaro, yamhā asaṁvarā saṁvaro sīlan”ti, no ca vata re vattabbe—</span></div><p><div class=verse-container id=kv3.10:5.3><span>“asaṁvarā saṁvaro sīlaṁ, atthi devesu saṁvaro”ti. </span></div><p><div class=verse-container id=kv3.10:5.4><span>Yaṁ tattha vadesi—</span></div><p><div class=verse-container id=kv3.10:5.5><span>“vattabbe kho ‘asaṁvarā saṁvaro sīlaṁ, atthi devesu saṁvaro’, no ca vattabbe—</span></div><p><div class=verse-container id=kv3.10:5.6><span>‘atthi devesu asaṁvaro, yamhā asaṁvarā saṁvaro sīlan’”ti micchā. </span></div><p><div class=verse-container id=kv3.10:6.1><span>Atthi manussesu saṁvaro, atthi tattha asaṁvaroti? </span></div><p><div class=verse-container id=kv3.10:6.2><span>Āmantā. </span></div><p><div class=verse-container id=kv3.10:6.3><span>Atthi devesu saṁvaro, atthi tattha asaṁvaroti? </span></div><p><div class=verse-container id=kv3.10:6.4><span>Na hevaṁ vattabbe …pe…. </span></div><p><div class=verse-container id=kv3.10:7.1><span>Atthi devesu saṁvaro, natthi tattha asaṁvaroti? </span></div><p><div class=verse-container id=kv3.10:7.2><span>Āmantā. </span></div><p><div class=verse-container id=kv3.10:7.3><span>Atthi manussesu saṁvaro, natthi tattha asaṁvaroti? </span></div><p><div class=verse-container id=kv3.10:7.4><span>Na hevaṁ vattabbe …pe…. </span></div><p><div class=verse-container id=kv3.10:8.1><span>Atthi devesu pāṇātipātā veramaṇīti? </span></div><p><div class=verse-container id=kv3.10:8.2><span>Āmantā. </span></div><p><div class=verse-container id=kv3.10:8.3><span>Atthi devesu pāṇātipātoti? </span></div><p><div class=verse-container id=kv3.10:8.4><span>Na hevaṁ vattabbe …pe…. </span></div><p><div class=verse-container id=kv3.10:9.1><span>Atthi devesu surāmerayamajjapamādaṭṭhānā veramaṇīti? </span></div><p><div class=verse-container id=kv3.10:9.2><span>Āmantā. </span></div><p><div class=verse-container id=kv3.10:9.3><span>Atthi devesu surāmerayamajjapamādaṭṭhānanti? </span></div><p><div class=verse-container id=kv3.10:9.4><span>Na hevaṁ vattabbe …pe…. </span></div><p><div class=verse-container id=kv3.10:10.1><span>Natthi devesu pāṇātipātoti? </span></div><p><div class=verse-container id=kv3.10:10.2><span>Āmantā. </span></div><p><div class=verse-container id=kv3.10:10.3><span>Natthi devesu pāṇātipātā veramaṇīti? </span></div><p><div class=verse-container id=kv3.10:10.4><span>Na hevaṁ vattabbe …pe…. </span></div><p><div class=verse-container id=kv3.10:11.1><span>Natthi devesu surāmerayamajjapamādaṭṭhānanti? </span></div><p><div class=verse-container id=kv3.10:11.2><span>Āmantā. </span></div><p><div class=verse-container id=kv3.10:11.3><span>Natthi devesu surāmerayamajjapamādaṭṭhānā veramaṇīti? </span></div><p><div class=verse-container id=kv3.10:11.4><span>Na hevaṁ vattabbe …pe…. </span></div><p><div class=verse-container id=kv3.10:12.1><span>Atthi manussesu pāṇātipātā veramaṇi, atthi tattha pāṇātipātoti? </span></div><p><div class=verse-container id=kv3.10:12.2><span>Āmantā. </span></div><p><div class=verse-container id=kv3.10:12.3><span>Atthi devesu pāṇātipātā veramaṇi, atthi tattha pāṇātipātoti? </span></div><p><div class=verse-container id=kv3.10:12.4><span>Na hevaṁ vattabbe …pe…. </span></div><p><div class=verse-container id=kv3.10:13.1><span>Atthi manussesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? </span></div><p><div class=verse-container id=kv3.10:13.2><span>Āmantā. </span></div><p><div class=verse-container id=kv3.10:13.3><span>Atthi devesu surāmerayamajjapamādaṭṭhānā veramaṇi, atthi tattha surāmerayamajjapamādaṭṭhānanti? </span></div><p><div class=verse-container id=kv3.10:13.4><span>Na hevaṁ vattabbe …pe…. </span></div><p><div class=verse-container id=kv3.10:14.1><span>Atthi devesu pāṇātipātā veramaṇi, natthi tattha pāṇātipātoti? </span></div><p><div class=verse-container id=kv3.10:14.2><span>Āmantā. </span></div><p><div class=verse-container id=kv3.10:14.3><span>Atthi manussesu pāṇātipātā veramaṇi, natthi tattha pāṇātipātoti? </span></div><p><div class=verse-container id=kv3.10:14.4><span>Na hevaṁ vattabbe …pe…. </span></div><p><div class=verse-container id=kv3.10:15.1><span>Atthi devesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? </span></div><p><div class=verse-container id=kv3.10:15.2><span>Āmantā. </span></div><p><div class=verse-container id=kv3.10:15.3><span>Atthi manussesu surāmerayamajjapamādaṭṭhānā veramaṇi, natthi tattha surāmerayamajjapamādaṭṭhānanti? </span></div><p><div class=verse-container id=kv3.10:15.4><span>Na hevaṁ vattabbe …pe…. </span></div><p><div class=verse-container id=kv3.10:16.1><span>Natthi devesu saṁvaroti? </span></div><p><div class=verse-container id=kv3.10:16.2><span>Āmantā. </span></div><p><div class=verse-container id=kv3.10:16.3><span>Sabbe devā pāṇātipātino adinnādāyino kāmesumicchācārino musāvādino surāmerayamajjapamādaṭṭhāyinoti? </span></div><p><div class=verse-container id=kv3.10:16.4><span>Na hevaṁ vattabbe …pe… </span></div><p><div class=verse-container id=kv3.10:16.5><span>tena hi atthi devesu saṁvaroti. </span></div><p><div class=verse-container id=kv3.10:16.6><span>Saṁvarakathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0003/kv0003P0009.html>Previous</a><a href=/canon/en/pli/ms/abhidhamma/kv/kv0003/kv0003P0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>