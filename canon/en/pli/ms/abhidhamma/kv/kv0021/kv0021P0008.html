<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0021.html> Khuddakaaḍḍhapaṇṇāsaka Ekavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0021/kv0021P0007.html>Previous</a><a href=/canon/en/pli/ms/abhidhamma/kv/kv0022.html>Next</a></div><p><div class=verse-container id=kv21.8:0.1><span>Kathāvatthu </span></div><p><div class=verse-container id=kv21.8:0.2><span>Mahāpaṇṇāsaka </span></div><p><div class=verse-container id=kv21.8:0.3><span>Ekavīsatimavagga </span></div><p><div class=verse-container id=kv21.8:0.4><span class=big-bold>Kammakathā </span></div><p><div class=verse-container id=kv21.8:1.1><span>Sabbe kammā niyatāti? </span></div><p><div class=verse-container id=kv21.8:1.2><span>Āmantā. </span></div><p><div class=verse-container id=kv21.8:1.3><span>Micchattaniyatāti? </span></div><p><div class=verse-container id=kv21.8:1.4><span>Na hevaṁ vattabbe …pe… </span></div><p><div class=verse-container id=kv21.8:1.5><span>sammattaniyatāti? </span></div><p><div class=verse-container id=kv21.8:1.6><span>Na hevaṁ vattabbe …pe… </span></div><p><div class=verse-container id=kv21.8:1.7><span>natthi aniyato rāsīti? </span></div><p><div class=verse-container id=kv21.8:1.8><span>Na hevaṁ vattabbe …pe… </span></div><p><div class=verse-container id=kv21.8:1.9><span>nanu atthi aniyato rāsīti? </span></div><p><div class=verse-container id=kv21.8:1.10><span>Āmantā. </span></div><p><div class=verse-container id=kv21.8:1.11><span>Hañci atthi aniyato rāsi, no ca vata re vattabbe—</span></div><p><div class=verse-container id=kv21.8:1.12><span>“sabbe kammā niyatā”ti. </span></div><p><div class=verse-container id=kv21.8:2.1><span>Sabbe kammā niyatāti? </span></div><p><div class=verse-container id=kv21.8:2.2><span>Āmantā. </span></div><p><div class=verse-container id=kv21.8:2.3><span>Nanu tayo rāsī vuttā bhagavatā—</span></div><p><div class=verse-container id=kv21.8:2.4><span>“micchattaniyato rāsi, sammattaniyato rāsi, aniyato rāsī”ti? </span></div><p><div class=verse-container id=kv21.8:2.5><span>Āmantā. </span></div><p><div class=verse-container id=kv21.8:2.6><span>Hañci tayo rāsī vuttā bhagavatā—</span></div><p><div class=verse-container id=kv21.8:2.7><span>“micchattaniyato rāsi, sammattaniyato rāsi, aniyato rāsi”, no ca vata re vattabbe—</span></div><p><div class=verse-container id=kv21.8:2.8><span>“sabbe kammā niyatā”ti. </span></div><p><div class=verse-container id=kv21.8:3.1><span>Diṭṭhadhammavedanīyaṁ kammaṁ diṭṭhadhammavedanīyaṭṭhena niyatanti? </span></div><p><div class=verse-container id=kv21.8:3.2><span>Āmantā. </span></div><p><div class=verse-container id=kv21.8:3.3><span>Micchattaniyatanti? </span></div><p><div class=verse-container id=kv21.8:3.4><span>Na hevaṁ vattabbe …pe… </span></div><p><div class=verse-container id=kv21.8:3.5><span>sammattaniyatanti? </span></div><p><div class=verse-container id=kv21.8:3.6><span>Na hevaṁ vattabbe …pe…. </span></div><p><div class=verse-container id=kv21.8:3.7><span>Upapajjavedanīyaṁ kammaṁ …pe… </span></div><p><div class=verse-container id=kv21.8:3.8><span>aparāpariyavedanīyaṁ kammaṁ aparāpariyavedanīyaṭṭhena niyatanti? </span></div><p><div class=verse-container id=kv21.8:3.9><span>Āmantā. </span></div><p><div class=verse-container id=kv21.8:3.10><span>Micchattaniyatanti? </span></div><p><div class=verse-container id=kv21.8:3.11><span>Na hevaṁ vattabbe …pe… </span></div><p><div class=verse-container id=kv21.8:3.12><span>sammattaniyatanti? </span></div><p><div class=verse-container id=kv21.8:3.13><span>Na hevaṁ vattabbe …pe…. </span></div><p><div class=verse-container id=kv21.8:4.1><span>Na vattabbaṁ—</span></div><p><div class=verse-container id=kv21.8:4.2><span>diṭṭhadhammavedanīyaṁ kammaṁ diṭṭhadhammavedanīyaṭṭhena niyataṁ, upapajjavedanīyaṁ kammaṁ …pe… </span></div><p><div class=verse-container id=kv21.8:4.3><span>aparāpariyavedanīyaṁ kammaṁ aparāpariyavedanīyaṭṭhena niyatanti? </span></div><p><div class=verse-container id=kv21.8:4.4><span>Āmantā. </span></div><p><div class=verse-container id=kv21.8:4.5><span>Diṭṭhadhammavedanīyaṁ kammaṁ upapajjavedanīyaṁ hoti, aparāpariyavedanīyaṁ hoti …pe… </span></div><p><div class=verse-container id=kv21.8:4.6><span>upapajjavedanīyaṁ kammaṁ diṭṭhadhammavedanīyaṁ hoti, aparāpariyavedanīyaṁ hoti …pe… </span></div><p><div class=verse-container id=kv21.8:4.7><span>aparāpariyavedanīyaṁ kammaṁ diṭṭhadhammavedanīyaṁ hoti, upapajjavedanīyaṁ hotīti? </span></div><p><div class=verse-container id=kv21.8:4.8><span>Na hevaṁ vattabbe. </span></div><p><div class=verse-container id=kv21.8:4.9><span>Tena hi diṭṭhadhammavedanīyaṁ kammaṁ diṭṭhadhammavedanīyaṭṭhena niyataṁ, upapajjavedanīyaṁ kammaṁ …pe… </span></div><p><div class=verse-container id=kv21.8:4.10><span>aparāpariyavedanīyaṁ kammaṁ aparāpariyavedanīyaṭṭhena niyatanti. </span></div><p><div class=verse-container id=kv21.8:4.11><span>Kammakathā niṭṭhitā. </span></div><p><div class=verse-container id=kv21.8:4.12><span>Ekavīsatimo vaggo. </span></div><p><div class=verse-container id=kv21.8:4.13><span>Tassuddānaṁ </span></div><p><div class=verse-container id=kv21.8:5.1><span>Sāsanaṁ navaṁ kataṁ atthi koci tathāgatassa sāsanaṁ navaṁ karoti labbhā tathāgatassa sāsanaṁ puna navaṁ kātuṁ, puthujjano tedhātukehi kammehi avivitto, atthi kiñci saṁyojanaṁ appahāya arahattappatti, atthi adhippāyiddhi buddhānaṁ vā sāvakānaṁ vā, atthi buddhānaṁ buddhehi hīnātirekatā, sabbā disā buddhā tiṭṭhanti, sabbe dhammā niyatā, sabbe kammā niyatāti. </span></div><div class=flex-between><a href=/canon/en/pli/ms/abhidhamma/kv/kv0021/kv0021P0007.html>Previous</a><a href=/canon/en/pli/ms/abhidhamma/kv/kv0022.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>