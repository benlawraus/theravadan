<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0021.html> Khuddakaaḍḍhapaṇṇāsaka Ekavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0021/kv0021P0003.html>Previous</a><a href=/canon/en/pli/ms/abhidhamma/kv/kv0021/kv0021P0005.html>Next</a></div><p><div class=verse-container id=kv21.4:0.1><span>Kathāvatthu </span></div><p><div class=verse-container id=kv21.4:0.2><span>Mahāpaṇṇāsaka </span></div><p><div class=verse-container id=kv21.4:0.3><span>Ekavīsatimavagga </span></div><p><div class=verse-container id=kv21.4:0.4><span class=big-bold>Iddhikathā </span></div><p><div class=verse-container id=kv21.4:1.1><span>Atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:1.2><span>Āmantā. </span></div><p><div class=verse-container id=kv21.4:1.3><span>“Niccapaṇṇā rukkhā hontū”ti—</span></div><p><div class=verse-container id=kv21.4:1.4><span>atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:1.5><span>Na hevaṁ vattabbe …pe… </span></div><p><div class=verse-container id=kv21.4:1.6><span>“niccapupphā rukkhā hontu …pe… </span></div><p><div class=verse-container id=kv21.4:1.7><span>niccaphalikā rukkhā hontu … </span></div><p><div class=verse-container id=kv21.4:1.8><span>niccaṁ juṇhaṁ hotu … </span></div><p><div class=verse-container id=kv21.4:1.9><span>niccaṁ khemaṁ hotu … </span></div><p><div class=verse-container id=kv21.4:1.10><span>niccaṁ subhikkhaṁ hotu … </span></div><p><div class=verse-container id=kv21.4:1.11><span>niccaṁ suvatthi hotū”ti—</span></div><p><div class=verse-container id=kv21.4:1.12><span>atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:1.13><span>Na hevaṁ vattabbe …pe…. </span></div><p><div class=verse-container id=kv21.4:2.1><span>Atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:2.2><span>Āmantā. </span></div><p><div class=verse-container id=kv21.4:2.3><span>“Uppanno phasso mā nirujjhī”ti—</span></div><p><div class=verse-container id=kv21.4:2.4><span>atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:2.5><span>Na hevaṁ vattabbe …pe…. </span></div><p><div class=verse-container id=kv21.4:3.1><span>“Uppannā vedanā …pe… </span></div><p><div class=verse-container id=kv21.4:3.2><span>saññā … </span></div><p><div class=verse-container id=kv21.4:3.3><span>cetanā … </span></div><p><div class=verse-container id=kv21.4:3.4><span>cittaṁ … </span></div><p><div class=verse-container id=kv21.4:3.5><span>saddhā … </span></div><p><div class=verse-container id=kv21.4:3.6><span>vīriyaṁ … </span></div><p><div class=verse-container id=kv21.4:3.7><span>sati … </span></div><p><div class=verse-container id=kv21.4:3.8><span>samādhi …pe… </span></div><p><div class=verse-container id=kv21.4:3.9><span>paññā mā nirujjhī”ti—</span></div><p><div class=verse-container id=kv21.4:3.10><span>atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:3.11><span>Na hevaṁ vattabbe …pe…. </span></div><p><div class=verse-container id=kv21.4:4.1><span>Atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:4.2><span>Āmantā. </span></div><p><div class=verse-container id=kv21.4:4.3><span>“Rūpaṁ niccaṁ hotū”ti—</span></div><p><div class=verse-container id=kv21.4:4.4><span>atthi adhippāyaiddhi … </span></div><p><div class=verse-container id=kv21.4:4.5><span>“vedanā …pe… </span></div><p><div class=verse-container id=kv21.4:4.6><span>saññā …pe… </span></div><p><div class=verse-container id=kv21.4:4.7><span>saṅkhārā …pe… </span></div><p><div class=verse-container id=kv21.4:4.8><span>viññāṇaṁ niccaṁ hotū”ti—</span></div><p><div class=verse-container id=kv21.4:4.9><span>atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:4.10><span>Na hevaṁ vattabbe …pe…. </span></div><p><div class=verse-container id=kv21.4:5.1><span>Atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:5.2><span>Āmantā. </span></div><p><div class=verse-container id=kv21.4:5.3><span>“Jātidhammā sattā mā jāyiṁsū”ti atthi …pe… </span></div><p><div class=verse-container id=kv21.4:5.4><span>“jarādhammā sattā mā jīriṁsū”ti …pe… </span></div><p><div class=verse-container id=kv21.4:5.5><span>“byādhidhammā sattā mā byādhiyiṁsū”ti …pe… </span></div><p><div class=verse-container id=kv21.4:5.6><span>“maraṇadhammā sattā mā mīyiṁsū”ti—</span></div><p><div class=verse-container id=kv21.4:5.7><span>atthi adhippāyaiddhi buddhānaṁ vā sāvakānaṁ vāti? </span></div><p><div class=verse-container id=kv21.4:5.8><span>Na hevaṁ vattabbe …pe…. </span></div><p><div class=verse-container id=kv21.4:6.1><span>Na vattabbaṁ—</span></div><p><div class=verse-container id=kv21.4:6.2><span>“atthi adhippāyaiddhi buddhānaṁ vā sāvakānaṁ vā”ti? </span></div><p><div class=verse-container id=kv21.4:6.3><span>Āmantā. </span></div><p><div class=verse-container id=kv21.4:6.4><span>Nanu āyasmā pilindavaccho rañño māgadhassa seniyassa bimbisārassa pāsādaṁ “suvaṇṇan”tveva adhimucci, suvaṇṇo ca pana āsīti? </span></div><p><div class=verse-container id=kv21.4:6.5><span>Āmantā. </span></div><p><div class=verse-container id=kv21.4:6.6><span>Hañci āyasmā pilindavaccho rañño māgadhassa seniyassa bimbisārassa pāsādaṁ “suvaṇṇan”tveva adhimucci, suvaṇṇo ca pana āsi, tena vata re vattabbe—</span></div><p><div class=verse-container id=kv21.4:6.7><span>“atthi adhippāyaiddhi buddhānaṁ vā sāvakānaṁ vā”ti. </span></div><p><div class=verse-container id=kv21.4:6.8><span>Iddhikathā niṭṭhitā. </span></div><div class=flex-between><a href=/canon/en/pli/ms/abhidhamma/kv/kv0021/kv0021P0003.html>Previous</a><a href=/canon/en/pli/ms/abhidhamma/kv/kv0021/kv0021P0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>