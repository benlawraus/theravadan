<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0021.html> Khuddakaaḍḍhapaṇṇāsaka Ekavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0021/kv0021P0005.html>Previous</a><a href=/canon/en/pli/ms/abhidhamma/kv/kv0021/kv0021P0007.html>Next</a></div><p id=kv21.6:0.1><span class=root>Kathāvatthu </span><br><p id=kv21.6:0.2><span class=root>Mahāpaṇṇāsaka </span><br><p id=kv21.6:0.3><span class=root>Ekavīsatimavagga </span><br><p id=kv21.6:0.4><span class="root big-bold">Sabbadisākathā </span><br><p id=kv21.6:1.1><span class=root>Sabbā disā buddhā tiṭṭhantīti? </span><br><p id=kv21.6:1.2><span class=root>Āmantā. </span><br><p id=kv21.6:1.3><span class=root>Puratthimāya disāya buddho tiṭṭhatīti? </span><br><p id=kv21.6:1.4><span class=root>Na hevaṁ vattabbe …pe… </span><br><p id=kv21.6:1.5><span class=root>puratthimāya disāya buddho tiṭṭhatīti? </span><br><p id=kv21.6:1.6><span class=root>Āmantā. </span><br><p id=kv21.6:1.7><span class=root>Kiṁnāmo so bhagavā, kiṁjacco, kiṅgotto, kiṁnāmā tassa bhagavato mātāpitaro, kiṁnāmaṁ tassa bhagavato sāvakayugaṁ, konāmo tassa bhagavato upaṭṭhāko, kīdisaṁ cīvaraṁ dhāreti, kīdisaṁ pattaṁ dhāreti, katarasmiṁ gāme vā nigame vā nagare vā raṭṭhe vā janapade vāti? </span><br><p id=kv21.6:1.8><span class=root>Na hevaṁ vattabbe …pe…. </span><br><p id=kv21.6:2.1><span class=root>Dakkhiṇāya disāya …pe… </span><br><p id=kv21.6:2.2><span class=root>pacchimāya disāya …pe… </span><br><p id=kv21.6:2.3><span class=root>uttarāya disāya …pe… </span><br><p id=kv21.6:2.4><span class=root>heṭṭhimāya disāya buddho tiṭṭhatīti? </span><br><p id=kv21.6:2.5><span class=root>Na hevaṁ vattabbe …pe… </span><br><p id=kv21.6:2.6><span class=root>heṭṭhimāya disāya buddho tiṭṭhatīti? </span><br><p id=kv21.6:2.7><span class=root>Āmantā. </span><br><p id=kv21.6:2.8><span class=root>Kiṁnāmo so bhagavā …pe… </span><br><p id=kv21.6:2.9><span class=root>janapade vāti? </span><br><p id=kv21.6:2.10><span class=root>Na hevaṁ vattabbe …pe…. </span><br><p id=kv21.6:3.1><span class=root>Uparimāya disāya buddho tiṭṭhatīti? </span><br><p id=kv21.6:3.2><span class=root>Na hevaṁ vattabbe …pe…. </span><br><p id=kv21.6:3.3><span class=root>Uparimāya disāya buddho tiṭṭhatīti? </span><br><p id=kv21.6:3.4><span class=root>Āmantā. </span><br><p id=kv21.6:3.5><span class=root>Cātumahārājike tiṭṭhati …pe… </span><br><p id=kv21.6:3.6><span class=root>tāvatiṁse tiṭṭhati …pe… </span><br><p id=kv21.6:3.7><span class=root>yāme tiṭṭhati …pe… </span><br><p id=kv21.6:3.8><span class=root>tusite tiṭṭhati …pe… </span><br><p id=kv21.6:3.9><span class=root>nimmānaratiyā tiṭṭhati …pe… </span><br><p id=kv21.6:3.10><span class=root>paranimmitavasavattiyā tiṭṭhati …pe… </span><br><p id=kv21.6:3.11><span class=root>brahmaloke tiṭṭhatīti? </span><br><p id=kv21.6:3.12><span class=root>Na hevaṁ vattabbe …pe…. </span><br><p id=kv21.6:3.13><span class=root>Sabbadisākathā niṭṭhitā. </span><br></main><footer class="container footer"><small><a href=/about/>Contact info</a></small></footer>