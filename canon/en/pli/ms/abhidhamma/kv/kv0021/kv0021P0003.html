<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/abhidhamma.html> Abhidhammapiṭaka </a><li><a href=/canon/en/pli/ms/abhidhamma/kv.html> Kathāvatthu </a><li><a href=/canon/en/pli/ms/abhidhamma/kv/kv0021.html> Khuddakaaḍḍhapaṇṇāsaka Ekavīsatimavagga </a></ul></nav><main class=container><p>From:<div class=flex-between><a href=/canon/en/pli/ms/abhidhamma/kv/kv0021/kv0021P0002.html>Previous</a><a href=/canon/en/pli/ms/abhidhamma/kv/kv0021/kv0021P0004.html>Next</a></div><p id=kv21.3:0.1><span class=root>Kathāvatthu </span><br><p id=kv21.3:0.2><span class=root>Mahāpaṇṇāsaka </span><br><p id=kv21.3:0.3><span class=root>Ekavīsatimavagga </span><br><p id=kv21.3:0.4><span class="root big-bold">Saṁyojanakathā </span><br><p id=kv21.3:1.1><span class=root>Atthi kiñci saṁyojanaṁ appahāya arahattappattīti? </span><br><p id=kv21.3:1.2><span class=root>Āmantā. </span><br><p id=kv21.3:1.3><span class=root>Atthi kiñci sakkāyadiṭṭhiṁ appahāya …pe… </span><br><p id=kv21.3:1.4><span class=root>vicikicchaṁ appahāya …pe… </span><br><p id=kv21.3:1.5><span class=root>sīlabbataparāmāsaṁ appahāya … </span><br><p id=kv21.3:1.6><span class=root>rāgaṁ appahāya … </span><br><p id=kv21.3:1.7><span class=root>dosaṁ appahāya … </span><br><p id=kv21.3:1.8><span class=root>mohaṁ appahāya … </span><br><p id=kv21.3:1.9><span class=root>anottappaṁ appahāya arahattappattīti? </span><br><p id=kv21.3:1.10><span class=root>Na hevaṁ vattabbe …pe…. </span><br><p id=kv21.3:2.1><span class=root>Atthi kiñci saṁyojanaṁ appahāya arahattappattīti? </span><br><p id=kv21.3:2.2><span class=root>Āmantā. </span><br><p id=kv21.3:2.3><span class=root>Arahā sarāgo sadoso samoho samāno samakkho sapaḷāso saupāyāso sakilesoti? </span><br><p id=kv21.3:2.4><span class=root>Na hevaṁ vattabbe …pe… </span><br><p id=kv21.3:2.5><span class=root>nanu arahā nirāgo niddoso nimmoho nimmāno nimmakkho nippaḷāso nirupāyāso nikkilesoti? </span><br><p id=kv21.3:2.6><span class=root>Āmantā. </span><br><p id=kv21.3:2.7><span class=root>Hañci arahā nirāgo …pe… </span><br><p id=kv21.3:2.8><span class=root>nikkileso, no ca vata re vattabbe—</span><br><p id=kv21.3:2.9><span class=root>“atthi kiñci saṁyojanaṁ appahāya arahattappattī”ti. </span><br><p id=kv21.3:3.1><span class=root>Na vattabbaṁ—</span><br><p id=kv21.3:3.2><span class=root>“kiñci saṁyojanaṁ appahāya arahattappattī”ti? </span><br><p id=kv21.3:3.3><span class=root>Āmantā. </span><br><p id=kv21.3:3.4><span class=root>Arahā sabbaṁ buddhavisayaṁ jānātīti? </span><br><p id=kv21.3:3.5><span class=root>Na hevaṁ vattabbe. </span><br><p id=kv21.3:3.6><span class=root>Tena hi atthi kiñci saṁyojanaṁ appahāya arahattappattīti. </span><br><p id=kv21.3:3.7><span class=root>Saṁyojanakathā niṭṭhitā. </span><br></main><footer class="container footer"><small><a href=/about/>Contact info</a></small></footer>