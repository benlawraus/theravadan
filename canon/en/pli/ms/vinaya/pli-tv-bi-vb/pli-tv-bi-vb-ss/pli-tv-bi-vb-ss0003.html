<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-brahmali:not(:checked)) .translation.brahmali{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bi-vb.html> Bhikkhunī Vibhaṅga </a><li><a href=/canon/en/pli/ms/vinaya/pli-tv-bi-vb/pli-tv-bi-vb-ss.html> Saṅghādisesa </a></ul></nav><main class=container><p>From: <label class=translator-toggle><input checked class=toggle-input id=toggle-brahmali type=checkbox> <span class="toggle-label brahmali">Bhikkhu Brahmali</span></label><div class=flex-between><a href=/canon/en/pli/ms/vinaya/pli-tv-bi-vb/pli-tv-bi-vb-ss/pli-tv-bi-vb-ss0002.html>Previous</a><a href=/canon/en/pli/ms/vinaya/pli-tv-bi-vb/pli-tv-bi-vb-ss/pli-tv-bi-vb-ss0004.html>Next</a></div><p><div class=verse-container id=pli-tv-bi-vb-ss3:0.1><span>Theravāda Vinaya </span><span class="translation brahmali">Theravāda Collection on Monastic Law </span></div><p><div class=verse-container id=pli-tv-bi-vb-ss3:0.2><span>Bhikkhunivibhaṅga </span><span class="translation brahmali">The Nuns’ Analysis </span></div><p><div class=verse-container id=pli-tv-bi-vb-ss3:0.3><span>Saṅghādisesakaṇḍa </span><span class="translation brahmali">The chapter on offenses entailing suspension </span></div><p><div class=verse-container id=pli-tv-bi-vb-ss3:0.4><span class=big-bold>3. Ekagāmantaragamanasikkhāpada </span><span class="translation brahmali">The training rule on walking alone to the next village </span></div><p><div class=verse-container id=pli-tv-bi-vb-ss3:1.1><span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><span class="translation brahmali">At one time when the Buddha was staying at Sāvatthī in Anāthapiṇḍika’s Monastery, </span></div><p><div class=verse-container id=pli-tv-bi-vb-ss3:1.2><span>Tena kho pana samayena bhaddāya kāpilāniyā antevāsinī bhikkhunī bhikkhunīhi saddhiṁ bhaṇḍitvā gāmakaṁ ñātikulaṁ agamāsi. </span><span class="translation brahmali">a nun who was a pupil of Bhaddā Kāpilānī had an argument with the nuns and then went to her relatives’ village. </span></div><p><div class=verse-container id=pli-tv-bi-vb-ss3:1.3><span>Bhaddā kāpilānī taṁ bhikkhuniṁ apassantī bhikkhuniyo pucchi—“kahaṁ itthannāmā, na dissatī”ti. </span><span class="translation brahmali">Not seeing her pupil anywhere, Bhaddā Kāpilānī asked the nuns, “Where’s so-and-so? She’s disappeared.” </span></div><p><div class=verse-container id=pli-tv-bi-vb-ss3:1.4><span>“Bhikkhunīhi saddhiṁ, ayye, bhaṇḍitvā na dissatī”ti. </span><span class="translation brahmali">“She disappeared, Venerable, after arguing with the nuns.” </span></div><p><div class=verse-container id=pli-tv-bi-vb-ss3:1.5><span>“Ammā, amukasmiṁ gāmake etissā ñātikulaṁ. Tattha gantvā vicinathā”ti. </span><span class="translation brahmali">“My dears, her relatives live in such-and-such a village. Go there and look for her.” </span></div><p><div class=verse-container id=pli-tv-bi-vb-ss3:1.6><span>Bhikkhuniyo tattha gantvā taṁ bhikkhuniṁ passitvā etadavocuṁ—“kissa tvaṁ, ayye, ekikā āgatā, kaccisi appadhaṁsitā”ti? </span><span class="translation brahmali">The nuns went there, and when they saw her, they said to her, “Why did you go alone, Venerable? We hope you weren’t assaulted?” </span></div><p><div class=verse-container id=pli-tv-bi-vb-ss3:1.7><span>“Appadhaṁsitāmhi, ayye”ti. </span><span class="translation brahmali">“I wasn’t.” </span></div><p><div class=verse-container id=pli-tv-bi-vb-ss3:1.8><span>Yā tā bhikkhuniyo appicchā …pe… tā ujjhāyanti khiyyanti vipācenti—</span><span class="translation brahmali">The nuns of few desires complained and criticized her, </span></div><p><div class=verse-container id=pli-tv-bi-vb-ss3:1.9><span>“kathañhi nāma bhikkhunī ekā gāmantaraṁ gacchissatī”ti …pe… </span><span class="translation brahmali">“How could a nun walk to the next village by herself?” … </span></div><p><div class=verse-container id=pli-tv-bi-vb-ss3:1.10><span>“saccaṁ kira, bhikkhave, bhikkhunī ekā gāmantaraṁ gacchatī”ti? </span><span class="translation brahmali">“Is it true, monks, that a nun did this?” </span></div><p><div class=verse-container id=pli-tv-bi-vb-ss3:1.11><span>“Saccaṁ, bhagavā”ti. </span><span class="translation brahmali">“It’s true, Sir.” </span></div><p><div class=verse-container id=pli-tv-bi-vb-ss3:1.12><span>Vigarahi buddho bhagavā …pe… </span><span class="translation brahmali">The Buddha rebuked her … </span></div><p><div class=verse-container id=pli-tv-bi-vb-ss3:1.13><span>kathañhi nāma, bhikkhave, bhikkhunī ekā gāmantaraṁ gacchissati. </span><span class="translation brahmali">“How could a nun do this? </span></div><p><div class=verse-container id=pli-tv-bi-vb-ss3:1.14><span>Netaṁ, bhikkhave, appasannānaṁ vā pasādāya …pe… </span><span class="translation brahmali">This will affect people’s confidence …” … </span></div><p><div class=verse-container id=pli-tv-bi-vb-ss3:1.15><span>evañca pana, bhikkhave, bhikkhuniyo imaṁ sikkhāpadaṁ uddisantu—</span><span class="translation brahmali">“And, monks, the nuns should recite this training rule like this: </span></div><p><div class=verse-container id=pli-tv-bi-vb-ss3:1.16.1><span>“Yā pana bhikkhunī ekā gāmantaraṁ gaccheyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti. </span><span class="translation brahmali">‘If a nun walks to the next inhabited area by herself, then that nun too has committed an immediate offense entailing sending away and suspension.’” </span></div><p><div class=verse-container id=pli-tv-bi-vb-ss3:1.17><span>Evañcidaṁ bhagavatā bhikkhunīnaṁ sikkhāpadaṁ paññattaṁ hoti. </span><span class="translation brahmali">In this way the Buddha laid down this training rule for the nuns. </span></div><p><div class=verse-container id=pli-tv-bi-vb-ss3:2.1><span>Tena kho pana samayena dve bhikkhuniyo sāketā sāvatthiṁ addhānamaggappaṭipannā honti. </span><span class="translation brahmali">On one occasion two nuns were traveling from Sāketa to Sāvatthī. </span></div><p><div class=verse-container id=pli-tv-bi-vb-ss3:2.2><span>Antarāmagge nadī taritabbā hoti. </span><span class="translation brahmali">On the way they had to cross a river. </span></div><p><div class=verse-container id=pli-tv-bi-vb-ss3:2.3><span>Atha kho tā bhikkhuniyo nāvike upasaṅkamitvā etadavocuṁ—“sādhu no, āvuso, tārethā”ti. </span><span class="translation brahmali">They went to a boatman and said, “Please take us across.” </span></div><p><div class=verse-container id=pli-tv-bi-vb-ss3:2.4><span>“Nāyye, sakkā ubho sakiṁ tāretun”ti. </span><span class="translation brahmali">“I’m not able, Venerables, to take both of you across at the same time.” </span></div><p><div class=verse-container id=pli-tv-bi-vb-ss3:2.5><span>Eko ekaṁ uttāresi. </span><span class="translation brahmali">And so they crossed individually, alone with the boatman. </span></div><p><div class=verse-container id=pli-tv-bi-vb-ss3:2.6><span>Uttiṇṇo uttiṇṇaṁ dūsesi. </span><span class="translation brahmali">When he had crossed with the first nun, he raped her. </span></div><p><div class=verse-container id=pli-tv-bi-vb-ss3:2.7><span>Anuttiṇṇo anuttiṇṇaṁ dūsesi. </span><span class="translation brahmali">And after returning to the first bank, he raped the other nun as well. </span></div><p><div class=verse-container id=pli-tv-bi-vb-ss3:2.8><span>Tā pacchā samāgantvā pucchiṁsu—</span><span class="translation brahmali">Later, when they were reunited, they asked each other, </span></div><p><div class=verse-container id=pli-tv-bi-vb-ss3:2.9><span>“kaccisi, ayye, appadhaṁsitā”ti? </span><span class="translation brahmali">“Venerable, I hope you weren’t assaulted?” </span></div><p><div class=verse-container id=pli-tv-bi-vb-ss3:2.10><span>“Padhaṁsitāmhi, ayye. </span><span class="translation brahmali">“I was. </span></div><p><div class=verse-container id=pli-tv-bi-vb-ss3:2.11><span>Tvaṁ pana, ayye, appadhaṁsitā”ti? </span><span class="translation brahmali">And you, Venerable, were you assaulted?” </span></div><p><div class=verse-container id=pli-tv-bi-vb-ss3:2.12><span>“Padhaṁsitāmhi, ayye”ti. </span><span class="translation brahmali">“I was, too.” </span></div><p><div class=verse-container id=pli-tv-bi-vb-ss3:2.13><span>Atha kho tā bhikkhuniyo sāvatthiṁ gantvā bhikkhunīnaṁ etamatthaṁ ārocesuṁ. </span><span class="translation brahmali">They then continued on to Sāvatthī and told the nuns there what had happened. </span></div><p><div class=verse-container id=pli-tv-bi-vb-ss3:2.14><span>Yā tā bhikkhuniyo appicchā …pe… tā ujjhāyanti khiyyanti vipācenti—</span><span class="translation brahmali">The nuns of few desires complained and criticized them, </span></div><p><div class=verse-container id=pli-tv-bi-vb-ss3:2.15><span>“kathañhi nāma bhikkhunī ekā nadīpāraṁ gacchissatī”ti. </span><span class="translation brahmali">“How could a nun cross a river by herself?” </span></div><p><div class=verse-container id=pli-tv-bi-vb-ss3:2.16><span>Atha kho tā bhikkhuniyo bhikkhūnaṁ etamatthaṁ ārocesuṁ. </span><span class="translation brahmali">They told the monks, </span></div><p><div class=verse-container id=pli-tv-bi-vb-ss3:2.17><span>Bhikkhū bhagavato etamatthaṁ ārocesuṁ …pe… </span><span class="translation brahmali">who in turn told the Buddha. Soon afterwards he had the Sangha gathered and questioned the monks: </span></div><p><div class=verse-container id=pli-tv-bi-vb-ss3:2.18><span>“saccaṁ kira, bhikkhave, bhikkhunī ekā nadīpāraṁ gacchatī”ti? </span><span class="translation brahmali">“Is it true, monks, that a nun did this?” </span></div><p><div class=verse-container id=pli-tv-bi-vb-ss3:2.19><span>“Saccaṁ, bhagavā”ti. </span><span class="translation brahmali">“It’s true, Sir.” </span></div><p><div class=verse-container id=pli-tv-bi-vb-ss3:2.20><span>Vigarahi buddho bhagavā …pe… </span><span class="translation brahmali">The Buddha rebuked them … </span></div><p><div class=verse-container id=pli-tv-bi-vb-ss3:2.21><span>kathañhi nāma, bhikkhave, bhikkhunī ekā nadīpāraṁ gacchissati. </span><span class="translation brahmali">“How could a nun do this? </span></div><p><div class=verse-container id=pli-tv-bi-vb-ss3:2.22><span>Netaṁ, bhikkhave, appasannānaṁ vā pasādāya …pe… </span><span class="translation brahmali">This will affect people’s confidence …” … </span></div><p><div class=verse-container id=pli-tv-bi-vb-ss3:2.23><span>evañca pana, bhikkhave, bhikkhuniyo imaṁ sikkhāpadaṁ uddisantu—</span><span class="translation brahmali">“And, monks, the nuns should recite this training rule like this: </span></div><p><div class=verse-container id=pli-tv-bi-vb-ss3:2.24.1><span>“Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti. </span><span class="translation brahmali">‘If a nun walks to the next inhabited area by herself or crosses a river by herself, then that nun too has committed an immediate offense entailing sending away and suspension.’” </span></div><p><div class=verse-container id=pli-tv-bi-vb-ss3:2.25><span>Evañcidaṁ bhagavatā bhikkhunīnaṁ sikkhāpadaṁ paññattaṁ hoti. </span><span class="translation brahmali">In this way the Buddha laid down this training rule for the nuns. </span></div><p><div class=verse-container id=pli-tv-bi-vb-ss3:3.1><span>Tena kho pana samayena sambahulā bhikkhuniyo kosalesu janapade sāvatthiṁ gacchantā sāyaṁ aññataraṁ gāmaṁ upagacchiṁsu. </span><span class="translation brahmali">On one occasion a number of nuns were walking through the Kosalan country on their way to Sāvatthī, when one evening they arrived at a certain village. </span></div><p><div class=verse-container id=pli-tv-bi-vb-ss3:3.2><span>Tattha aññatarā bhikkhunī abhirūpā hoti dassanīyā pāsādikā. Aññataro puriso tassā bhikkhuniyā saha dassanena paṭibaddhacitto hoti. </span><span class="translation brahmali">One of the nuns was beautiful and graceful, and a certain man fell in love with her as soon as he saw her. </span></div><p><div class=verse-container id=pli-tv-bi-vb-ss3:3.3><span>Atha kho so puriso tāsaṁ bhikkhunīnaṁ seyyaṁ paññapento tassā bhikkhuniyā seyyaṁ ekamantaṁ paññāpesi. </span><span class="translation brahmali">Then, as he was preparing sleeping places for those nuns, he prepared hers to one side. </span></div><p><div class=verse-container id=pli-tv-bi-vb-ss3:3.4><span>Atha kho sā bhikkhunī sallakkhetvā—“pariyuṭṭhito ayaṁ puriso; sace rattiṁ āgacchissati, vissaro me bhavissatī”ti, </span><span class="translation brahmali">And that nun thought, “This man is obsessed with me. If I go there for the night, I’ll get into trouble.” </span></div><p><div class=verse-container id=pli-tv-bi-vb-ss3:3.5><span>bhikkhuniyo anāpucchā aññataraṁ kulaṁ gantvā seyyaṁ kappesi. </span><span class="translation brahmali">Then, without informing the nuns, she went to a certain family and slept there. </span></div><p><div class=verse-container id=pli-tv-bi-vb-ss3:3.6><span>Atha kho so puriso rattiṁ āgantvā taṁ bhikkhuniṁ gavesanto bhikkhuniyo ghaṭṭesi. </span><span class="translation brahmali">When night arrived, that man went searching for that nun, and as he did so he bumped into the other nuns. </span></div><p><div class=verse-container id=pli-tv-bi-vb-ss3:3.7><span>Bhikkhuniyo taṁ bhikkhuniṁ apassantiyo evamāhaṁsu—“nissaṁsayaṁ kho sā bhikkhunī purisena saddhiṁ nikkhantā”ti. </span><span class="translation brahmali">Not seeing that nun anywhere, the nuns said, “No doubt she has left with a man.” </span></div><p><div class=verse-container id=pli-tv-bi-vb-ss3:3.8><span>Atha kho sā bhikkhunī tassā rattiyā accayena yena tā bhikkhuniyo tenupasaṅkami. Bhikkhuniyo taṁ bhikkhuniṁ etadavocuṁ—“kissa tvaṁ, ayye, purisena saddhiṁ nikkhantā”ti? </span><span class="translation brahmali">The following morning that nun returned to the nuns, and they said to her, “Venerable, why did you leave with a man?” </span></div><p><div class=verse-container id=pli-tv-bi-vb-ss3:3.9><span>“Nāhaṁ, ayye, purisena saddhiṁ nikkhantā”ti. </span><span class="translation brahmali">“I didn’t leave with a man, Venerables.” </span></div><p><div class=verse-container id=pli-tv-bi-vb-ss3:3.10><span>Bhikkhunīnaṁ etamatthaṁ ārocesi. </span><span class="translation brahmali">She then told the nuns what had happened. </span></div><p><div class=verse-container id=pli-tv-bi-vb-ss3:3.11><span>Yā tā bhikkhuniyo appicchā …pe… tā ujjhāyanti khiyyanti vipācenti—</span><span class="translation brahmali">The nuns of few desires complained and criticized her, </span></div><p><div class=verse-container id=pli-tv-bi-vb-ss3:3.12><span>“kathañhi nāma bhikkhunī ekā rattiṁ vippavasissatī”ti …pe… </span><span class="translation brahmali">“How could a nun spend the night apart by herself?” … </span></div><p><div class=verse-container id=pli-tv-bi-vb-ss3:3.13><span>“saccaṁ kira, bhikkhave, bhikkhunī ekā rattiṁ vippavasatī”ti? </span><span class="translation brahmali">“Is it true, monks, that a nun did this?” </span></div><p><div class=verse-container id=pli-tv-bi-vb-ss3:3.14><span>“Saccaṁ, bhagavā”ti. </span><span class="translation brahmali">“It’s true, Sir.” </span></div><p><div class=verse-container id=pli-tv-bi-vb-ss3:3.15><span>Vigarahi buddho bhagavā …pe… </span><span class="translation brahmali">The Buddha rebuked her … </span></div><p><div class=verse-container id=pli-tv-bi-vb-ss3:3.16><span>kathañhi nāma, bhikkhave, bhikkhunī ekā rattiṁ vippavasissati. </span><span class="translation brahmali">“How could a nun do this? </span></div><p><div class=verse-container id=pli-tv-bi-vb-ss3:3.17><span>Netaṁ, bhikkhave, appasannānaṁ vā pasādāya …pe… </span><span class="translation brahmali">This will affect people’s confidence …” … </span></div><p><div class=verse-container id=pli-tv-bi-vb-ss3:3.18><span>evañca pana, bhikkhave, bhikkhuniyo imaṁ sikkhāpadaṁ uddisantu—</span><span class="translation brahmali">“And, monks, the nuns should recite this training rule like this: </span></div><p><div class=verse-container id=pli-tv-bi-vb-ss3:3.19.1><span>“Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ekā vā rattiṁ vippavaseyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti. </span><span class="translation brahmali">‘If a nun walks to the next inhabited area by herself or crosses a river by herself or spends the night apart by herself, then that nun too has committed an immediate offense entailing sending away and suspension.’” </span></div><p><div class=verse-container id=pli-tv-bi-vb-ss3:3.20><span>Evañcidaṁ bhagavatā bhikkhunīnaṁ sikkhāpadaṁ paññattaṁ hoti. </span><span class="translation brahmali">In this way the Buddha laid down this training rule for the nuns. </span></div><p><div class=verse-container id=pli-tv-bi-vb-ss3:4.1><span>Tena kho pana samayena sambahulā bhikkhuniyo kosalesu janapade sāvatthiṁ addhānamaggappaṭipannā honti. </span><span class="translation brahmali">On one occasion a number of nuns were traveling through the Kosalan country on their way to Sāvatthī. </span></div><p><div class=verse-container id=pli-tv-bi-vb-ss3:4.2><span>Tattha aññatarā bhikkhunī vaccena pīḷitā ekikā ohīyitvā pacchā agamāsi. </span><span class="translation brahmali">One of the nuns, needing to defecate, stayed behind by herself, and then followed behind the others. </span></div><p><div class=verse-container id=pli-tv-bi-vb-ss3:4.3><span>Manussā taṁ bhikkhuniṁ passitvā dūsesuṁ. </span><span class="translation brahmali">People saw her and raped her. </span></div><p><div class=verse-container id=pli-tv-bi-vb-ss3:4.4><span>Atha kho sā bhikkhunī yena tā bhikkhuniyo tenupasaṅkami. Bhikkhuniyo taṁ bhikkhuniṁ etadavocuṁ—“kissa tvaṁ, ayye, ekikā ohīnā, kaccisi appadhaṁsitā”ti? </span><span class="translation brahmali">She then went to the other nuns, and they said to her, “Why did you stay behind by yourself, Venerable? We hope you weren’t assaulted?” </span></div><p><div class=verse-container id=pli-tv-bi-vb-ss3:4.5><span>“Padhaṁsitāmhi, ayye”ti. </span><span class="translation brahmali">“I was.” </span></div><p><div class=verse-container id=pli-tv-bi-vb-ss3:4.6><span>Yā tā bhikkhuniyo appicchā …pe… tā ujjhāyanti khiyyanti vipācenti—</span><span class="translation brahmali">The nuns of few desires complained and criticized her, </span></div><p><div class=verse-container id=pli-tv-bi-vb-ss3:4.7><span>kathañhi nāma bhikkhunī ekā gaṇamhā ohīyissatīti …pe… </span><span class="translation brahmali">“How could a nun lag behind her companions by herself?” … </span></div><p><div class=verse-container id=pli-tv-bi-vb-ss3:4.8><span>“saccaṁ kira, bhikkhave, bhikkhunī ekā gaṇamhā ohīyatī”ti? </span><span class="translation brahmali">“Is it true, monks, that a nun did this?” </span></div><p><div class=verse-container id=pli-tv-bi-vb-ss3:4.9><span>“Saccaṁ, bhagavā”ti. </span><span class="translation brahmali">“It’s true, Sir.” </span></div><p><div class=verse-container id=pli-tv-bi-vb-ss3:4.10><span>Vigarahi buddho bhagavā …pe… </span><span class="translation brahmali">The Buddha rebuked her … </span></div><p><div class=verse-container id=pli-tv-bi-vb-ss3:4.11><span>kathañhi nāma, bhikkhave, bhikkhunī ekā gaṇamhā ohīyissati. </span><span class="translation brahmali">“How could a nun do this? </span></div><p><div class=verse-container id=pli-tv-bi-vb-ss3:4.12><span>Netaṁ, bhikkhave, appasannānaṁ vā pasādāya …pe… </span><span class="translation brahmali">This will affect people’s confidence …” … </span></div><p><div class=verse-container id=pli-tv-bi-vb-ss3:4.13><span>evañca pana, bhikkhave, bhikkhuniyo imaṁ sikkhāpadaṁ uddisantu—</span><span class="translation brahmali">“And, monks, the nuns should recite this training rule like this: </span></div><p><div class=verse-container id=pli-tv-bi-vb-ss3:4.14.1><span>“Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ekā vā rattiṁ vippavaseyya, ekā vā gaṇamhā ohīyeyya, ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesan”ti. </span><span class="translation brahmali">‘If a nun walks to the next inhabited area by herself or crosses a river by herself or spends the night apart by herself or lags behind her companions by herself, then that nun too has committed an immediate offense entailing sending away and suspension.’” </span></div><p><div class=verse-container id=pli-tv-bi-vb-ss3:5.1.1><span>Yā panāti </span><span class="translation brahmali">A: </span></div><p><div class=verse-container id=pli-tv-bi-vb-ss3:5.1.2><span>yā yādisā …pe… </span><span class="translation brahmali">whoever … </span></div><p><div class=verse-container id=pli-tv-bi-vb-ss3:5.1.3><span>bhikkhunīti </span><span class="translation brahmali">Nun: </span></div><p><div class=verse-container id=pli-tv-bi-vb-ss3:5.1.4><span>…pe… ayaṁ imasmiṁ atthe adhippetā bhikkhunīti. </span><span class="translation brahmali">… The nun who has been given the full ordination in unanimity by both Sanghas through a legal procedure consisting of one motion and three announcements that is irreversible and fit to stand—this sort of nun is meant in this case. </span></div><p><div class=verse-container id=pli-tv-bi-vb-ss3:5.1.5><span>Ekā vā gāmantaraṁ gaccheyyāti </span><span class="translation brahmali">Walks to the next inhabited area by herself: </span></div><p><div class=verse-container id=pli-tv-bi-vb-ss3:5.1.6><span>parikkhittassa gāmassa parikkhepaṁ paṭhamaṁ pādaṁ atikkāmentiyā āpatti thullaccayassa, </span><span class="translation brahmali">if she crosses the boundary of an enclosed inhabited area with her first foot, she commits a serious offense. </span></div><p><div class=verse-container id=pli-tv-bi-vb-ss3:5.1.7><span>dutiyaṁ pādaṁ atikkāmentiyā āpatti saṅghādisesassa. </span><span class="translation brahmali">If she then crosses it with her second foot, she commits an offense entailing suspension. </span></div><p><div class=verse-container id=pli-tv-bi-vb-ss3:5.1.8><span>Aparikkhittassa gāmassa upacāraṁ paṭhamaṁ pādaṁ atikkāmentiyā āpatti thullaccayassa. </span><span class="translation brahmali">If she enters the vicinity of an unenclosed inhabited area with her first foot, she commits a serious offense. </span></div><p><div class=verse-container id=pli-tv-bi-vb-ss3:5.1.9><span>Dutiyaṁ pādaṁ atikkāmentiyā āpatti saṅghādisesassa. </span><span class="translation brahmali">If she then enters it with her second foot, she commits an offense entailing suspension. </span></div><p><div class=verse-container id=pli-tv-bi-vb-ss3:5.1.10><span>Ekā vā nadīpāraṁ gaccheyyāti </span><span class="translation brahmali">Or crosses a river by herself: </span></div><p><div class=verse-container id=pli-tv-bi-vb-ss3:5.1.11><span>nadī nāma timaṇḍalaṁ paṭicchādetvā yattha katthaci uttarantiyā bhikkhuniyā antaravāsako temiyati. </span><span class="translation brahmali">A river: wherever, after covering the three circles, the sarong gets wet when the nun is crossing. </span></div><p><div class=verse-container id=pli-tv-bi-vb-ss3:5.1.12><span>Paṭhamaṁ pādaṁ uttarantiyā āpatti thullaccayassa. </span><span class="translation brahmali">When she has crossed with the first foot, she commits a serious offense. </span></div><p><div class=verse-container id=pli-tv-bi-vb-ss3:5.1.13><span>Dutiyaṁ pādaṁ uttarantiyā āpatti saṅghādisesassa. </span><span class="translation brahmali">When she has crossed with the second foot, she commits an offense entailing suspension. </span></div><p><div class=verse-container id=pli-tv-bi-vb-ss3:5.1.14><span>Ekā vā rattiṁ vippavaseyyāti </span><span class="translation brahmali">Or spends the night apart by herself: </span></div><p><div class=verse-container id=pli-tv-bi-vb-ss3:5.1.15><span>saha aruṇuggamanā dutiyikāya bhikkhuniyā hatthapāsaṁ vijahantiyā āpatti thullaccayassa. </span><span class="translation brahmali">if, at dawn, she is in the process of going beyond arm’s reach of her companion nun, she commits a serious offense. </span></div><p><div class=verse-container id=pli-tv-bi-vb-ss3:5.1.16><span>Vijahite āpatti saṅghādisesassa. </span><span class="translation brahmali">When she has gone beyond, she commits an offense entailing suspension. </span></div><p><div class=verse-container id=pli-tv-bi-vb-ss3:5.1.17><span>Ekā vā gaṇamhā ohīyeyyāti </span><span class="translation brahmali">Or lags behind her companions by herself: </span></div><p><div class=verse-container id=pli-tv-bi-vb-ss3:5.1.18><span>agāmake araññe dutiyikāya bhikkhuniyā dassanūpacāraṁ vā savanūpacāraṁ vā vijahantiyā āpatti thullaccayassa. </span><span class="translation brahmali">if, in an uninhabited area, in the wilderness, she is in the process of going beyond the range of sight or the range of hearing of her companion nun, she commits a serious offense. </span></div><p><div class=verse-container id=pli-tv-bi-vb-ss3:5.1.19><span>Vijahite āpatti saṅghādisesassa. </span><span class="translation brahmali">When she has gone beyond, she commits an offense entailing suspension. </span></div><p><div class=verse-container id=pli-tv-bi-vb-ss3:5.1.20><span>Ayampīti </span><span class="translation brahmali">That too: </span></div><p><div class=verse-container id=pli-tv-bi-vb-ss3:5.1.21><span>purimāyo upādāya vuccati. </span><span class="translation brahmali">this is said with reference to the preceding offenses. </span></div><p><div class=verse-container id=pli-tv-bi-vb-ss3:5.1.22><span>Paṭhamāpattikanti </span><span class="translation brahmali">An immediate offense: </span></div><p><div class=verse-container id=pli-tv-bi-vb-ss3:5.1.23><span>saha vatthujjhācārā āpajjati asamanubhāsanāya. </span><span class="translation brahmali">there is an offense as soon as the misconduct is committed, and no pressing is required. </span></div><p><div class=verse-container id=pli-tv-bi-vb-ss3:5.1.24><span>Nissāraṇīyanti </span><span class="translation brahmali">Entailing sending away: </span></div><p><div class=verse-container id=pli-tv-bi-vb-ss3:5.1.25><span>saṅghamhā nissārīyati. </span><span class="translation brahmali">she is sent away from the Sangha. </span></div><p><div class=verse-container id=pli-tv-bi-vb-ss3:5.1.26><span>Saṅghādisesoti </span><span class="translation brahmali">Suspension: </span></div><p><div class=verse-container id=pli-tv-bi-vb-ss3:5.1.27><span>…pe… tenapi vuccati saṅghādisesoti. </span><span class="translation brahmali">… Therefore, too, it is called an offense entailing suspension. </span></div><p><div class=verse-container id=pli-tv-bi-vb-ss3:5.2.1><span>Anāpatti—</span><span class="translation brahmali">There is no offense: </span></div><p><div class=verse-container id=pli-tv-bi-vb-ss3:5.2.2><span>dutiyikā bhikkhunī pakkantā vā hoti vibbhantā vā kālaṅkatā vā pakkhasaṅkantā vā, </span><span class="translation brahmali">if her companion nun has left or disrobed or died or joined another group; </span></div><p><div class=verse-container id=pli-tv-bi-vb-ss3:5.2.3><span>āpadāsu, </span><span class="translation brahmali">if there is an emergency; </span></div><p><div class=verse-container id=pli-tv-bi-vb-ss3:5.2.4><span>ummattikāya, </span><span class="translation brahmali">if she is insane; </span></div><p><div class=verse-container id=pli-tv-bi-vb-ss3:5.2.5><span>ādikammikāyāti. </span><span class="translation brahmali">if she is the first offender. </span></div><p><div class=verse-container id=pli-tv-bi-vb-ss3:5.2.6><span>Tatiyasaṅghādisesasikkhāpadaṁ niṭṭhitaṁ. </span><span class="translation brahmali">The third offense entailing suspension is finished. </span></div><div class=flex-between><a href=/canon/en/pli/ms/vinaya/pli-tv-bi-vb/pli-tv-bi-vb-ss/pli-tv-bi-vb-ss0002.html>Previous</a><a href=/canon/en/pli/ms/vinaya/pli-tv-bi-vb/pli-tv-bi-vb-ss/pli-tv-bi-vb-ss0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>