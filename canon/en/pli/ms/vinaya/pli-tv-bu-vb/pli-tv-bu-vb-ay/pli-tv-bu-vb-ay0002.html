<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-ay.html> Aniyata </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-ay/pli-tv-bu-vb-ay0001.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-np.html>Next</a></div><p id=pli-tv-bu-vb-ay2:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-ay2:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-ay2:0.3><span class=root>Aniyatakaṇḍa </span><br> <span class=brahmali>The chapter on undetermined offenses </span><br><p id=pli-tv-bu-vb-ay2:0.4><span class="root big-bold">2. Dutiyaaniyatasikkhāpada </span><br> <span class=brahmali>The second undetermined training rule </span><br><p id=pli-tv-bu-vb-ay2:1.1><span class=root>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><br> <span class=brahmali>At one time the Buddha was staying at Sāvatthī in the Jeta Grove, Anāthapiṇḍika’s Monastery. </span><br><p id=pli-tv-bu-vb-ay2:1.2><span class=root>Tena kho pana samayena āyasmā udāyī—“bhagavatā paṭikkhittaṁ mātugāmena saddhiṁ eko ekāya raho paṭicchanne āsane alaṅkammaniye nisajjaṁ kappetun”ti tassāyeva kumārikāya saddhiṁ eko ekāya raho nisajjaṁ kappesi kālayuttaṁ samullapanto kālayuttaṁ dhammaṁ bhaṇanto. </span><br> <span class=brahmali>At this time Venerable Udāyī heard that the Buddha had prohibited sitting alone with a woman on a private and concealed seat suitable for the deed, and so instead he sat down in private alone with the same girl. When they were able, they just chatted; otherwise he gave her a teaching. </span><br><p id=pli-tv-bu-vb-ay2:1.3><span class=root>Dutiyampi kho visākhā migāramātā nimantitā taṁ kulaṁ agamāsi. </span><br> <span class=brahmali>A second time Visākhā had been invited to that family. </span><br><p id=pli-tv-bu-vb-ay2:1.4><span class=root>Addasā kho visākhā migāramātā āyasmantaṁ udāyiṁ tassāyeva kumārikāya saddhiṁ ekaṁ ekāya raho nisinnaṁ. </span><br> <span class=brahmali>When she arrived, she saw Udāyī sitting in private alone with the same girl, </span><br><p id=pli-tv-bu-vb-ay2:1.5><span class=root>Disvāna āyasmantaṁ udāyiṁ etadavoca—</span><br> <span class=brahmali>and she said to Udāyī, </span><br><p id=pli-tv-bu-vb-ay2:1.6><span class=root>“idaṁ, bhante, nacchannaṁ nappatirūpaṁ yaṁ ayyo mātugāmena saddhiṁ eko ekāya raho nisajjaṁ kappeti. </span><br> <span class=brahmali>“Venerable, it’s not appropriate for you to sit down in private alone with a woman. </span><br><p id=pli-tv-bu-vb-ay2:1.7><span class=root>Kiñcāpi, bhante, ayyo anatthiko tena dhammena, api ca dussaddhāpayā appasannā manussā”ti. </span><br> <span class=brahmali>You may not be aiming at that act, but it’s hard to convince people with little confidence.” </span><br><p id=pli-tv-bu-vb-ay2:1.8><span class=root>Evampi kho āyasmā udāyī visākhāya migāramātuyā vuccamāno nādiyi. </span><br> <span class=brahmali>But Udāyī did not listen. </span><br><p id=pli-tv-bu-vb-ay2:1.9><span class=root>Atha kho visākhā migāramātā nikkhamitvā bhikkhūnaṁ etamatthaṁ ārocesi. </span><br> <span class=brahmali>After leaving, Visākhā told the monks what had happened. </span><br><p id=pli-tv-bu-vb-ay2:1.10><span class=root>Ye te bhikkhū appicchā …pe… te ujjhāyanti khiyyanti vipācenti—</span><br> <span class=brahmali>The monks of few desires complained and criticized him, </span><br><p id=pli-tv-bu-vb-ay2:1.11><span class=root>“kathañhi nāma āyasmā udāyī mātugāmena saddhiṁ eko ekāya raho nisajjaṁ kappessatī”ti. </span><br> <span class=brahmali>“How could Venerable Udāyī sit down in private alone with a woman?” </span><br><p id=pli-tv-bu-vb-ay2:1.12><span class=root>Atha kho te bhikkhū āyasmantaṁ udāyiṁ anekapariyāyena vigarahitvā bhagavato etamatthaṁ ārocesuṁ …pe… </span><br> <span class=brahmali>After rebuking Udāyī in many ways, they told the Buddha. Soon afterwards he had the Sangha gathered and questioned Udāyī: </span><br><p id=pli-tv-bu-vb-ay2:1.13><span class=root>“saccaṁ kira tvaṁ, udāyi, mātugāmena saddhiṁ eko ekāya raho nisajjaṁ kappesī”ti? </span><br> <span class=brahmali>“Is it true, Udāyī, that you did this?” </span><br><p id=pli-tv-bu-vb-ay2:1.14><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-ay2:1.15><span class=root>Vigarahi buddho bhagavā …pe… </span><br> <span class=brahmali>The Buddha rebuked him … </span><br><p id=pli-tv-bu-vb-ay2:1.16><span class=root>kathañhi nāma tvaṁ, moghapurisa, mātugāmena saddhiṁ eko ekāya raho nisajjaṁ kappessasi. </span><br> <span class=brahmali>“Foolish man, how could you do this? </span><br><p id=pli-tv-bu-vb-ay2:1.17><span class=root>Netaṁ, moghapurisa, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-ay2:1.18><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-ay2:1.19.1><span class=root>“Na heva kho pana paṭicchannaṁ āsanaṁ hoti nālaṅkammaniyaṁ, alañca kho hoti mātugāmaṁ duṭṭhullāhi vācāhi obhāsituṁ. </span><br> <span class=brahmali>‘Although a seat is not concealed, nor suitable for the deed, it may be suitable for speaking indecently to a woman. </span><br><p id=pli-tv-bu-vb-ay2:1.20><span class=root>Yo pana bhikkhu tathārūpe āsane mātugāmena saddhiṁ eko ekāya raho nisajjaṁ kappeyya, tamenaṁ saddheyyavacasā upāsikā disvā </span><br> <span class=brahmali>If a monk sits down on such a seat in private alone with a woman, and a trustworthy female lay follower sees him </span><br><p id=pli-tv-bu-vb-ay2:1.21><span class=root>dvinnaṁ dhammānaṁ aññatarena vadeyya—saṅghādisesena vā pācittiyena vā. </span><br> <span class=brahmali>and accuses him of an offense entailing suspension or an offense entailing confession, </span><br><p id=pli-tv-bu-vb-ay2:1.22><span class=root>Nisajjaṁ bhikkhu paṭijānamāno dvinnaṁ dhammānaṁ aññatarena kāretabbo— saṅghādisesena vā pācittiyena vā. </span><br> <span class=brahmali>then, if he admits to the sitting, he is to be dealt with according to one of these two </span><br><p id=pli-tv-bu-vb-ay2:1.23><span class=root>Yena vā sā saddheyyavacasā upāsikā vadeyya tena so bhikkhu kāretabbo. </span><br> <span class=brahmali>or according to what that trustworthy female lay follower has said. </span><br><p id=pli-tv-bu-vb-ay2:1.24><span class=root>Ayampi dhammo aniyato”ti. </span><br> <span class=brahmali>This rule too is undetermined.’” </span><br><p id=pli-tv-bu-vb-ay2:2.1.1><span class=root>Na heva kho pana paṭicchannaṁ āsanaṁ hotīti </span><br> <span class=brahmali>Although a seat is not concealed: </span><br><p id=pli-tv-bu-vb-ay2:2.1.2><span class=root>appaṭicchannaṁ hoti kuṭṭena vā kavāṭena vā kilañjena vā sāṇipākārena vā rukkhena vā thambhena vā kotthaḷiyā vā yena kenaci appaṭicchannaṁ hoti. </span><br> <span class=brahmali>it is not concealed by a wall, a screen, a door, a cloth screen, a tree, a pillar, a grain container, or anything else. </span><br><p id=pli-tv-bu-vb-ay2:2.1.3><span class=root>Nālaṅkammaniyanti </span><br> <span class=brahmali>Nor suitable for the deed: </span><br><p id=pli-tv-bu-vb-ay2:2.1.4><span class=root>na sakkā hoti methunaṁ dhammaṁ paṭisevituṁ. </span><br> <span class=brahmali>one is not able to have sexual intercourse. </span><br><p id=pli-tv-bu-vb-ay2:2.1.5><span class=root>Alañca kho hoti mātugāmaṁ duṭṭhullāhi vācāhi obhāsitunti </span><br> <span class=brahmali>It may be suitable for speaking indecently to a woman: </span><br><p id=pli-tv-bu-vb-ay2:2.1.6><span class=root>sakkā hoti mātugāmaṁ duṭṭhullāhi vācāhi obhāsituṁ. </span><br> <span class=brahmali>one is able to speak indecently to a woman. </span><br><p id=pli-tv-bu-vb-ay2:2.1.7><span class=root>Yo panāti </span><br> <span class=brahmali>A: </span><br><p id=pli-tv-bu-vb-ay2:2.1.8><span class=root>yo yādiso …pe… </span><br> <span class=brahmali>whoever … </span><br><p id=pli-tv-bu-vb-ay2:2.1.9><span class=root>bhikkhūti </span><br> <span class=brahmali>Monk: </span><br><p id=pli-tv-bu-vb-ay2:2.1.10><span class=root>…pe… ayaṁ imasmiṁ atthe adhippeto bhikkhūti. </span><br> <span class=brahmali>… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </span><br><p id=pli-tv-bu-vb-ay2:2.1.11><span class=root>Tathārūpe āsaneti </span><br> <span class=brahmali>On such a seat: </span><br><p id=pli-tv-bu-vb-ay2:2.1.12><span class=root>evarūpe āsane. </span><br> <span class=brahmali>on that sort of seat. </span><br><p id=pli-tv-bu-vb-ay2:2.1.13><span class=root>Mātugāmo nāma </span><br> <span class=brahmali>A woman: </span><br><p id=pli-tv-bu-vb-ay2:2.1.14><span class=root>manussitthī, na yakkhī na petī na tiracchānagatā, viññū paṭibalā subhāsitadubbhāsitaṁ duṭṭhullāduṭṭhullaṁ ājānituṁ. </span><br> <span class=brahmali>a female human being, not a female spirit, not a female ghost, not a female animal. She understands and is capable of discerning bad speech and good speech, what is decent and what is indecent. </span><br><p id=pli-tv-bu-vb-ay2:2.1.15><span class=root>Saddhinti </span><br> <span class=brahmali>With: </span><br><p id=pli-tv-bu-vb-ay2:2.1.16><span class=root>ekato. </span><br> <span class=brahmali>together. </span><br><p id=pli-tv-bu-vb-ay2:2.1.17><span class=root>Eko ekāyāti </span><br> <span class=brahmali>Alone: </span><br><p id=pli-tv-bu-vb-ay2:2.1.18><span class=root>bhikkhu ceva hoti mātugāmo ca. </span><br> <span class=brahmali>just the monk and the woman. </span><br><p id=pli-tv-bu-vb-ay2:2.1.19><span class=root>Raho nāma </span><br> <span class=brahmali>In private: </span><br><p id=pli-tv-bu-vb-ay2:2.1.20><span class=root>cakkhussa raho, sotassa raho. </span><br> <span class=brahmali>private to the eye and private to the ear. </span><br><p id=pli-tv-bu-vb-ay2:2.1.21><span class=root>Cakkhussa raho nāma </span><br> <span class=brahmali>Private to the eye: </span><br><p id=pli-tv-bu-vb-ay2:2.1.22><span class=root>na sakkā hoti akkhiṁ vā nikhaṇīyamāne bhamukaṁ vā ukkhipīyamāne sīsaṁ vā ukkhipīyamāne passituṁ. </span><br> <span class=brahmali>one is unable to see them winking, raising an eyebrow, or nodding. </span><br><p id=pli-tv-bu-vb-ay2:2.1.23><span class=root>Sotassa raho nāma </span><br> <span class=brahmali>Private to the ear: </span><br><p id=pli-tv-bu-vb-ay2:2.1.24><span class=root>na sakkā hoti pakatikathā sotuṁ. </span><br> <span class=brahmali>one is unable to hear ordinary speech. </span><br><p id=pli-tv-bu-vb-ay2:2.1.25><span class=root>Nisajjaṁ kappeyyāti </span><br> <span class=brahmali>Sits down: </span><br><p id=pli-tv-bu-vb-ay2:2.1.26><span class=root>mātugāme nisinne bhikkhu upanisinno vā hoti upanipanno vā. </span><br> <span class=brahmali>the monk sits down or lies down next to the seated woman. </span><br><p id=pli-tv-bu-vb-ay2:2.1.27><span class=root>Bhikkhu nisinne mātugāmo upanisinno vā hoti upanipanno vā. </span><br> <span class=brahmali>The woman sits down or lies down next to the seated monk. </span><br><p id=pli-tv-bu-vb-ay2:2.1.28><span class=root>Ubho vā nisinnā honti ubho vā nipannā. </span><br> <span class=brahmali>Both are seated or both are lying down. </span><br><p id=pli-tv-bu-vb-ay2:2.1.29><span class=root>Saddheyyavacasā nāma </span><br> <span class=brahmali>Trustworthy: </span><br><p id=pli-tv-bu-vb-ay2:2.1.30><span class=root>āgataphalā abhisametāvinī viññātasāsanā. </span><br> <span class=brahmali>she has attained the fruit, she has broken through, she has understood the instruction. </span><br><p id=pli-tv-bu-vb-ay2:2.1.31><span class=root>Upāsikā nāma </span><br> <span class=brahmali>Female lay follower: </span><br><p id=pli-tv-bu-vb-ay2:2.1.32><span class=root>buddhaṁ saraṇaṁ gatā, dhammaṁ saraṇaṁ gatā, saṅghaṁ saraṇaṁ gatā. </span><br> <span class=brahmali>she has gone for refuge to the Buddha, the Teaching, and the Sangha. </span><br><p id=pli-tv-bu-vb-ay2:2.1.33><span class=root>Disvāti </span><br> <span class=brahmali>Sees: </span><br><p id=pli-tv-bu-vb-ay2:2.1.34><span class=root>passitvā. </span><br> <span class=brahmali>having seen. </span><br><p id=pli-tv-bu-vb-ay2:2.2.1><span class=root>Dvinnaṁ dhammānaṁ aññatarena vadeyya saṅghādisesena vā pācittiyena vā. </span><br> <span class=brahmali>If she accuses him of an offense entailing suspension or an offense entailing confession, </span><br><p id=pli-tv-bu-vb-ay2:2.2.2><span class=root>Nisajjaṁ bhikkhu paṭijānamāno dvinnaṁ dhammānaṁ aññatarena kāretabbo— saṅghādisesena vā pācittiyena vā. </span><br> <span class=brahmali>then, if he admits to the sitting, he is to be dealt with according to one of these two </span><br><p id=pli-tv-bu-vb-ay2:2.2.3><span class=root>Yena vā sā saddheyyavacasā upāsikā vadeyya, tena so bhikkhu kāretabbo. </span><br> <span class=brahmali>or according to what that trustworthy female lay follower has said. </span><br><p id=pli-tv-bu-vb-ay2:2.2.4><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.5><span class=root>“ayyo mayā diṭṭho nisinno mātugāmena saddhiṁ kāyasaṁsaggaṁ samāpajjanto”ti, </span><br> <span class=brahmali>“I’ve seen you seated, making physical contact with a woman,” </span><br><p id=pli-tv-bu-vb-ay2:2.2.6><span class=root>so ca taṁ paṭijānāti, āpattiyā kāretabbo. </span><br> <span class=brahmali>and he admits to that, then he is to be dealt with for the offense. </span><br><p id=pli-tv-bu-vb-ay2:2.2.7><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.8><span class=root>“ayyo mayā diṭṭho nisinno mātugāmena saddhiṁ kāyasaṁsaggaṁ samāpajjanto”ti, </span><br> <span class=brahmali>“I’ve seen you seated, making physical contact with a woman,” </span><br><p id=pli-tv-bu-vb-ay2:2.2.9><span class=root>so ce evaṁ vadeyya—</span><br> <span class=brahmali>but he says, </span><br><p id=pli-tv-bu-vb-ay2:2.2.10><span class=root>“saccāhaṁ nisinno, no ca kho kāyasaṁsaggaṁ samāpajjin”ti, </span><br> <span class=brahmali>“It’s true that I was seated, but I didn’t make physical contact,” </span><br><p id=pli-tv-bu-vb-ay2:2.2.11><span class=root>nisajjāya kāretabbo …pe… </span><br> <span class=brahmali>then he is to be dealt with for the sitting. … </span><br><p id=pli-tv-bu-vb-ay2:2.2.12><span class=root>“nāhaṁ nisinno, api ca kho nipanno”ti, </span><br> <span class=brahmali>“I wasn’t seated, but lying down,” </span><br><p id=pli-tv-bu-vb-ay2:2.2.13><span class=root>nipajjāya kāretabbo …pe… </span><br> <span class=brahmali>then he is to be dealt with for the lying down. … </span><br><p id=pli-tv-bu-vb-ay2:2.2.14><span class=root>“nāhaṁ nisinno, api ca kho ṭhito”ti, </span><br> <span class=brahmali>“I wasn’t seated, but standing,” </span><br><p id=pli-tv-bu-vb-ay2:2.2.15><span class=root>na kāretabbo. </span><br> <span class=brahmali>then he is not to be dealt with. </span><br><p id=pli-tv-bu-vb-ay2:2.2.16><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.17><span class=root>“ayyo mayā diṭṭho nipanno mātugāmena saddhiṁ kāyasaṁsaggaṁ samāpajjanto”ti, </span><br> <span class=brahmali>“I’ve seen you lying down, making physical contact with a woman,” </span><br><p id=pli-tv-bu-vb-ay2:2.2.18><span class=root>so ca taṁ paṭijānāti, āpattiyā kāretabbo …pe… </span><br> <span class=brahmali>and he admits to that, then he is to be dealt with for the offense. … </span><br><p id=pli-tv-bu-vb-ay2:2.2.19><span class=root>“saccāhaṁ nipanno, no ca kho kāyasaṁsaggaṁ samāpajjin”ti, </span><br> <span class=brahmali>“It’s true that I was lying down, but I didn’t make physical contact,” </span><br><p id=pli-tv-bu-vb-ay2:2.2.20><span class=root>nipajjāya kāretabbo …pe… </span><br> <span class=brahmali>then he is to be dealt with for the lying down. … </span><br><p id=pli-tv-bu-vb-ay2:2.2.21><span class=root>“nāhaṁ nipanno, api ca kho nisinno”ti, </span><br> <span class=brahmali>“I wasn’t lying down, but seated,” </span><br><p id=pli-tv-bu-vb-ay2:2.2.22><span class=root>nisajjāya kāretabbo …pe… </span><br> <span class=brahmali>then he is to be dealt with for the sitting. … </span><br><p id=pli-tv-bu-vb-ay2:2.2.23><span class=root>“nāhaṁ nipanno, api ca kho ṭhito”ti, </span><br> <span class=brahmali>“I wasn’t seated, but standing,” </span><br><p id=pli-tv-bu-vb-ay2:2.2.24><span class=root>na kāretabbo. </span><br> <span class=brahmali>then he is not to be dealt with. </span><br><p id=pli-tv-bu-vb-ay2:2.2.25><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.26><span class=root>“ayyassa mayā sutaṁ nisinnassa mātugāmaṁ duṭṭhullāhi vācāhi obhāsantassā”ti, </span><br> <span class=brahmali>“I’ve heard you speaking indecently to a woman while seated,” </span><br><p id=pli-tv-bu-vb-ay2:2.2.27><span class=root>so ca taṁ paṭijānāti, āpattiyā kāretabbo. </span><br> <span class=brahmali>and he admits to that, then he is to be dealt with for the offense. </span><br><p id=pli-tv-bu-vb-ay2:2.2.28><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.29><span class=root>“ayyassa mayā sutaṁ nisinnassa mātugāmaṁ duṭṭhullāhi vācāhi obhāsantassā”ti, </span><br> <span class=brahmali>“I’ve heard you speaking indecently to a woman while seated,” </span><br><p id=pli-tv-bu-vb-ay2:2.2.30><span class=root>so ce evaṁ vadeyya—</span><br> <span class=brahmali>but he says, </span><br><p id=pli-tv-bu-vb-ay2:2.2.31><span class=root>“saccāhaṁ nisinno, no ca kho duṭṭhullāhi vācāhi obhāsin”ti, </span><br> <span class=brahmali>“It’s true that I was seated, but I didn’t speak indecently,” </span><br><p id=pli-tv-bu-vb-ay2:2.2.32><span class=root>nisajjāya kāretabbo …pe… </span><br> <span class=brahmali>then he is to be dealt with for the sitting. … </span><br><p id=pli-tv-bu-vb-ay2:2.2.33><span class=root>“nāhaṁ nisinno, api ca kho nipanno”ti, </span><br> <span class=brahmali>“I wasn’t seated, but lying down,” </span><br><p id=pli-tv-bu-vb-ay2:2.2.34><span class=root>nipajjāya kāretabbo …pe… </span><br> <span class=brahmali>then he is to be dealt with for the lying down. … </span><br><p id=pli-tv-bu-vb-ay2:2.2.35><span class=root>“nāhaṁ nisinno, api ca kho ṭhito”ti, </span><br> <span class=brahmali>“I wasn’t seated, but standing,” </span><br><p id=pli-tv-bu-vb-ay2:2.2.36><span class=root>na kāretabbo. </span><br> <span class=brahmali>then he is not to be dealt with. </span><br><p id=pli-tv-bu-vb-ay2:2.2.37><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.38><span class=root>“ayyassa mayā sutaṁ nipannassa mātugāmaṁ duṭṭhullāhi vācāhi obhāsantassā”ti, </span><br> <span class=brahmali>“I’ve heard you speaking indecently to a woman while lying down,” </span><br><p id=pli-tv-bu-vb-ay2:2.2.39><span class=root>so ca taṁ paṭijānāti, āpattiyā kāretabbo …pe… </span><br> <span class=brahmali>and he admits to that, then he is to be dealt with for the offense. … </span><br><p id=pli-tv-bu-vb-ay2:2.2.40><span class=root>saccāhaṁ nipanno, no ca kho duṭṭhullāhi vācāhi obhāsinti, </span><br> <span class=brahmali>“It’s true that I was lying down, but I didn’t speak indecently,” </span><br><p id=pli-tv-bu-vb-ay2:2.2.41><span class=root>nipajjāya kāretabbo …pe… </span><br> <span class=brahmali>then he is to be dealt with for the lying down. … </span><br><p id=pli-tv-bu-vb-ay2:2.2.42><span class=root>“nāhaṁ nipanno, api ca kho nisinno”ti, </span><br> <span class=brahmali>“I wasn’t lying down, but seated,” </span><br><p id=pli-tv-bu-vb-ay2:2.2.43><span class=root>nisajjāya kāretabbo …pe… </span><br> <span class=brahmali>then he is to be dealt with for the sitting. … </span><br><p id=pli-tv-bu-vb-ay2:2.2.44><span class=root>“nāhaṁ nipanno, api ca kho ṭhito”ti, </span><br> <span class=brahmali>“I wasn’t lying down, but standing,” </span><br><p id=pli-tv-bu-vb-ay2:2.2.45><span class=root>na kāretabbo. </span><br> <span class=brahmali>then he is not to be dealt with. </span><br><p id=pli-tv-bu-vb-ay2:2.2.46><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.47><span class=root>“ayyo mayā diṭṭho mātugāmena saddhiṁ eko ekāya raho nisinno”ti, </span><br> <span class=brahmali>“I’ve seen you seated in private alone with a woman,” </span><br><p id=pli-tv-bu-vb-ay2:2.2.48><span class=root>so ca taṁ paṭijānāti, nisajjāya kāretabbo …pe… </span><br> <span class=brahmali>and he admits to that, then he is to be dealt with for the sitting. … </span><br><p id=pli-tv-bu-vb-ay2:2.2.49><span class=root>“nāhaṁ nisinno, api ca kho nipanno”ti, </span><br> <span class=brahmali>“I wasn’t seated, but lying down,” </span><br><p id=pli-tv-bu-vb-ay2:2.2.50><span class=root>nipajjāya kāretabbo …pe… </span><br> <span class=brahmali>then he is to be dealt with for the lying down. … </span><br><p id=pli-tv-bu-vb-ay2:2.2.51><span class=root>“nāhaṁ nisinno, api ca kho ṭhito”ti, </span><br> <span class=brahmali>“I wasn’t seated, but standing,” </span><br><p id=pli-tv-bu-vb-ay2:2.2.52><span class=root>na kāretabbo. </span><br> <span class=brahmali>then he is not to be dealt with. </span><br><p id=pli-tv-bu-vb-ay2:2.2.53><span class=root>Sā ce evaṁ vadeyya—</span><br> <span class=brahmali>If she accuses him like this: </span><br><p id=pli-tv-bu-vb-ay2:2.2.54><span class=root>“ayyo mayā diṭṭho mātugāmena saddhiṁ eko ekāya raho nipanno”ti, </span><br> <span class=brahmali>“I’ve seen you lying down in private alone with a woman,” </span><br><p id=pli-tv-bu-vb-ay2:2.2.55><span class=root>so ca taṁ paṭijānāti, nipajjāya kāretabbo …pe… </span><br> <span class=brahmali>and he admits to that, then he is to be dealt with for the lying down. … </span><br><p id=pli-tv-bu-vb-ay2:2.2.56><span class=root>nāhaṁ nipanno, api ca kho nisinnoti, </span><br> <span class=brahmali>“I wasn’t lying down, but seated,” </span><br><p id=pli-tv-bu-vb-ay2:2.2.57><span class=root>nisajjāya kāretabbo …pe… </span><br> <span class=brahmali>then he is to be dealt with for the sitting. … </span><br><p id=pli-tv-bu-vb-ay2:2.2.58><span class=root>nāhaṁ nipanno, api ca kho ṭhitoti, </span><br> <span class=brahmali>“I wasn’t lying down, but standing,” </span><br><p id=pli-tv-bu-vb-ay2:2.2.59><span class=root>na kāretabbo. </span><br> <span class=brahmali>then he is not to be dealt with. </span><br><p id=pli-tv-bu-vb-ay2:2.2.60><span class=root>Ayampīti </span><br> <span class=brahmali>This rule too: </span><br><p id=pli-tv-bu-vb-ay2:2.2.61><span class=root>purimaṁ upādāya vuccati. </span><br> <span class=brahmali>this is said with reference to the previous undetermined rule. </span><br><p id=pli-tv-bu-vb-ay2:2.2.62><span class=root>Aniyatoti </span><br> <span class=brahmali>Undetermined: </span><br><p id=pli-tv-bu-vb-ay2:2.2.63><span class=root>na niyato, saṅghādiseso vā pācittiyaṁ vā. </span><br> <span class=brahmali>not determined. It is either an offense entailing suspension or an offense entailing confession. </span><br><p id=pli-tv-bu-vb-ay2:3.1><span class=root>Gamanaṁ paṭijānāti nisajjaṁ paṭijānāti āpattiṁ paṭijānāti, āpattiyā kāretabbo. </span><br> <span class=brahmali>If he admits to going, and he admits to sitting, and he admits to an offense, he is to be dealt with for the offense. </span><br><p id=pli-tv-bu-vb-ay2:3.2><span class=root>Gamanaṁ paṭijānāti nisajjaṁ na paṭijānāti āpattiṁ paṭijānāti, āpattiyā kāretabbo. </span><br> <span class=brahmali>If he admits to going, but he does not admit to sitting, yet he admits to an offense, he is to be dealt with for the offense. </span><br><p id=pli-tv-bu-vb-ay2:3.3><span class=root>Gamanaṁ paṭijānāti nisajjaṁ paṭijānāti āpattiṁ na paṭijānāti, nisajjāya kāretabbo. </span><br> <span class=brahmali>If he admits to going, and he admits to sitting, but he does not admit to an offense, he is to be dealt with for the sitting. </span><br><p id=pli-tv-bu-vb-ay2:3.4><span class=root>Gamanaṁ paṭijānāti nisajjaṁ na paṭijānāti āpattiṁ na paṭijānāti, na kāretabbo. </span><br> <span class=brahmali>If he admits to going, but he does not admit to sitting, nor does he admit to an offense, he is not to be dealt with. </span><br><p id=pli-tv-bu-vb-ay2:3.5><span class=root>Gamanaṁ na paṭijānāti nisajjaṁ paṭijānāti āpattiṁ paṭijānāti, āpattiyā kāretabbo. </span><br> <span class=brahmali>If he does not admit to going, but he admits to sitting, and he admits to an offense, he is to be dealt with for the offense. </span><br><p id=pli-tv-bu-vb-ay2:3.6><span class=root>Gamanaṁ na paṭijānāti nisajjaṁ na paṭijānāti āpattiṁ paṭijānāti, āpattiyā kāretabbo. </span><br> <span class=brahmali>If he does not admit to going, nor does he admit to sitting, but he admits to an offense, he is to be dealt with for the offense. </span><br><p id=pli-tv-bu-vb-ay2:3.7><span class=root>Gamanaṁ na paṭijānāti nisajjaṁ paṭijānāti āpattiṁ na paṭijānāti, nisajjāya kāretabbo. </span><br> <span class=brahmali>If he does not admit to going, but he admits to sitting, yet he does not admit to an offense, he is to be dealt with for the sitting. </span><br><p id=pli-tv-bu-vb-ay2:3.8><span class=root>Gamanaṁ na paṭijānāti nisajjaṁ na paṭijānāti āpattiṁ na paṭijānāti, na kāretabboti. </span><br> <span class=brahmali>If he does not admit to going, nor does he admit to sitting, nor does he admit to an offense, he is not to be dealt with. </span><br><p id=pli-tv-bu-vb-ay2:3.9><span class=root>Dutiyo aniyato niṭṭhito. </span><br> <span class=brahmali>The second undetermined offense is finished. </span><br><p id=pli-tv-bu-vb-ay2:3.10><span class=root>Uddiṭṭhā kho āyasmanto dve aniyatā dhammā. </span><br> <span class=brahmali>“Venerables, the two undetermined rules have been recited. </span><br><p id=pli-tv-bu-vb-ay2:3.11><span class=root>Tatthāyasmante pucchāmi—</span><br> <span class=brahmali>In regard to this I ask you, </span><br><p id=pli-tv-bu-vb-ay2:3.12><span class=root>“kaccittha parisuddhā”? </span><br> <span class=brahmali>‘Are you pure in this?’ </span><br><p id=pli-tv-bu-vb-ay2:3.13><span class=root>Dutiyampi pucchāmi—</span><br> <span class=brahmali>A second time I ask, </span><br><p id=pli-tv-bu-vb-ay2:3.14><span class=root>“kaccittha parisuddhā”? </span><br> <span class=brahmali>‘Are you pure in this?’ </span><br><p id=pli-tv-bu-vb-ay2:3.15><span class=root>Tatiyampi pucchāmi—</span><br> <span class=brahmali>A third time I ask, </span><br><p id=pli-tv-bu-vb-ay2:3.16><span class=root>“kaccittha parisuddhā”? </span><br> <span class=brahmali>‘Are you pure in this?’ </span><br><p id=pli-tv-bu-vb-ay2:3.17><span class=root>Parisuddhetthāyasmanto; </span><br> <span class=brahmali>You are pure in this </span><br><p id=pli-tv-bu-vb-ay2:3.18><span class=root>tasmā tuṇhī, </span><br> <span class=brahmali>and therefore silent. </span><br><p id=pli-tv-bu-vb-ay2:3.19><span class=root>evametaṁ dhārayāmīti. </span><br> <span class=brahmali>I’ll remember it thus.” </span><br><p id=pli-tv-bu-vb-ay2:3.20><span class=root>Tassuddānaṁ </span><br> <span class=brahmali>This is the summary: </span><br><p id=pli-tv-bu-vb-ay2:3.21><span class=root>Alaṁ kammaniyañceva, </span><br> <span class=brahmali>“Suitable for the deed, </span><br><p id=pli-tv-bu-vb-ay2:3.22><span class=root>tatheva ca naheva kho; </span><br> <span class=brahmali>And then not so—</span><br><p id=pli-tv-bu-vb-ay2:3.23><span class=root>Aniyatā supaññattā, </span><br> <span class=brahmali>The undetermined offenses have been well laid down, </span><br><p id=pli-tv-bu-vb-ay2:3.24><span class=root>buddhaseṭṭhena tādināti. </span><br> <span class=brahmali>By the Stable One, the Buddha who is the best.” </span><br><p id=pli-tv-bu-vb-ay2:3.25><span class=root>Aniyatakaṇḍaṁ niṭṭhitaṁ. </span><br> <span class=brahmali>The chapter on undetermined offenses is finished. </span><br></main><footer class="container footer"><small><a href=/about>Contact info</a></small></footer>