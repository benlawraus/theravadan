<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-np.html> Nissaggiya Pācittiya </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-np/pli-tv-bu-vb-np0001.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-np/pli-tv-bu-vb-np0003.html>Next</a></div><p id=pli-tv-bu-vb-np2:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-np2:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-np2:0.3><span class=root>Nissaggiyakaṇḍa </span><br> <span class=brahmali>The chapter on relinquishment </span><br><p id=pli-tv-bu-vb-np2:0.4><span class=root>Cīvaravagga </span><br> <span class=brahmali>The subchapter on robes </span><br><p id=pli-tv-bu-vb-np2:0.5><span class="root big-bold">2. Udosita(dutiyakathina)sikkhāpada </span><br> <span class=brahmali>2. The training rule on storehouses </span><br><p id=pli-tv-bu-vb-np2:1.1><span class=root>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><br> <span class=brahmali>At one time the Buddha was staying at Sāvatthī in the Jeta Grove, Anāthapiṇḍika’s Monastery. </span><br><p id=pli-tv-bu-vb-np2:1.2><span class=root>Tena kho pana samayena bhikkhū bhikkhūnaṁ hatthe cīvaraṁ nikkhipitvā santaruttarena janapadacārikaṁ pakkamanti. </span><br> <span class=brahmali>At that time the monks stored one of their robes with other monks and then left to wander the country in a sarong and an upper robe. </span><br><p id=pli-tv-bu-vb-np2:1.3><span class=root>Tāni cīvarāni ciraṁ nikkhittāni kaṇṇakitāni honti. </span><br> <span class=brahmali>Because they were stored for a long time, the robes became moldy. </span><br><p id=pli-tv-bu-vb-np2:1.4><span class=root>Tāni bhikkhū otāpenti. </span><br> <span class=brahmali>The monks put them out in the sun. </span><br><p id=pli-tv-bu-vb-np2:1.5><span class=root>Addasā kho āyasmā ānando senāsanacārikaṁ āhiṇḍanto te bhikkhū tāni cīvarāni otāpente. </span><br> <span class=brahmali>Then, while walking about the dwellings, Venerable Ānanda noticed that the monks were sunning those robes. </span><br><p id=pli-tv-bu-vb-np2:1.6><span class=root>Disvāna yena te bhikkhū tenupasaṅkami; upasaṅkamitvā te bhikkhū etadavoca—</span><br> <span class=brahmali>He asked them, </span><br><p id=pli-tv-bu-vb-np2:1.7><span class=root>“kassimāni, āvuso, cīvarāni kaṇṇakitānī”ti? </span><br> <span class=brahmali>“Whose moldy robes are these?” </span><br><p id=pli-tv-bu-vb-np2:1.8><span class=root>Atha kho te bhikkhū āyasmato ānandassa etamatthaṁ ārocesuṁ. </span><br> <span class=brahmali>And they told him what had happened. </span><br><p id=pli-tv-bu-vb-np2:1.9><span class=root>Āyasmā ānando ujjhāyati khiyyati vipāceti—</span><br> <span class=brahmali>Venerable Ānanda complained and criticized them, </span><br><p id=pli-tv-bu-vb-np2:1.10><span class=root>“kathañhi nāma bhikkhū bhikkhūnaṁ hatthe cīvaraṁ nikkhipitvā santaruttarena janapadacārikaṁ pakkamissantī”ti. </span><br> <span class=brahmali>“How can those monks store a robe with other monks and then leave to wander the country in a sarong and an upper robe?” </span><br><p id=pli-tv-bu-vb-np2:1.11><span class=root>Atha kho āyasmā ānando te bhikkhū anekapariyāyena vigarahitvā bhagavato etamatthaṁ ārocesi …pe… </span><br> <span class=brahmali>After rebuking those monks in many ways, Venerable Ānanda told the Buddha. Soon afterwards the Buddha had the Sangha gathered and questioned the monks: </span><br><p id=pli-tv-bu-vb-np2:1.12><span class=root>“saccaṁ kira, bhikkhave, bhikkhū bhikkhūnaṁ hatthe cīvaraṁ nikkhipitvā santaruttarena janapadacārikaṁ pakkamantī”ti? </span><br> <span class=brahmali>“Is it true, monks, that there are monks who do this?” </span><br><p id=pli-tv-bu-vb-np2:1.13><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-np2:1.14><span class=root>Vigarahi buddho bhagavā …pe… </span><br> <span class=brahmali>The Buddha rebuked them … </span><br><p id=pli-tv-bu-vb-np2:1.15><span class=root>kathañhi nāma te, bhikkhave, moghapurisā bhikkhūnaṁ hatthe cīvaraṁ nikkhipitvā santaruttarena janapadacārikaṁ pakkamissanti. </span><br> <span class=brahmali>“How can those foolish men do this? </span><br><p id=pli-tv-bu-vb-np2:1.16><span class=root>Netaṁ, bhikkhave, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-np2:1.17><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-np2:1.18.1><span class=root>“Niṭṭhitacīvarasmiṁ bhikkhunā ubbhatasmiṁ kathine ekarattampi ce bhikkhu ticīvarena vippavaseyya, nissaggiyaṁ pācittiyan”ti. </span><br> <span class=brahmali>‘When his robe is finished and the robe season has ended, if a monk stays apart from his three robes even for a single day, he commits an offense entailing relinquishment and confession.’” </span><br><p id=pli-tv-bu-vb-np2:1.19><span class=root>Evañcidaṁ bhagavatā bhikkhūnaṁ sikkhāpadaṁ paññattaṁ hoti. </span><br> <span class=brahmali>In this way the Buddha laid down this training rule for the monks. </span><br><p id=pli-tv-bu-vb-np2:2.1><span class=root>Tena kho pana samayena aññataro bhikkhu kosambiyaṁ gilāno hoti. </span><br> <span class=brahmali>At one time a certain monk at Kosambī was sick. </span><br><p id=pli-tv-bu-vb-np2:2.2><span class=root>Ñātakā tassa bhikkhuno santike dūtaṁ pāhesuṁ—</span><br> <span class=brahmali>His relatives sent him a message, saying, </span><br><p id=pli-tv-bu-vb-np2:2.3><span class=root>“āgacchatu bhadanto, mayaṁ, upaṭṭhahissāmā”ti. </span><br> <span class=brahmali>“Come, venerable, we’ll nurse you.” </span><br><p id=pli-tv-bu-vb-np2:2.4><span class=root>Bhikkhūpi evamāhaṁsu—“gacchāvuso, ñātakā taṁ upaṭṭhahissantī”ti. </span><br> <span class=brahmali>The monks urged him to go, </span><br><p id=pli-tv-bu-vb-np2:2.5><span class=root>So evamāha—</span><br> <span class=brahmali>but he said, </span><br><p id=pli-tv-bu-vb-np2:2.6><span class=root>“bhagavatāvuso, sikkhāpadaṁ paññattaṁ—</span><br> <span class=brahmali>“The Buddha has laid down a training rule </span><br><p id=pli-tv-bu-vb-np2:2.7><span class=root>‘na ticīvarena vippavasitabban’ti. </span><br> <span class=brahmali>that you can’t be apart from your three robes. </span><br><p id=pli-tv-bu-vb-np2:2.8><span class=root>Ahañcamhi gilāno. </span><br> <span class=brahmali>Now because I’m sick, </span><br><p id=pli-tv-bu-vb-np2:2.9><span class=root>Na sakkomi ticīvaraṁ ādāya pakkamituṁ. </span><br> <span class=brahmali>I’m unable to travel with my three robes. </span><br><p id=pli-tv-bu-vb-np2:2.10><span class=root>Nāhaṁ gamissāmī”ti. </span><br> <span class=brahmali>So I can’t go.” </span><br><p id=pli-tv-bu-vb-np2:2.11><span class=root>Bhagavato etamatthaṁ ārocesuṁ. </span><br> <span class=brahmali>They told the Buddha. </span><br><p id=pli-tv-bu-vb-np2:2.12><span class=root>Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br> <span class=brahmali>Soon afterwards he gave a teaching and addressed the monks: </span><br><p id=pli-tv-bu-vb-np2:2.13><span class=root>“anujānāmi, bhikkhave, gilānassa bhikkhuno ticīvarena avippavāsasammutiṁ dātuṁ. </span><br> <span class=brahmali>“Monks, I allow you to give permission to a sick monk to stay apart from his three robes. </span><br><p id=pli-tv-bu-vb-np2:2.14><span class=root>Evañca pana, bhikkhave, dātabbā. </span><br> <span class=brahmali>And it should be given like this. </span><br><p id=pli-tv-bu-vb-np2:2.15><span class=root>Tena gilānena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—</span><br> <span class=brahmali>After approaching the Sangha, the sick monk should arrange his upper robe over one shoulder and pay respect at the feet of the senior monks. He should then squat on his heels, raise his joined palms, and say, </span><br><p id=pli-tv-bu-vb-np2:2.16><span class=root>‘ahaṁ, bhante, gilāno. </span><br> <span class=brahmali>‘Venerables, I’m sick. </span><br><p id=pli-tv-bu-vb-np2:2.17><span class=root>Na sakkomi ticīvaraṁ ādāya pakkamituṁ. </span><br> <span class=brahmali>I’m unable to travel with my three robes. </span><br><p id=pli-tv-bu-vb-np2:2.18><span class=root>Sohaṁ, bhante, saṅghaṁ ticīvarena avippavāsasammutiṁ yācāmī’ti. </span><br> <span class=brahmali>I ask the Sangha for permission to stay apart from my three robes.’ </span><br><p id=pli-tv-bu-vb-np2:2.19><span class=root>Dutiyampi yācitabbā. </span><br> <span class=brahmali>And he should ask a second </span><br><p id=pli-tv-bu-vb-np2:2.20><span class=root>Tatiyampi yācitabbā. </span><br> <span class=brahmali>and a third time. </span><br><p id=pli-tv-bu-vb-np2:2.21><span class=root>Byattena bhikkhunā paṭibalena saṅgho ñāpetabbo—</span><br> <span class=brahmali>A competent and capable monk should then inform the Sangha: </span><br><p id=pli-tv-bu-vb-np2:2.22><span class=root>‘Suṇātu me, bhante, saṅgho. </span><br> <span class=brahmali>‘Please, venerables, I ask the Sangha to listen. </span><br><p id=pli-tv-bu-vb-np2:2.23><span class=root>Ayaṁ itthannāmo bhikkhu gilāno. </span><br> <span class=brahmali>The monk so-and-so is sick. </span><br><p id=pli-tv-bu-vb-np2:2.24><span class=root>Na sakkoti ticīvaraṁ ādāya pakkamituṁ. </span><br> <span class=brahmali>He is unable to travel with his three robes. </span><br><p id=pli-tv-bu-vb-np2:2.25><span class=root>So saṅghaṁ ticīvarena avippavāsasammutiṁ yācati. </span><br> <span class=brahmali>He is asking the Sangha for permission to stay apart from his three robes. </span><br><p id=pli-tv-bu-vb-np2:2.26><span class=root>Yadi saṅghassa pattakallaṁ, saṅgho itthannāmassa bhikkhuno ticīvarena avippavāsasammutiṁ dadeyya. </span><br> <span class=brahmali>If the Sangha is ready, it should give permission to monk so-and-so to stay apart from his three robes. </span><br><p id=pli-tv-bu-vb-np2:2.27><span class=root>Esā ñatti. </span><br> <span class=brahmali>This is the motion. </span><br><p id=pli-tv-bu-vb-np2:2.28><span class=root>Suṇātu me, bhante, saṅgho. </span><br> <span class=brahmali>Please, venerables, I ask the Sangha to listen. </span><br><p id=pli-tv-bu-vb-np2:2.29><span class=root>Ayaṁ itthannāmo bhikkhu gilāno. </span><br> <span class=brahmali>The monk so-and-so is sick. </span><br><p id=pli-tv-bu-vb-np2:2.30><span class=root>Na sakkoti ticīvaraṁ ādāya pakkamituṁ. </span><br> <span class=brahmali>He is unable to travel with his three robes. </span><br><p id=pli-tv-bu-vb-np2:2.31><span class=root>So saṅghaṁ ticīvarena avippavāsasammutiṁ yācati. </span><br> <span class=brahmali>He is asking the Sangha for permission to stay apart from his three robes. </span><br><p id=pli-tv-bu-vb-np2:2.32><span class=root>Saṅgho itthannāmassa bhikkhuno ticīvarena avippavāsasammutiṁ deti. </span><br> <span class=brahmali>The Sangha gives permission to monk so-and-so to stay apart from his three robes. </span><br><p id=pli-tv-bu-vb-np2:2.33><span class=root>Yassāyasmato khamati itthannāmassa bhikkhuno ticīvarena avippavāsasammutiyā dānaṁ, so tuṇhassa; </span><br> <span class=brahmali>Any monk who approves of giving permission to monk so-and-so to stay apart from his three robes should remain silent. </span><br><p id=pli-tv-bu-vb-np2:2.34><span class=root>yassa nakkhamati, so bhāseyya. </span><br> <span class=brahmali>Any monk who doesn’t approve should speak up. </span><br><p id=pli-tv-bu-vb-np2:2.35><span class=root>Dinnā saṅghena itthannāmassa bhikkhuno ticīvarena avippavāsasammuti. </span><br> <span class=brahmali>The Sangha has given permission to monk so-and-so to stay apart from his three robes. </span><br><p id=pli-tv-bu-vb-np2:2.36><span class=root>Khamati saṅghassa, tasmā tuṇhī, </span><br> <span class=brahmali>The Sangha approves and is therefore silent. </span><br><p id=pli-tv-bu-vb-np2:2.37><span class=root>evametaṁ dhārayāmī’ti. </span><br> <span class=brahmali>I’ll remember it thus.’ </span><br><p id=pli-tv-bu-vb-np2:2.38><span class=root>Evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>And so, monks, this training rule should be recited like this: </span><br><p id=pli-tv-bu-vb-np2:2.39.1><span class=root>“Niṭṭhitacīvarasmiṁ bhikkhunā ubbhatasmiṁ kathine ekarattampi ce bhikkhu ticīvarena vippavaseyya, aññatra bhikkhusammutiyā, nissaggiyaṁ pācittiyan”ti. </span><br> <span class=brahmali>‘When his robe is finished and the robe season has ended, if a monk stays apart from his three robes even for a single day, except if the monks have agreed, he commits an offense entailing relinquishment and confession.’” </span><br><p id=pli-tv-bu-vb-np2:3.1.1><span class=root>Niṭṭhitacīvarasminti </span><br> <span class=brahmali>When his robe is finished: </span><br><p id=pli-tv-bu-vb-np2:3.1.2><span class=root>bhikkhuno cīvaraṁ kataṁ vā hoti naṭṭhaṁ vā vinaṭṭhaṁ vā daḍḍhaṁ vā cīvarāsā vā upacchinnā. </span><br> <span class=brahmali>the monk has made a robe; or the robe-cloth has been lost, destroyed, or burned; or his expectation of receiving further robe-cloth is disappointed. </span><br><p id=pli-tv-bu-vb-np2:3.1.3><span class=root>Ubbhatasmiṁ kathineti </span><br> <span class=brahmali>The robe season has ended: </span><br><p id=pli-tv-bu-vb-np2:3.1.4><span class=root>aṭṭhannaṁ mātikānaṁ aññatarāya mātikāya ubbhataṁ hoti, saṅghena vā antarā ubbhataṁ hoti. </span><br> <span class=brahmali>it has ended according to one of the eight key phrases or the Sangha has ended it. </span><br><p id=pli-tv-bu-vb-np2:3.1.5><span class=root>Ekarattampi ce bhikkhu ticīvarena vippavaseyyāti </span><br> <span class=brahmali>If a monk stays apart from his three robes even for a single day: </span><br><p id=pli-tv-bu-vb-np2:3.1.6><span class=root>saṅghāṭiyā vā uttarāsaṅgena vā antaravāsakena vā. </span><br> <span class=brahmali>from the outer robe, the upper robe, or the sarong. </span><br><p id=pli-tv-bu-vb-np2:3.1.7><span class=root>Aññatra bhikkhusammutiyāti </span><br> <span class=brahmali>Except if the monks have agreed: </span><br><p id=pli-tv-bu-vb-np2:3.1.8><span class=root>ṭhapetvā bhikkhusammutiṁ. </span><br> <span class=brahmali>unless the monks have agreed. </span><br><p id=pli-tv-bu-vb-np2:3.1.9><span class=root>Nissaggiyaṁ hotīti </span><br> <span class=brahmali>Entailing relinquishment: </span><br><p id=pli-tv-bu-vb-np2:3.1.10><span class=root>saha aruṇuggamanā nissaggiyaṁ hoti. </span><br> <span class=brahmali>it becomes subject to relinquishment at dawn. </span><br><p id=pli-tv-bu-vb-np2:3.1.11><span class=root>Nissajjitabbaṁ saṅghassa vā gaṇassa vā puggalassa vā. </span><br> <span class=brahmali>The robe should be relinquished to a sangha, a group, or an individual. </span><br><p id=pli-tv-bu-vb-np2:3.1.12><span class=root>Evañca pana, bhikkhave, nissajjitabbaṁ </span><br> <span class=brahmali>“And, monks, it should be relinquished like this. </span><br><p id=pli-tv-bu-vb-np2:3.1.13><span class=root>…pe… </span><br> <span class=brahmali>(To be expanded as in Bu NP 1:3.2.5–3.2.29, with appropriate substitutions.) </span><br><p id=pli-tv-bu-vb-np2:3.1.14><span class=root>“idaṁ me, bhante, cīvaraṁ rattivippavutthaṁ aññatra bhikkhusammutiyā nissaggiyaṁ, </span><br> <span class=brahmali>‘Venerables, this robe, which I have stayed apart from for one day without the agreement of the monks, is to be relinquished. </span><br><p id=pli-tv-bu-vb-np2:3.1.15><span class=root>imāhaṁ saṅghassa nissajjāmī”ti …pe… </span><br> <span class=brahmali>I relinquish it to the Sangha.’ … </span><br><p id=pli-tv-bu-vb-np2:3.1.16><span class=root>dadeyyāti …pe… </span><br> <span class=brahmali>the Sangha should give … </span><br><p id=pli-tv-bu-vb-np2:3.1.17><span class=root>dadeyyunti …pe… </span><br> <span class=brahmali>you should give … </span><br><p id=pli-tv-bu-vb-np2:3.1.18><span class=root>āyasmato dammīti. </span><br> <span class=brahmali>‘I give this robe back to you.’” </span><br><p id=pli-tv-bu-vb-np2:3.2.1><span class=root>Gāmo ekūpacāro nānūpacāro. </span><br> <span class=brahmali>An inhabited area may have a single access or many; </span><br><p id=pli-tv-bu-vb-np2:3.2.2><span class=root>Nivesanaṁ ekūpacāraṁ nānūpacāraṁ. </span><br> <span class=brahmali>a house may have a single access or many; </span><br><p id=pli-tv-bu-vb-np2:3.2.3><span class=root>Udosito ekūpacāro nānūpacāro. </span><br> <span class=brahmali>a storehouse may have a single access or many; </span><br><p id=pli-tv-bu-vb-np2:3.2.4><span class=root>Aṭṭo ekūpacāro nānūpacāro. </span><br> <span class=brahmali>a watchtower may have a single access or many; </span><br><p id=pli-tv-bu-vb-np2:3.2.5><span class=root>Māḷo ekūpacāro nānūpacāro. </span><br> <span class=brahmali>a stilt house may have a single access or many; </span><br><p id=pli-tv-bu-vb-np2:3.2.6><span class=root>Pāsādo ekūpacāro nānūpacāro. </span><br><p id=pli-tv-bu-vb-np2:3.2.7><span class=root>Hammiyaṁ ekūpacāraṁ nānūpacāraṁ. </span><br><p id=pli-tv-bu-vb-np2:3.2.8><span class=root>Nāvā ekūpacārā nānūpacārā. </span><br> <span class=brahmali>a boat may have a single access or many; </span><br><p id=pli-tv-bu-vb-np2:3.2.9><span class=root>Sattho ekūpacāro nānūpacāro. </span><br> <span class=brahmali>a caravan may have a single access or many; </span><br><p id=pli-tv-bu-vb-np2:3.2.10><span class=root>Khettaṁ ekūpacāraṁ nānūpacāraṁ. </span><br> <span class=brahmali>a field may have a single access or many; </span><br><p id=pli-tv-bu-vb-np2:3.2.11><span class=root>Dhaññakaraṇaṁ ekūpacāraṁ nānūpacāraṁ. </span><br> <span class=brahmali>a threshing floor may have a single access or many; </span><br><p id=pli-tv-bu-vb-np2:3.2.12><span class=root>Ārāmo ekūpacāro nānūpacāro. </span><br> <span class=brahmali>a monastery may have a single access or many; </span><br><p id=pli-tv-bu-vb-np2:3.2.13><span class=root>Vihāro ekūpacāro nānūpacāro. </span><br> <span class=brahmali>a dwelling may have a single access or many; </span><br><p id=pli-tv-bu-vb-np2:3.2.14><span class=root>Rukkhamūlaṁ ekūpacāraṁ nānūpacāraṁ. </span><br> <span class=brahmali>the foot of a tree may have a single access or many; </span><br><p id=pli-tv-bu-vb-np2:3.2.15><span class=root>Ajjhokāso ekūpacāro nānūpacāro. </span><br> <span class=brahmali>out-in-the-open may have a single access or many. </span><br><p id=pli-tv-bu-vb-np2:3.3.1><span class=root>Gāmo ekūpacāro nāma </span><br> <span class=brahmali>“An inhabited area with a single access” refers to the following. </span><br><p id=pli-tv-bu-vb-np2:3.3.2><span class=root>ekakulassa gāmo hoti parikkhitto ca. Antogāme cīvaraṁ nikkhipitvā antogāme vatthabbaṁ. </span><br> <span class=brahmali>An enclosed inhabited area belonging to one clan: if the robe is kept within the inhabited area, one must stay within the inhabited area. </span><br><p id=pli-tv-bu-vb-np2:3.3.3><span class=root>Aparikkhitto hoti, yasmiṁ ghare cīvaraṁ nikkhittaṁ hoti tasmiṁ ghare vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed inhabited area belonging to one clan: one must stay in the house where the robe is kept, or not go beyond arm’s reach of the house. </span><br><p id=pli-tv-bu-vb-np2:3.3.4><span class=root>Nānākulassa gāmo hoti parikkhitto ca. Yasmiṁ ghare cīvaraṁ nikkhittaṁ hoti tasmiṁ ghare vatthabbaṁ sabhāye vā dvāramūle vā, hatthapāsā vā na vijahitabbaṁ. </span><br> <span class=brahmali>An enclosed inhabited area belonging to many clans: if the robe is kept in a house, one must stay in that house, in the public meeting hall, or at the gateway to the inhabited area, or not go beyond arm’s reach of the public meeting hall or the gateway. </span><br><p id=pli-tv-bu-vb-np2:3.3.5><span class=root>Sabhāyaṁ gacchantena hatthapāse cīvaraṁ nikkhipitvā sabhāye vā vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>If one puts aside the robe within arm’s reach while going to the public meeting hall, one must stay in the public meeting hall, or at the gateway to the inhabited area, or not go beyond arm’s reach of either. </span><br><p id=pli-tv-bu-vb-np2:3.3.6><span class=root>Sabhāye cīvaraṁ nikkhipitvā sabhāye vā vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>If the robe is kept in the public meeting hall, one must stay in the public meeting hall, or at the gateway to the inhabited area, or not go beyond arm’s reach of either. </span><br><p id=pli-tv-bu-vb-np2:3.3.7><span class=root>Aparikkhitto hoti, yasmiṁ ghare cīvaraṁ nikkhittaṁ hoti tasmiṁ ghare vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed inhabited area belonging to many clans: one must stay in the house where the robe is kept, or not go beyond arm’s reach of the house. </span><br><p id=pli-tv-bu-vb-np2:3.4.1><span class=root>Ekakulassa nivesanaṁ hoti parikkhittañca, nānāgabbhā nānāovarakā. Antonivesane cīvaraṁ nikkhipitvā antonivesane vatthabbaṁ. </span><br> <span class=brahmali>An enclosed house belonging to one clan and having many rooms: if the robe is kept in the house, one must stay within the house. </span><br><p id=pli-tv-bu-vb-np2:3.4.2><span class=root>Aparikkhittaṁ hoti, yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed house belonging to one clan and having many rooms: one must stay in the room where the robe is kept, or not go beyond arm’s reach of the room. </span><br><p id=pli-tv-bu-vb-np2:3.4.3><span class=root>Nānākulassa nivesanaṁ hoti parikkhittañca, nānāgabbhā nānāovarakā. Yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>An enclosed house belonging to many clans and having many rooms: if the robe is kept in a room, one must stay in that room, or at the main entrance, or not go beyond arm’s reach of either. </span><br><p id=pli-tv-bu-vb-np2:3.4.4><span class=root>Aparikkhittaṁ hoti, yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed house belonging to many clans and having many rooms: one must stay in the room where the robe is kept, or not go beyond arm’s reach of the room. </span><br><p id=pli-tv-bu-vb-np2:3.5.1><span class=root>Ekakulassa udosito hoti parikkhitto ca, nānāgabbhā nānāovarakā. Antoudosite cīvaraṁ nikkhipitvā antoudosite vatthabbaṁ. </span><br> <span class=brahmali>An enclosed storehouse belonging to one clan and having many rooms: if the robe is kept in the building, one must stay within the building. </span><br><p id=pli-tv-bu-vb-np2:3.5.2><span class=root>Aparikkhitto hoti, yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed storehouse belonging to one clan and having many rooms: one must stay in the room where the robe is kept, or not go beyond arm’s reach of the room. </span><br><p id=pli-tv-bu-vb-np2:3.5.3><span class=root>Nānākulassa udosito hoti parikkhitto ca, nānāgabbhā nānāovarakā. Yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>An enclosed storehouse belonging to many clans and having many rooms: if the robe is kept in a room, one must stay in that room, or at the main entrance, or not go beyond arm’s reach of either. </span><br><p id=pli-tv-bu-vb-np2:3.5.4><span class=root>Aparikkhitto hoti, yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed storehouse belonging to many clans and having many rooms: one must stay in the room where the robe is kept, or not go beyond arm’s reach of the room. </span><br><p id=pli-tv-bu-vb-np2:3.6.1><span class=root>Ekakulassa aṭṭo hoti, antoaṭṭe cīvaraṁ nikkhipitvā antoaṭṭe vatthabbaṁ. </span><br> <span class=brahmali>A watchtower belonging to one clan: if the robe is kept in the watchtower, one must stay within the watchtower. </span><br><p id=pli-tv-bu-vb-np2:3.6.2><span class=root>Nānākulassa aṭṭo hoti, nānāgabbhā nānāovarakā. Yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>A watchtower belonging to many clans and having many rooms: one must stay in the room where the robe is kept, or at the main entrance, or not go beyond arm’s reach of either. </span><br><p id=pli-tv-bu-vb-np2:3.7.1><span class=root>Ekakulassa māḷo hoti, antomāḷe cīvaraṁ nikkhipitvā antomāḷe vatthabbaṁ. </span><br> <span class=brahmali>A stilt house belonging to one clan: if the robe is kept in the stilt house, one must stay within the stilt house. </span><br><p id=pli-tv-bu-vb-np2:3.7.2><span class=root>Nānākulassa māḷo hoti nānāgabbhā nānāovarakā, yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>A stilt house belonging to many clans and having many rooms: one must stay in the room where the robe is kept, or at the main entrance, or not go beyond arm’s reach of either. </span><br><p id=pli-tv-bu-vb-np2:3.8.1><span class=root>Ekakulassa pāsādo hoti, antopāsāde cīvaraṁ nikkhipitvā antopāsāde vatthabbaṁ. </span><br><p id=pli-tv-bu-vb-np2:3.8.2><span class=root>Nānākulassa pāsādo hoti, nānāgabbhā nānāovarakā. Yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ dvāramūle vā, hatthapāsā vā na vijahitabbaṁ. </span><br><p id=pli-tv-bu-vb-np2:3.9.1><span class=root>Ekakulassa hammiyaṁ hoti, antohammiye cīvaraṁ nikkhipitvā antohammiye vatthabbaṁ. </span><br><p id=pli-tv-bu-vb-np2:3.9.2><span class=root>Nānākulassa hammiyaṁ hoti, nānāgabbhā nānāovarakā. Yasmiṁ gabbhe cīvaraṁ nikkhittaṁ hoti tasmiṁ gabbhe vatthabbaṁ dvāramūle vā, hatthapāsā vā na vijahitabbaṁ. </span><br><p id=pli-tv-bu-vb-np2:3.10.1><span class=root>Ekakulassa nāvā hoti. Antonāvāya cīvaraṁ nikkhipitvā antonāvāya vatthabbaṁ. </span><br> <span class=brahmali>A boat belonging to one clan: if the robe is kept on the boat, one must stay on the boat. </span><br><p id=pli-tv-bu-vb-np2:3.10.2><span class=root>Nānākulassa nāvā hoti nānāgabbhā nānāovarakā. Yasmiṁ ovarake cīvaraṁ nikkhittaṁ hoti tasmiṁ ovarake vatthabbaṁ, hatthapāsā vā na vijahitabbaṁ. </span><br> <span class=brahmali>A boat belonging to many clans and having many rooms: one must stay in the room where the robe is kept, or not go beyond arm’s reach of the room. </span><br><p id=pli-tv-bu-vb-np2:3.11.1><span class=root>Ekakulassa sattho hoti. Satthe cīvaraṁ nikkhipitvā purato vā pacchato vā sattabbhantarā na vijahitabbā, passato abbhantaraṁ na vijahitabbaṁ. </span><br> <span class=brahmali>A caravan belonging to one clan: if the robe is kept within the caravan, one must not go further than 80 meters in front of or behind the caravan, and no further than 11 meters from either side. </span><br><p id=pli-tv-bu-vb-np2:3.11.2><span class=root>Nānākulassa sattho hoti, satthe cīvaraṁ nikkhipitvā hatthapāsā na vijahitabbaṁ. </span><br> <span class=brahmali>A caravan belonging to many clans: if the robe is kept within the caravan, one must not go beyond arm’s reach of the caravan. </span><br><p id=pli-tv-bu-vb-np2:3.12.1><span class=root>Ekakulassa khettaṁ hoti parikkhittañca. Antokhette cīvaraṁ nikkhipitvā antokhette vatthabbaṁ. </span><br> <span class=brahmali>An enclosed field belonging to one clan: if the robe is kept within the field, one must stay within that field. </span><br><p id=pli-tv-bu-vb-np2:3.12.2><span class=root>Aparikkhittaṁ hoti, hatthapāsā na vijahitabbaṁ. </span><br> <span class=brahmali>An unenclosed field belonging to one clan: one must not go beyond arm’s reach of the robe. </span><br><p id=pli-tv-bu-vb-np2:3.12.3><span class=root>Nānākulassa khettaṁ hoti parikkhittañca. Antokhette cīvaraṁ nikkhipitvā dvāramūle vā vatthabbaṁ, hatthapāsā vā na vijahitabbaṁ. </span><br> <span class=brahmali>An enclosed field belonging to many clans: if the robe is kept within the field, one must stay at the entrance to the field, or not go beyond arm’s reach of the entrance or the robe. </span><br><p id=pli-tv-bu-vb-np2:3.12.4><span class=root>Aparikkhittaṁ hoti, hatthapāsā na vijahitabbaṁ. </span><br> <span class=brahmali>An unenclosed field belonging to many clans: one must not go beyond arm’s reach of the robe. </span><br><p id=pli-tv-bu-vb-np2:3.13.1><span class=root>Ekakulassa dhaññakaraṇaṁ hoti parikkhittañca. Antodhaññakaraṇe cīvaraṁ nikkhipitvā antodhaññakaraṇe vatthabbaṁ. </span><br> <span class=brahmali>An enclosed threshing floor belonging to one clan: if the robe is kept on the threshing floor, one must stay on that threshing floor. </span><br><p id=pli-tv-bu-vb-np2:3.13.2><span class=root>Aparikkhittaṁ hoti, hatthapāsā na vijahitabbaṁ. </span><br> <span class=brahmali>An unenclosed threshing floor belonging to one clan: one must not go beyond arm’s reach of the robe. </span><br><p id=pli-tv-bu-vb-np2:3.13.3><span class=root>Nānākulassa dhaññakaraṇaṁ hoti parikkhittañca. Antodhaññakaraṇe cīvaraṁ nikkhipitvā dvāramūle vā vatthabbaṁ, hatthapāsā vā na vijahitabbaṁ. </span><br> <span class=brahmali>An enclosed threshing floor belonging to many clans: if the robe is kept on the threshing floor, one must stay at the entrance to the threshing floor, or not go beyond arm’s reach of the entrance or the robe. </span><br><p id=pli-tv-bu-vb-np2:3.13.4><span class=root>Aparikkhittaṁ hoti, hatthapāsā na vijahitabbaṁ. </span><br> <span class=brahmali>An unenclosed threshing floor belonging to many clans: one must not go beyond arm’s reach of the robe. </span><br><p id=pli-tv-bu-vb-np2:3.14.1><span class=root>Ekakulassa ārāmo hoti parikkhitto ca. Antoārāme cīvaraṁ nikkhipitvā antoārāme vatthabbaṁ. </span><br> <span class=brahmali>An enclosed monastery belonging to one clan: if the robe is kept within the monastery, one must stay within that monastery. </span><br><p id=pli-tv-bu-vb-np2:3.14.2><span class=root>Aparikkhitto hoti, hatthapāsā na vijahitabbaṁ. </span><br> <span class=brahmali>An unenclosed monastery belonging to one clan: one must not go beyond arm’s reach of the robe. </span><br><p id=pli-tv-bu-vb-np2:3.14.3><span class=root>Nānākulassa ārāmo hoti parikkhitto ca. Antoārāme cīvaraṁ nikkhipitvā dvāramūle vā vatthabbaṁ, hatthapāsā vā na vijahitabbaṁ. </span><br> <span class=brahmali>An enclosed monastery belonging to many clans: if the robe is kept within the monastery, one must stay at the entrance to the monastery, or not go beyond arm’s reach of the entrance or the robe. </span><br><p id=pli-tv-bu-vb-np2:3.14.4><span class=root>Aparikkhitto hoti, hatthapāsā na vijahitabbaṁ. </span><br> <span class=brahmali>An unenclosed monastery belonging to many clans: one must not go beyond arm’s reach of the robe. </span><br><p id=pli-tv-bu-vb-np2:3.15.1><span class=root>Ekakulassa vihāro hoti parikkhitto ca. Antovihāre cīvaraṁ nikkhipitvā antovihāre vatthabbaṁ. </span><br> <span class=brahmali>An enclosed dwelling belonging to one clan: if the robe is kept within the dwelling, one must stay within that dwelling. </span><br><p id=pli-tv-bu-vb-np2:3.15.2><span class=root>Aparikkhitto hoti, yasmiṁ vihāre cīvaraṁ nikkhittaṁ hoti tasmiṁ vihāre vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed dwelling belonging to one clan: one must stay in the dwelling where the robe is kept, or not go beyond arm’s reach of that dwelling. </span><br><p id=pli-tv-bu-vb-np2:3.15.3><span class=root>Nānākulassa vihāro hoti parikkhitto ca. Yasmiṁ vihāre cīvaraṁ nikkhittaṁ hoti tasmiṁ vihāre vatthabbaṁ dvāramūle vā, hatthapāsā vā na vijahitabbaṁ. </span><br> <span class=brahmali>An enclosed dwelling belonging to many clans: one must stay in the dwelling where the robe is kept, or at the main entrance to the dwelling, or not go beyond arm’s reach of either. </span><br><p id=pli-tv-bu-vb-np2:3.15.4><span class=root>Aparikkhitto hoti, yasmiṁ vihāre cīvaraṁ nikkhittaṁ hoti tasmiṁ vihāre vatthabbaṁ, hatthapāsā vā na vijahitabbaṁ. </span><br> <span class=brahmali>An unenclosed dwelling belonging to many clans: one must stay in the dwelling where the robe is kept, or not go beyond arm’s reach of the dwelling. </span><br><p id=pli-tv-bu-vb-np2:3.16.1><span class=root>Ekakulassa rukkhamūlaṁ hoti, yaṁ majjhanhike kāle samantā chāyā pharati, antochāyāya cīvaraṁ nikkhipitvā antochāyāya vatthabbaṁ. </span><br> <span class=brahmali>At the foot of a tree belonging to one clan: if the robe is kept within the area of the midday shadow of the tree, one must stay within that area. </span><br><p id=pli-tv-bu-vb-np2:3.16.2><span class=root>Nānākulassa rukkhamūlaṁ hoti, hatthapāsā na vijahitabbaṁ. </span><br> <span class=brahmali>At the foot of a tree belonging to many clans: one must not go beyond arm’s reach of the robe. </span><br><p id=pli-tv-bu-vb-np2:3.17.1><span class=root>Ajjhokāso ekūpacāro nāma agāmake araññe samantā sattabbhantarā ekūpacāro, </span><br> <span class=brahmali>Out-in-the-open with a single access: in an uninhabited area, in the wilderness, the area covered by a circle with 80 meters radius has a single access. </span><br><p id=pli-tv-bu-vb-np2:3.17.2><span class=root>tato paraṁ nānūpacāro. </span><br> <span class=brahmali>Whatever lies beyond that has many accesses. </span><br><p id=pli-tv-bu-vb-np2:3.18.1><span class=root>Vippavutthe vippavutthasaññī aññatra bhikkhusammutiyā, nissaggiyaṁ pācittiyaṁ. </span><br> <span class=brahmali>If he has stayed apart and he perceives that he has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.2><span class=root>Vippavutthe vematiko, aññatra bhikkhusammutiyā, nissaggiyaṁ pācittiyaṁ. </span><br> <span class=brahmali>If he has stayed apart, but he is unsure of it, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.3><span class=root>Vippavutthe avippavutthasaññī, aññatra bhikkhusammutiyā, nissaggiyaṁ pācittiyaṁ. </span><br> <span class=brahmali>If he has stayed apart, but he does not perceive that he has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.4><span class=root>Appaccuddhaṭe paccuddhaṭasaññī …pe… </span><br> <span class=brahmali>If it has not been relinquished, but he perceives that it has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.5><span class=root>avissajjite vissajjitasaññī … </span><br> <span class=brahmali>If it has not been given away, but he perceives that it has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.6><span class=root>anaṭṭhe naṭṭhasaññī … </span><br> <span class=brahmali>If it has not been lost, but he perceives that it has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.7><span class=root>avinaṭṭhe vinaṭṭhasaññī … </span><br> <span class=brahmali>If it has not been destroyed, but he perceives that it has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.8><span class=root>adaḍḍhe daḍḍhasaññī … </span><br> <span class=brahmali>If it has not been burned, but he perceives that it has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.9><span class=root>avilutte viluttasaññī, aññatra bhikkhusammutiyā, nissaggiyaṁ pācittiyaṁ. </span><br> <span class=brahmali>If it has not been stolen, but he perceives that it has, then, except if the monks have agreed, he commits an offense entailing relinquishment and confession. </span><br><p id=pli-tv-bu-vb-np2:3.18.10><span class=root>Nissaggiyaṁ cīvaraṁ anissajjitvā paribhuñjati, āpatti dukkaṭassa. </span><br> <span class=brahmali>If he uses a robe that should be relinquished without first relinquishing it, he commits an offense of wrong conduct. </span><br><p id=pli-tv-bu-vb-np2:3.18.11><span class=root>Avippavutthe vippavutthasaññī, āpatti dukkaṭassa. </span><br> <span class=brahmali>If he has not stayed apart, but he perceives that he has, he commits an offense of wrong conduct. </span><br><p id=pli-tv-bu-vb-np2:3.18.12><span class=root>Avippavutthe vematiko, āpatti dukkaṭassa. </span><br> <span class=brahmali>If he has not stayed apart, but he is unsure of it, he commits an offense of wrong conduct. </span><br><p id=pli-tv-bu-vb-np2:3.18.13><span class=root>Avippavutthe avippavutthasaññī, anāpatti. </span><br> <span class=brahmali>If he has not stayed apart and he does not perceive that he has, there is no offense. </span><br><p id=pli-tv-bu-vb-np2:3.19.1><span class=root>Anāpatti—</span><br> <span class=brahmali>There is no offense: </span><br><p id=pli-tv-bu-vb-np2:3.19.2><span class=root>antoaruṇe paccuddharati, vissajjeti, nassati, vinassati, ḍayhati, acchinditvā gaṇhanti, vissāsaṁ gaṇhanti, </span><br> <span class=brahmali>if before dawn it has been relinquished, given away, lost, destroyed, burned, stolen, or taken on trust; </span><br><p id=pli-tv-bu-vb-np2:3.19.3><span class=root>bhikkhusammutiyā, </span><br> <span class=brahmali>if he has the permission of the monks; </span><br><p id=pli-tv-bu-vb-np2:3.19.4><span class=root>ummattakassa, </span><br> <span class=brahmali>if he is insane; </span><br><p id=pli-tv-bu-vb-np2:3.19.5><span class=root>ādikammikassāti. </span><br> <span class=brahmali>if he is the first offender. </span><br><p id=pli-tv-bu-vb-np2:3.19.6><span class=root>Udosita(dutiyakathina)sikkhāpadaṁ niṭṭhitaṁ dutiyaṁ. </span><br> <span class=brahmali>The training rule on storehouses, the second, is finished. </span><br></main><footer class="container footer"><small><a href=/about>Contact info</a></small></footer>