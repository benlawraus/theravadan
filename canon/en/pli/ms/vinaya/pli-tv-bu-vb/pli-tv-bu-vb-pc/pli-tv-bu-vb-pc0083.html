<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-pc.html> Pācittiya </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0082.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0084.html>Next</a></div><p id=pli-tv-bu-vb-pc83:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-pc83:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-pc83:0.3><span class=root>Pācittiyakaṇḍa </span><br> <span class=brahmali>The chapter on offenses entailing confession </span><br><p id=pli-tv-bu-vb-pc83:0.4><span class=root>Ratanavagga </span><br> <span class=brahmali>The subchapter on precious things </span><br><p id=pli-tv-bu-vb-pc83:0.5><span class="root big-bold">83. Antepurasikkhāpada </span><br> <span class=brahmali>83. The training rule on royal compounds </span><br><p id=pli-tv-bu-vb-pc83:1.1.1><span class=root>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><br> <span class=brahmali>At one time when the Buddha was staying at Sāvatthī in Anāthapiṇḍika’s Monastery, </span><br><p id=pli-tv-bu-vb-pc83:1.1.2><span class=root>Tena kho pana samayena rājā pasenadi kosalo uyyānapālaṁ āṇāpesi—“gaccha, bhaṇe, uyyānaṁ sodhehi. Uyyānaṁ gamissāmā”ti. </span><br> <span class=brahmali>King Pasenadi of Kosala told his park-keeper, “Go and clean up the park; I’ll be going there.” </span><br><p id=pli-tv-bu-vb-pc83:1.1.3><span class=root>“Evaṁ, devā”ti kho so uyyānapālo rañño pasenadissa kosalassa paṭissutvā uyyānaṁ sodhento addasa bhagavantaṁ aññatarasmiṁ rukkhamūle nisinnaṁ. </span><br> <span class=brahmali>“Yes, sir.” While cleaning the park, he saw the Buddha seated at the foot of a tree. </span><br><p id=pli-tv-bu-vb-pc83:1.1.4><span class=root>Disvāna yena rājā pasenadi kosalo tenupasaṅkami; upasaṅkamitvā rājānaṁ pasenadiṁ kosalaṁ etadavoca—“suddhaṁ, deva, uyyānaṁ. Api ca bhagavā tattha nisinno”ti. </span><br> <span class=brahmali>He then went to King Pasenadi and said, “The park is clean, sir, but the Buddha is sitting there.” </span><br><p id=pli-tv-bu-vb-pc83:1.1.5><span class=root>“Hotu, bhaṇe. Mayaṁ bhagavantaṁ payirupāsissāmā”ti. </span><br> <span class=brahmali>“Marvelous! I’ll visit him.” </span><br><p id=pli-tv-bu-vb-pc83:1.1.6><span class=root>Atha kho rājā pasenadi kosalo uyyānaṁ gantvā yena bhagavā tenupasaṅkami. Tena kho pana samayena aññataro upāsako bhagavantaṁ payirupāsanto nisinno hoti. </span><br> <span class=brahmali>The king went to the park and approached the Buddha, but just then a lay follower was seated there. </span><br><p id=pli-tv-bu-vb-pc83:1.1.7><span class=root>Addasā kho rājā pasenadi kosalo taṁ upāsakaṁ bhagavantaṁ payirupāsantaṁ nisinnaṁ. Disvāna bhīto aṭṭhāsi. </span><br> <span class=brahmali>When the king saw him, he became fearful and stopped. </span><br><p id=pli-tv-bu-vb-pc83:1.1.8><span class=root>Atha kho rañño pasenadissa kosalassa etadahosi—“nārahatāyaṁ puriso pāpo hotuṁ, yathā bhagavantaṁ payirupāsatī”ti. Yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=brahmali>But he considered, “This man isn’t likely to be bad, since he’s visiting the Buddha,” and so he approached the Buddha, bowed, and sat down. </span><br><p id=pli-tv-bu-vb-pc83:1.1.9><span class=root>Atha kho so upāsako bhagavato gāravena rājānaṁ pasenadiṁ kosalaṁ neva abhivādesi na paccuṭṭhāsi. Atha kho rājā pasenadi kosalo anattamano ahosi—“kathañhi nāmāyaṁ puriso mayi āgate neva abhivādessati na paccuṭṭhessatī”ti. </span><br> <span class=brahmali>But when that lay follower, because of his respect for the Buddha, neither bowed down to the king nor stood up for him, the king became annoyed. </span><br><p id=pli-tv-bu-vb-pc83:1.1.10><span class=root>Atha kho bhagavā rājānaṁ pasenadiṁ kosalaṁ anattamanaṁ viditvā rājānaṁ pasenadiṁ kosalaṁ etadavoca—“eso kho, mahārāja, upāsako bahussuto āgatāgamo kāmesu vītarāgo”ti. </span><br> <span class=brahmali>The Buddha realized what was happening and said to the king, “Great king, this lay follower is learned, a master of the tradition, and he’s free from sensual desire.” </span><br><p id=pli-tv-bu-vb-pc83:1.1.11><span class=root>Atha kho rañño pasenadissa kosalassa etadahosi—“nārahatāyaṁ upāsako orako hotuṁ, bhagavāpi imassa vaṇṇaṁ bhāsatī”ti. </span><br> <span class=brahmali>The king thought, “This lay follower doesn’t deserve to be in an inferior position, since even the Buddha praises him.” </span><br><p id=pli-tv-bu-vb-pc83:1.1.12><span class=root>Taṁ upāsakaṁ etadavoca—“vadeyyāsi, upāsaka, yena attho”ti. </span><br> <span class=brahmali>And he said to that lay follower, “Please say what you want.” </span><br><p id=pli-tv-bu-vb-pc83:1.1.13><span class=root>“Suṭṭhu, devā”ti. </span><br> <span class=brahmali>“Thank you, sir.” </span><br><p id=pli-tv-bu-vb-pc83:1.1.14><span class=root>Atha kho bhagavā rājānaṁ pasenadiṁ kosalaṁ dhammiyā kathāya sandassesi samādapesi samuttejesi sampahaṁsesi. Atha kho rājā pasenadi kosalo bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=brahmali>The Buddha then instructed, inspired, and gladdened King Pasenadi with a teaching, after which the king got up from his seat, bowed down, circumambulated the Buddha with his right side toward him, and left. </span><br><p id=pli-tv-bu-vb-pc83:1.1.15><span class=root>Tena kho pana samayena rājā pasenadi kosalo uparipāsādavaragato hoti. Addasā kho rājā pasenadi kosalo taṁ upāsakaṁ rathikāya chattapāṇiṁ gacchantaṁ. </span><br> <span class=brahmali>Soon afterwards King Pasenadi was up in his finest stilt house, when he saw that lay follower walking along the street, holding a sunshade. </span><br><p id=pli-tv-bu-vb-pc83:1.1.16><span class=root>Disvāna pakkosāpetvā etadavoca—“tvaṁ kira, upāsaka, bahussuto āgatāgamo. </span><br> <span class=brahmali>He summoned him and said, “You are a learned Buddhist, a master of the tradition. </span><br><p id=pli-tv-bu-vb-pc83:1.1.17><span class=root>Sādhu, upāsaka, amhākaṁ itthāgāraṁ dhammaṁ vācehī”ti. </span><br> <span class=brahmali>Please teach my harem.” </span><br><p id=pli-tv-bu-vb-pc83:1.1.18><span class=root>“Yamahaṁ, deva, jānāmi ayyānaṁ vāhasā, ayyāva devassa itthāgāraṁ dhammaṁ vācessantī”ti. </span><br> <span class=brahmali>“Whatever I know, sir, I know because of the monks. They should teach the harem.” </span><br><p id=pli-tv-bu-vb-pc83:1.2.1><span class=root>Atha kho rājā pasenadi kosalo—“saccaṁ kho upāsako āhā”ti yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca—</span><br> <span class=brahmali>Knowing that the lay follower was right, the king went to the Buddha, bowed, sat down, and said, </span><br><p id=pli-tv-bu-vb-pc83:1.2.2><span class=root>“sādhu, bhante, bhagavā ekaṁ bhikkhuṁ āṇāpetu yo amhākaṁ itthāgāraṁ dhammaṁ vācessatī”ti. </span><br> <span class=brahmali>“Sir, please ask a monk to teach my harem.” </span><br><p id=pli-tv-bu-vb-pc83:1.2.3><span class=root>Atha kho bhagavā rājānaṁ pasenadiṁ kosalaṁ dhammiyā kathāya sandassesi …pe… padakkhiṇaṁ katvā pakkāmi. </span><br> <span class=brahmali>The Buddha then instructed, inspired, and gladdened King Pasenadi with a teaching, after which the king got up from his seat, paid his respects as before, and left. </span><br><p id=pli-tv-bu-vb-pc83:1.2.4><span class=root>Atha kho bhagavā āyasmantaṁ ānandaṁ āmantesi—“tenahānanda, rañño itthāgāraṁ dhammaṁ vācehī”ti. </span><br> <span class=brahmali>Soon afterwards, the Buddha said to Venerable Ānanda, “Well then, Ānanda, teach the king’s harem.” </span><br><p id=pli-tv-bu-vb-pc83:1.2.5><span class=root>“Evaṁ, bhante”ti kho āyasmā ānando bhagavato paṭissutvā kālena kālaṁ pavisitvā rañño itthāgāraṁ dhammaṁ vāceti. </span><br> <span class=brahmali>“Yes, sir.” And from time to time he would enter the harem and teach. </span><br><p id=pli-tv-bu-vb-pc83:1.2.6><span class=root>Atha kho āyasmā ānando pubbaṇhasamayaṁ nivāsetvā pattacīvaramādāya yena rañño pasenadissa kosalassa nivesanaṁ tenupasaṅkami. </span><br> <span class=brahmali>Then, after robing up in the morning, Ānanda took his bowl and robe and went to King Pasenadi’s house. </span><br><p id=pli-tv-bu-vb-pc83:1.2.7><span class=root>Tena kho pana samayena rājā pasenadi kosalo mallikāya deviyā saddhiṁ sayanagato hoti. </span><br> <span class=brahmali>On that occasion the king was in bed with Queen Mallikā. </span><br><p id=pli-tv-bu-vb-pc83:1.2.8><span class=root>Addasā kho mallikā devī āyasmantaṁ ānandaṁ dūratova āgacchantaṁ. Disvāna sahasā vuṭṭhāsi; pītakamaṭṭhaṁ dussaṁ pabhassittha. </span><br> <span class=brahmali>The queen saw Ānanda coming and she quickly got up, but her burnished golden dressing gown fell off. </span><br><p id=pli-tv-bu-vb-pc83:1.2.9><span class=root>Atha kho āyasmā ānando tatova paṭinivattitvā ārāmaṁ gantvā bhikkhūnaṁ etamatthaṁ ārocesi. </span><br> <span class=brahmali>Ānanda turned around right there and returned to the monastery. And he told the monks what had happened. </span><br><p id=pli-tv-bu-vb-pc83:1.2.10><span class=root>Ye te bhikkhū appicchā …pe… te ujjhāyanti khiyyanti vipācenti—</span><br> <span class=brahmali>The monks of few desires complained and criticized him, </span><br><p id=pli-tv-bu-vb-pc83:1.2.11><span class=root>“kathañhi nāma āyasmā ānando pubbe appaṭisaṁvidito rañño antepuraṁ pavisissatī”ti …pe… </span><br> <span class=brahmali>“How could Venerable Ānanda enter the royal compound without first being announced?” … </span><br><p id=pli-tv-bu-vb-pc83:1.2.12><span class=root>“saccaṁ kira tvaṁ, ānanda, pubbe appaṭisaṁvidito rañño antepuraṁ pavisasī”ti? </span><br> <span class=brahmali>“Is it true, Ānanda, that you did this?” </span><br><p id=pli-tv-bu-vb-pc83:1.2.13><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-pc83:1.2.14><span class=root>Vigarahi buddho bhagavā …pe… </span><br> <span class=brahmali>The Buddha rebuked him … </span><br><p id=pli-tv-bu-vb-pc83:1.2.15><span class=root>kathañhi nāma tvaṁ, ānanda, pubbe appaṭisaṁvidito rañño antepuraṁ pavisissasi. </span><br> <span class=brahmali>“Ānanda, how could you do this? </span><br><p id=pli-tv-bu-vb-pc83:1.2.16><span class=root>Netaṁ, ānanda, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-pc83:1.2.17><span class=root>vigarahitvā …pe… </span><br> <span class=brahmali>Having rebuked him … </span><br><p id=pli-tv-bu-vb-pc83:1.2.18><span class=root>dhammiṁ kathaṁ katvā bhikkhū āmantesi—</span><br> <span class=brahmali>the Buddha gave a teaching and addressed the monks: </span><br><p id=pli-tv-bu-vb-pc83:1.3.1><span class=root>“Dasayime, bhikkhave, ādīnavā rājantepurappavesane. </span><br> <span class=brahmali>“Monks, there are these ten dangers of entering a royal compound. </span><br><p id=pli-tv-bu-vb-pc83:1.3.2><span class=root>Katame dasa? </span><br> <span class=brahmali>What ten? </span><br><p id=pli-tv-bu-vb-pc83:1.3.3><span class=root>Idha, bhikkhave, rājā mahesiyā saddhiṁ nisinno hoti, tattha bhikkhu pavisati. </span><br> <span class=brahmali>It may be that a monk enters where the king is sitting with his queen. </span><br><p id=pli-tv-bu-vb-pc83:1.3.4><span class=root>Mahesī vā bhikkhuṁ disvā sitaṁ pātukaroti. </span><br> <span class=brahmali>The queen smiles when she sees the monk </span><br><p id=pli-tv-bu-vb-pc83:1.3.5><span class=root>Bhikkhu vā mahesiṁ disvā sitaṁ pātukaroti. </span><br> <span class=brahmali>or the monk smiles when he sees the queen. </span><br><p id=pli-tv-bu-vb-pc83:1.3.6><span class=root>Tattha rañño evaṁ hoti—</span><br> <span class=brahmali>The king thinks, </span><br><p id=pli-tv-bu-vb-pc83:1.3.7><span class=root>‘addhā imesaṁ kataṁ vā karissanti vā’ti. </span><br> <span class=brahmali>‘Surely they’ve done it, or they’re going to.’ </span><br><p id=pli-tv-bu-vb-pc83:1.3.8><span class=root>Ayaṁ, bhikkhave, paṭhamo ādīnavo rājantepurappavesane. </span><br><p id=pli-tv-bu-vb-pc83:1.3.9><span class=root>Puna caparaṁ, bhikkhave, rājā bahukicco bahukaraṇīyo. </span><br> <span class=brahmali>Again, because the king is very busy, </span><br><p id=pli-tv-bu-vb-pc83:1.3.10><span class=root>Aññataraṁ itthiṁ gantvā nassarati. </span><br> <span class=brahmali>he does not remember having slept with a certain woman, </span><br><p id=pli-tv-bu-vb-pc83:1.3.11><span class=root>Sā tena gabbhaṁ gaṇhi. </span><br> <span class=brahmali>yet she becomes pregnant because of that. </span><br><p id=pli-tv-bu-vb-pc83:1.3.12><span class=root>Tattha rañño evaṁ hoti—</span><br> <span class=brahmali>The king thinks, </span><br><p id=pli-tv-bu-vb-pc83:1.3.13><span class=root>‘na kho idha añño koci pavisati aññatra pabbajitena. </span><br> <span class=brahmali>‘Only the monk enters here. </span><br><p id=pli-tv-bu-vb-pc83:1.3.14><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.15><span class=root>Ayaṁ, bhikkhave, dutiyo ādīnavo rājantepurappavesane. </span><br><p id=pli-tv-bu-vb-pc83:1.3.16><span class=root>Puna caparaṁ, bhikkhave, rañño antepure aññataraṁ ratanaṁ nassati. </span><br> <span class=brahmali>Again, a gem disappears from the royal compound. </span><br><p id=pli-tv-bu-vb-pc83:1.3.17><span class=root>Tattha rañño evaṁ hoti—</span><br> <span class=brahmali>The king thinks, </span><br><p id=pli-tv-bu-vb-pc83:1.3.18><span class=root>‘na kho idha añño koci pavisati aññatra pabbajitena. </span><br> <span class=brahmali>‘Only the monk enters here. </span><br><p id=pli-tv-bu-vb-pc83:1.3.19><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.20><span class=root>Ayaṁ, bhikkhave, tatiyo ādīnavo rājantepurappavesane. </span><br><p id=pli-tv-bu-vb-pc83:1.3.21><span class=root>Puna caparaṁ, bhikkhave, rañño antepure abbhantarā guyhamantā bahiddhā sambhedaṁ gacchanti. </span><br> <span class=brahmali>Again, secret discussions in the royal compound are spread outside. </span><br><p id=pli-tv-bu-vb-pc83:1.3.22><span class=root>Tattha rañño evaṁ hoti—</span><br> <span class=brahmali>The king thinks, </span><br><p id=pli-tv-bu-vb-pc83:1.3.23><span class=root>‘na kho idha añño koci pavisati aññatra pabbajitena. </span><br> <span class=brahmali>‘Only the monk enters here. </span><br><p id=pli-tv-bu-vb-pc83:1.3.24><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.25><span class=root>Ayaṁ, bhikkhave, catuttho ādīnavo rājantepurappavesane. </span><br><p id=pli-tv-bu-vb-pc83:1.3.26><span class=root>Puna caparaṁ, bhikkhave, rañño antepure putto vā pitaraṁ pattheti pitā vā puttaṁ pattheti. </span><br> <span class=brahmali>Again, in the royal compound a father longs for his son, or a son longs for his father. </span><br><p id=pli-tv-bu-vb-pc83:1.3.27><span class=root>Tesaṁ evaṁ hoti—</span><br> <span class=brahmali>They think, </span><br><p id=pli-tv-bu-vb-pc83:1.3.28><span class=root>‘na kho idha añño koci pavisati aññatra pabbajitena. </span><br> <span class=brahmali>‘Only the monk enters here. </span><br><p id=pli-tv-bu-vb-pc83:1.3.29><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.30><span class=root>Ayaṁ, bhikkhave, pañcamo ādīnavo rājantepurappavesane. </span><br><p id=pli-tv-bu-vb-pc83:1.3.31><span class=root>Puna caparaṁ, bhikkhave, rājā nīcaṭṭhāniyaṁ ucce ṭhāne ṭhapeti. </span><br> <span class=brahmali>Again, the king promotes someone. </span><br><p id=pli-tv-bu-vb-pc83:1.3.32><span class=root>Yesaṁ taṁ amanāpaṁ tesaṁ evaṁ hoti—</span><br> <span class=brahmali>Those who dislike this think, </span><br><p id=pli-tv-bu-vb-pc83:1.3.33><span class=root>‘rājā kho pabbajitena saṁsaṭṭho. </span><br> <span class=brahmali>‘The king is close to the monk. </span><br><p id=pli-tv-bu-vb-pc83:1.3.34><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.35><span class=root>Ayaṁ, bhikkhave, chaṭṭho ādīnavo, rājantepurappavesane. </span><br><p id=pli-tv-bu-vb-pc83:1.3.36><span class=root>Puna caparaṁ, bhikkhave, rājā uccaṭṭhāniyaṁ nīce ṭhāne ṭhapeti. </span><br> <span class=brahmali>Again, the king demotes someone. </span><br><p id=pli-tv-bu-vb-pc83:1.3.37><span class=root>Yesaṁ taṁ amanāpaṁ tesaṁ evaṁ hoti—</span><br> <span class=brahmali>Those who dislike this think, </span><br><p id=pli-tv-bu-vb-pc83:1.3.38><span class=root>‘rājā kho pabbajitena saṁsaṭṭho. </span><br> <span class=brahmali>‘The king is close to the monk. </span><br><p id=pli-tv-bu-vb-pc83:1.3.39><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.40><span class=root>Ayaṁ, bhikkhave, sattamo ādīnavo rājantepurappavesane. </span><br><p id=pli-tv-bu-vb-pc83:1.3.41><span class=root>Puna caparaṁ, bhikkhave, rājā akāle senaṁ uyyojeti. </span><br> <span class=brahmali>Again, the king sends out the army at an inappropriate time. </span><br><p id=pli-tv-bu-vb-pc83:1.3.42><span class=root>Yesaṁ taṁ amanāpaṁ tesaṁ evaṁ hoti—</span><br> <span class=brahmali>Those who dislike this think, </span><br><p id=pli-tv-bu-vb-pc83:1.3.43><span class=root>‘rājā kho pabbajitena saṁsaṭṭho. </span><br> <span class=brahmali>‘The king is close to the monk. </span><br><p id=pli-tv-bu-vb-pc83:1.3.44><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.45><span class=root>Ayaṁ, bhikkhave, aṭṭhamo ādīnavo rājantepurappavesane. </span><br><p id=pli-tv-bu-vb-pc83:1.3.46><span class=root>Puna caparaṁ, bhikkhave, rājā kāle senaṁ uyyojetvā antarāmaggato nivattāpeti. </span><br> <span class=brahmali>Again, after sending out the army at an appropriate time, the king orders it to turn back while still en route. </span><br><p id=pli-tv-bu-vb-pc83:1.3.47><span class=root>Yesaṁ taṁ amanāpaṁ tesaṁ evaṁ hoti—</span><br> <span class=brahmali>Those who dislike this think, </span><br><p id=pli-tv-bu-vb-pc83:1.3.48><span class=root>‘rājā kho pabbajitena saṁsaṭṭho. </span><br> <span class=brahmali>‘The king is close to the monk. </span><br><p id=pli-tv-bu-vb-pc83:1.3.49><span class=root>Siyā nu kho pabbajitassa kamman’ti. </span><br> <span class=brahmali>Is he responsible for this?’ </span><br><p id=pli-tv-bu-vb-pc83:1.3.50><span class=root>Ayaṁ, bhikkhave, navamo ādīnavo rājantepurappavesane. </span><br><p id=pli-tv-bu-vb-pc83:1.3.51><span class=root>Puna caparaṁ, bhikkhave, rañño rājantepuraṁ hatthisammaddaṁ assasammaddaṁ rathasammaddaṁ rajanīyāni rūpasaddagandharasaphoṭṭhabbāni, yāni na pabbajitassa sāruppāni. </span><br> <span class=brahmali>Again, a royal compound is crowded with elephants, horses, and chariots, as well as enticing sights, sounds, smells, tastes, and tangibles that are not suitable for a monk. </span><br><p id=pli-tv-bu-vb-pc83:1.3.52><span class=root>Ayaṁ, bhikkhave, dasamo ādīnavo rājantepurappavesane. </span><br><p id=pli-tv-bu-vb-pc83:1.3.53><span class=root>Ime kho, bhikkhave, dasa ādīnavā rājantepurappavesane”ti. </span><br> <span class=brahmali>Monks, these are the ten dangers of entering a royal compound.” </span><br><p id=pli-tv-bu-vb-pc83:1.3.54><span class=root>Atha kho bhagavā āyasmantaṁ ānandaṁ anekapariyāyena vigarahitvā dubbharatāya …pe… </span><br> <span class=brahmali>Then, after rebuking Ānanda in many ways, the Buddha spoke in dispraise of being difficult to support … </span><br><p id=pli-tv-bu-vb-pc83:1.3.55><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-pc83:1.3.56.1><span class=root>“Yo pana bhikkhu rañño khattiyassa muddhāvasittassa anikkhantarājake aniggataratanake pubbe appaṭisaṁvidito indakhīlaṁ atikkāmeyya, pācittiyan”ti. </span><br> <span class=brahmali>‘If a monk, without first being announced, crosses the threshold to the bedroom of a consecrated aristocrat king, when both the king and the queen are present, he commits an offense entailing confession.’” </span><br><p id=pli-tv-bu-vb-pc83:2.1.1><span class=root>Yo panāti </span><br> <span class=brahmali>A: </span><br><p id=pli-tv-bu-vb-pc83:2.1.2><span class=root>yo yādiso …pe… </span><br> <span class=brahmali>whoever … </span><br><p id=pli-tv-bu-vb-pc83:2.1.3><span class=root>bhikkhūti </span><br> <span class=brahmali>Monk: </span><br><p id=pli-tv-bu-vb-pc83:2.1.4><span class=root>…pe… ayaṁ imasmiṁ atthe adhippeto bhikkhūti. </span><br> <span class=brahmali>… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </span><br><p id=pli-tv-bu-vb-pc83:2.1.5><span class=root>Khattiyo nāma </span><br> <span class=brahmali>Aristocrat: </span><br><p id=pli-tv-bu-vb-pc83:2.1.6><span class=root>ubhato sujāto hoti, mātito ca pitito ca saṁsuddhagahaṇiko, yāva sattamā pitāmahayugā akkhitto anupakuṭṭho jātivādena. </span><br> <span class=brahmali>well-born on both his mother’s side and his father’s side, pure in descent, irreproachable and impeccable with respect to birth going back eight generations of male ancestors. </span><br><p id=pli-tv-bu-vb-pc83:2.1.7><span class=root>Muddhāvasitto nāma </span><br> <span class=brahmali>Consecrated: </span><br><p id=pli-tv-bu-vb-pc83:2.1.8><span class=root>khattiyābhisekena abhisitto hoti. </span><br> <span class=brahmali>consecrated with the aristocratic consecration. </span><br><p id=pli-tv-bu-vb-pc83:2.1.9><span class=root>Anikkhantarājaketi </span><br> <span class=brahmali>The king is present: </span><br><p id=pli-tv-bu-vb-pc83:2.1.10><span class=root>rājā sayanigharā anikkhanto hoti. </span><br> <span class=brahmali>the king has not left the bedroom. </span><br><p id=pli-tv-bu-vb-pc83:2.1.11><span class=root>Aniggataratanaketi </span><br> <span class=brahmali>The queen is present: </span><br><p id=pli-tv-bu-vb-pc83:2.1.12><span class=root>mahesī sayanigharā anikkhantā hoti, ubho vā anikkhantā honti. </span><br> <span class=brahmali>the queen has not left the bedroom. Or both have not left. </span><br><p id=pli-tv-bu-vb-pc83:2.1.13><span class=root>Pubbe appaṭisaṁviditoti </span><br> <span class=brahmali>Without first being announced: </span><br><p id=pli-tv-bu-vb-pc83:2.1.14><span class=root>pubbe anāmantetvā. </span><br> <span class=brahmali>without first having informed. </span><br><p id=pli-tv-bu-vb-pc83:2.1.15><span class=root>Indakhīlo nāma </span><br> <span class=brahmali>The threshold: </span><br><p id=pli-tv-bu-vb-pc83:2.1.16><span class=root>sayanigharassa ummāro vuccati. </span><br> <span class=brahmali>the threshold to the bedroom is what is meant. </span><br><p id=pli-tv-bu-vb-pc83:2.1.17><span class=root>Sayanigharaṁ nāma </span><br> <span class=brahmali>The bedroom: </span><br><p id=pli-tv-bu-vb-pc83:2.1.18><span class=root>yattha katthaci rañño sayanaṁ paññattaṁ hoti, antamaso sāṇipākāraparikkhittampi. </span><br> <span class=brahmali>wherever a king’s bed is prepared, even if just enclosed by a cloth screen. </span><br><p id=pli-tv-bu-vb-pc83:2.1.19><span class=root>Indakhīlaṁ atikkāmeyyāti </span><br> <span class=brahmali>Crosses the threshold to the bedroom: </span><br><p id=pli-tv-bu-vb-pc83:2.1.20><span class=root>paṭhamaṁ pādaṁ ummāraṁ atikkāmeti, āpatti dukkaṭassa. </span><br> <span class=brahmali>if he crosses the threshold with the first foot, he commits an offense of wrong conduct. </span><br><p id=pli-tv-bu-vb-pc83:2.1.21><span class=root>Dutiyaṁ pādaṁ atikkāmeti, āpatti pācittiyassa. </span><br> <span class=brahmali>If he crosses with the second foot, he commits an offense entailing confession. </span><br><p id=pli-tv-bu-vb-pc83:2.2.1><span class=root>Appaṭisaṁvidite appaṭisaṁviditasaññī indakhīlaṁ atikkāmeti, āpatti pācittiyassa. </span><br> <span class=brahmali>If he has not been announced, and he perceives that he has not, and he crosses the threshold to the bedroom, he commits an offense entailing confession. </span><br><p id=pli-tv-bu-vb-pc83:2.2.2><span class=root>Appaṭisaṁvidite vematiko indakhīlaṁ atikkāmeti, āpatti pācittiyassa. </span><br> <span class=brahmali>If he has not been announced, but he is unsure of it, and he crosses the threshold to the bedroom, he commits an offense entailing confession. </span><br><p id=pli-tv-bu-vb-pc83:2.2.3><span class=root>Appaṭisaṁvidite paṭisaṁviditasaññī indakhīlaṁ atikkāmeti, āpatti pācittiyassa. </span><br> <span class=brahmali>If he has not been announced, but he perceives that he has, and he crosses the threshold to the bedroom, he commits an offense entailing confession. </span><br><p id=pli-tv-bu-vb-pc83:2.2.4><span class=root>Paṭisaṁvidite appaṭisaṁviditasaññī, āpatti dukkaṭassa. </span><br> <span class=brahmali>If he has been announced, but he perceives that he has not, he commits an offense of wrong conduct. </span><br><p id=pli-tv-bu-vb-pc83:2.2.5><span class=root>Paṭisaṁvidite vematiko, āpatti dukkaṭassa. </span><br> <span class=brahmali>If he has been announced, but he is unsure of it, he commits an offense of wrong conduct. </span><br><p id=pli-tv-bu-vb-pc83:2.2.6><span class=root>Paṭisaṁvidite paṭisaṁviditasaññī, anāpatti. </span><br> <span class=brahmali>If he has been announced, and he perceives that he has, there is no offense. </span><br><p id=pli-tv-bu-vb-pc83:2.3.1><span class=root>Anāpatti—</span><br> <span class=brahmali>There is no offense: </span><br><p id=pli-tv-bu-vb-pc83:2.3.2><span class=root>paṭisaṁvidite, </span><br> <span class=brahmali>if he has been announced; </span><br><p id=pli-tv-bu-vb-pc83:2.3.3><span class=root>na khattiyo hoti, </span><br> <span class=brahmali>if it is not an aristocrat king; </span><br><p id=pli-tv-bu-vb-pc83:2.3.4><span class=root>na khattiyābhisekena abhisitto hoti, </span><br> <span class=brahmali>if the king has not been consecrated with the aristocratic consecration; </span><br><p id=pli-tv-bu-vb-pc83:2.3.5><span class=root>rājā sayanigharā nikkhanto hoti, </span><br> <span class=brahmali>if the king has left the bedroom; </span><br><p id=pli-tv-bu-vb-pc83:2.3.6><span class=root>mahesī sayanigharā nikkhantā hoti, </span><br> <span class=brahmali>if the queen has left the bedroom; </span><br><p id=pli-tv-bu-vb-pc83:2.3.7><span class=root>ubho vā nikkhantā honti, </span><br> <span class=brahmali>if they both have left; </span><br><p id=pli-tv-bu-vb-pc83:2.3.8><span class=root>na sayanighare, </span><br> <span class=brahmali>if it is not a bedroom; </span><br><p id=pli-tv-bu-vb-pc83:2.3.9><span class=root>ummattakassa, </span><br> <span class=brahmali>if he is insane; </span><br><p id=pli-tv-bu-vb-pc83:2.3.10><span class=root>ādikammikassāti. </span><br> <span class=brahmali>if he is the first offender. </span><br><p id=pli-tv-bu-vb-pc83:2.3.11><span class=root>Antepurasikkhāpadaṁ niṭṭhitaṁ paṭhamaṁ. </span><br> <span class=brahmali>The training rule on royal compounds, the first, is finished. </span><br></main><footer class="container footer"><small><a href=/about/>Contact info</a></small></footer>