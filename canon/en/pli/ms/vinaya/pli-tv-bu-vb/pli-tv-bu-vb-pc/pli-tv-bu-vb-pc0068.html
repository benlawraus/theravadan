<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-pc.html> Pācittiya </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0067.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0069.html>Next</a></div><p id=pli-tv-bu-vb-pc68:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-pc68:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-pc68:0.3><span class=root>Pācittiyakaṇḍa </span><br> <span class=brahmali>The chapter on offenses entailing confession </span><br><p id=pli-tv-bu-vb-pc68:0.4><span class=root>Sappāṇakavagga </span><br> <span class=brahmali>The subchapter on containing living beings </span><br><p id=pli-tv-bu-vb-pc68:0.5><span class="root big-bold">68. Ariṭṭhasikkhāpada </span><br> <span class=brahmali>68. The training rule on Ariṭṭha </span><br><p id=pli-tv-bu-vb-pc68:1.1><span class=root>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><br> <span class=brahmali>At one time the Buddha was staying at Sāvatthī in the Jeta Grove, Anāthapiṇḍika’s Monastery. </span><br><p id=pli-tv-bu-vb-pc68:1.2><span class=root>Tena kho pana samayena ariṭṭhassa nāma bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ hoti—</span><br> <span class=brahmali>At that time the monk Ariṭṭha, an ex-vulture-killer, had the following bad and erroneous view: </span><br><p id=pli-tv-bu-vb-pc68:1.3><span class=root>“tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā”ti. </span><br> <span class=brahmali>“As I understand the Teaching of the Buddha, the things he calls obstacles are unable to obstruct one who indulges in them.” </span><br><p id=pli-tv-bu-vb-pc68:1.4><span class=root>Assosuṁ kho sambahulā bhikkhū—</span><br> <span class=brahmali>A number of monks heard </span><br><p id=pli-tv-bu-vb-pc68:1.5><span class=root>“ariṭṭhassa kira nāma bhikkhuno gaddhabādhipubbassa evarūpaṁ pāpakaṁ diṭṭhigataṁ uppannaṁ—</span><br> <span class=brahmali>that Ariṭṭha had that view. </span><br><p id=pli-tv-bu-vb-pc68:1.6><span class=root>‘tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā’”ti. </span><br><p id=pli-tv-bu-vb-pc68:1.7><span class=root>Atha kho te bhikkhū yena ariṭṭho bhikkhu gaddhabādhipubbo tenupasaṅkamiṁsu; </span><br><p id=pli-tv-bu-vb-pc68:1.8><span class=root>upasaṅkamitvā ariṭṭhaṁ bhikkhuṁ gaddhabādhipubbaṁ etadavocuṁ—</span><br> <span class=brahmali>They went to him and asked, </span><br><p id=pli-tv-bu-vb-pc68:1.9><span class=root>“saccaṁ kira te, āvuso ariṭṭha, evarūpaṁ pāpakaṁ diṭṭhigataṁ uppannaṁ—</span><br> <span class=brahmali>“Is it true, Ariṭṭha, </span><br><p id=pli-tv-bu-vb-pc68:1.10><span class=root>‘tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā’”ti? </span><br> <span class=brahmali>that you have such a view?” </span><br><p id=pli-tv-bu-vb-pc68:1.11><span class=root>“Evaṁ byā kho ahaṁ, āvuso, bhagavatā dhammaṁ desitaṁ ājānāmi— ‘yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti. </span><br> <span class=brahmali>“Yes, indeed. As I understand the Buddha’s Teaching, the things he calls obstacles are unable to obstruct one who indulges in them.” </span><br><p id=pli-tv-bu-vb-pc68:1.12><span class=root>“Mā, āvuso ariṭṭha, evaṁ avaca. Mā bhagavantaṁ abbhācikkhi. Na hi sādhu bhagavato abbhakkhānaṁ. Na hi bhagavā evaṁ vadeyya. </span><br> <span class=brahmali>“No, Ariṭṭha, don’t misrepresent the Buddha, for it’s not good to misrepresent him. The Buddha would never say such a thing. </span><br><p id=pli-tv-bu-vb-pc68:1.13><span class=root>Anekapariyāyenāvuso ariṭṭha, antarāyikā dhammā antarāyikā vuttā bhagavatā. Alañca pana te paṭisevato antarāyāya. </span><br> <span class=brahmali>The Buddha has given many discourses about the obstacles being obstructive and how they obstruct one who indulges in them. </span><br><p id=pli-tv-bu-vb-pc68:1.14><span class=root>Appassādā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><br> <span class=brahmali>The Buddha has said that the enjoyment provided by worldly pleasures is small, whereas the suffering and trouble with them are huge, and so their drawbacks are greater. </span><br><p id=pli-tv-bu-vb-pc68:1.15><span class=root>Aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><br> <span class=brahmali>The Buddha has said that worldly pleasures are similar to a skeleton … </span><br><p id=pli-tv-bu-vb-pc68:1.16><span class=root>Maṁsapesūpamā kāmā vuttā bhagavatā …pe… </span><br> <span class=brahmali>similar to a piece of meat … </span><br><p id=pli-tv-bu-vb-pc68:1.17><span class=root>tiṇukkūpamā kāmā vuttā bhagavatā … </span><br> <span class=brahmali>similar to a grass torch … </span><br><p id=pli-tv-bu-vb-pc68:1.18><span class=root>aṅgārakāsūpamā kāmā vuttā bhagavatā … </span><br> <span class=brahmali>similar to a pit of coals … </span><br><p id=pli-tv-bu-vb-pc68:1.19><span class=root>supinakūpamā kāmā vuttā bhagavatā … </span><br> <span class=brahmali>similar to a dream … </span><br><p id=pli-tv-bu-vb-pc68:1.20><span class=root>yācitakūpamā kāmā vuttā bhagavatā … </span><br> <span class=brahmali>similar to borrowed goods … </span><br><p id=pli-tv-bu-vb-pc68:1.21><span class=root>rukkhaphalūpamā kāmā vuttā bhagavatā … </span><br> <span class=brahmali>similar to fruits on a tree … </span><br><p id=pli-tv-bu-vb-pc68:1.22><span class=root>asisūnūpamā kāmā vuttā bhagavatā … </span><br> <span class=brahmali>similar to a knife and chopping block … </span><br><p id=pli-tv-bu-vb-pc68:1.23><span class=root>sattisūlūpamā kāmā vuttā bhagavatā … </span><br> <span class=brahmali>similar to swords and stakes … </span><br><p id=pli-tv-bu-vb-pc68:1.24><span class=root>sappasirūpamā kāmā vuttā bhagavatā bahudukkhā bahupāyāsā, ādīnavo ettha bhiyyo”ti. </span><br> <span class=brahmali>similar to a snake’s head; the suffering and trouble with them are huge, and so their drawbacks are greater.” </span><br><p id=pli-tv-bu-vb-pc68:1.25><span class=root>Evampi kho ariṭṭho bhikkhu gaddhabādhipubbo tehi bhikkhūhi vuccamāno tatheva taṁ pāpakaṁ diṭṭhigataṁ thāmasā parāmāsā abhinivissa voharati—</span><br> <span class=brahmali>But even though the monks corrected Ariṭṭha like this, he stubbornly held on to that bad and erroneous view, and continued to insist on it. </span><br><p id=pli-tv-bu-vb-pc68:1.26><span class=root>“evaṁ byā kho ahaṁ, āvuso, bhagavatā dhammaṁ desitaṁ ājānāmi— ‘yathā yeme antarāyikā dhammā vuttā bhagavatā, te paṭisevato nālaṁ antarāyāyā’”ti. </span><br><p id=pli-tv-bu-vb-pc68:1.27><span class=root>Yato ca kho te bhikkhū nāsakkhiṁsu ariṭṭhaṁ bhikkhuṁ gaddhabādhipubbaṁ etasmā pāpakā diṭṭhigatā vivecetuṁ, atha kho te bhikkhū yena bhagavā tenupasaṅkamiṁsu; upasaṅkamitvā bhagavato etamatthaṁ ārocesuṁ. </span><br> <span class=brahmali>Since they were unable to make him give up that view, they went to the Buddha and told him what had happened. </span><br><p id=pli-tv-bu-vb-pc68:1.28><span class=root>Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā ariṭṭhaṁ bhikkhuṁ gaddhabādhipubbaṁ paṭipucchi—</span><br> <span class=brahmali>Soon afterwards the Buddha had the Sangha gathered and questioned Ariṭṭha: </span><br><p id=pli-tv-bu-vb-pc68:1.29><span class=root>“saccaṁ kira te, ariṭṭha, evarūpaṁ pāpakaṁ diṭṭhigataṁ uppannaṁ—</span><br> <span class=brahmali>“Is it true, Ariṭṭha, that you have such a view?” </span><br><p id=pli-tv-bu-vb-pc68:1.30><span class=root>‘tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti? </span><br><p id=pli-tv-bu-vb-pc68:1.31><span class=root>“Evaṁ byā kho ahaṁ, bhante, bhagavatā dhammaṁ desitaṁ ājānāmi— ‘yathā yeme antarāyikā dhammā vuttā bhagavatā te paṭisevato nālaṁ antarāyāyā’”ti. </span><br> <span class=brahmali>“Yes indeed, sir.” </span><br><p id=pli-tv-bu-vb-pc68:1.32><span class=root>Kassa nu kho nāma tvaṁ, moghapurisa, mayā evaṁ dhammaṁ desitaṁ ājānāsi? </span><br> <span class=brahmali>“Foolish man, who do you think I have taught like this? </span><br><p id=pli-tv-bu-vb-pc68:1.33><span class=root>Nanu mayā, moghapurisa, anekapariyāyena antarāyikā dhammā antarāyikā vuttā. Alañca pana te paṭisevato antarāyāya. </span><br> <span class=brahmali>Haven’t I given many discourses about the obstacles being obstructive and how they obstruct one who indulges in them? </span><br><p id=pli-tv-bu-vb-pc68:1.34><span class=root>Appassādā kāmā vuttā mayā bahudukkhā bahupāyāsā, ādīnavo ettha bhiyyo. </span><br> <span class=brahmali>I have said that the enjoyment provided by worldly pleasures is small, whereas the suffering and trouble with them are huge, and so their drawbacks are greater. </span><br><p id=pli-tv-bu-vb-pc68:1.35><span class=root>Aṭṭhikaṅkalūpamā kāmā vuttā mayā …pe… </span><br> <span class=brahmali>I have said that worldly pleasures are similar to a skeleton … </span><br><p id=pli-tv-bu-vb-pc68:1.36><span class=root>maṁsapesūpamā kāmā vuttā mayā … </span><br> <span class=brahmali>similar to a piece of meat … </span><br><p id=pli-tv-bu-vb-pc68:1.37><span class=root>tiṇukkūpamā kāmā vuttā mayā … </span><br> <span class=brahmali>similar to a grass torch … </span><br><p id=pli-tv-bu-vb-pc68:1.38><span class=root>aṅgārakāsūpamā kāmā vuttā mayā … </span><br> <span class=brahmali>similar to a pit of coals … </span><br><p id=pli-tv-bu-vb-pc68:1.39><span class=root>supinakūpamā kāmā vuttā mayā … </span><br> <span class=brahmali>similar to a dream … </span><br><p id=pli-tv-bu-vb-pc68:1.40><span class=root>yācitakūpamā kāmā vuttā mayā … </span><br> <span class=brahmali>similar to borrowed goods … </span><br><p id=pli-tv-bu-vb-pc68:1.41><span class=root>rukkhaphalūpamā kāmā vuttā mayā … </span><br> <span class=brahmali>similar to fruits on a tree … </span><br><p id=pli-tv-bu-vb-pc68:1.42><span class=root>asisūnūpamā kāmā vuttā mayā … </span><br> <span class=brahmali>similar to a knife and chopping block … </span><br><p id=pli-tv-bu-vb-pc68:1.43><span class=root>sattisūlūpamā kāmā vuttā mayā … </span><br> <span class=brahmali>similar to swords and stakes … </span><br><p id=pli-tv-bu-vb-pc68:1.44><span class=root>sappasirūpamā kāmā vuttā mayā bahudukkhā bahupāyāsā, ādīnavo ettha bhiyyo. </span><br> <span class=brahmali>similar to a snake’s head; the suffering and trouble with them are huge, and so their drawbacks are greater. </span><br><p id=pli-tv-bu-vb-pc68:1.45><span class=root>Atha ca pana tvaṁ, moghapurisa, attanā duggahitena amhe ceva abbhācikkhasi, attānañca khaṇasi, bahuñca apuññaṁ pasavasi. </span><br> <span class=brahmali>And yet, foolish man, by misunderstanding you have misrepresented me, hurt yourself, and made much demerit. </span><br><p id=pli-tv-bu-vb-pc68:1.46><span class=root>Tañhi te, moghapurisa, bhavissati dīgharattaṁ ahitāya dukkhāya. </span><br> <span class=brahmali>This will be for your long-lasting harm and suffering. </span><br><p id=pli-tv-bu-vb-pc68:1.47><span class=root>Netaṁ, moghapurisa, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-pc68:1.48><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-pc68:1.49.1><span class=root>“Yo pana bhikkhu evaṁ vadeyya—</span><br> <span class=brahmali>‘If a monk says, </span><br><p id=pli-tv-bu-vb-pc68:1.50><span class=root>‘tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā’ti </span><br> <span class=brahmali>“As I understand the Buddha’s Teaching, the things he calls obstacles are unable to obstruct one who indulges in them,” </span><br><p id=pli-tv-bu-vb-pc68:1.51><span class=root>so bhikkhu bhikkhūhi evamassa vacanīyo—</span><br> <span class=brahmali>then the monks should correct him like this: </span><br><p id=pli-tv-bu-vb-pc68:1.52><span class=root>‘māyasmā evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya, </span><br> <span class=brahmali>“No, venerable, don’t misrepresent the Buddha, for it’s not good to misrepresent the Buddha. The Buddha would never say such a thing. </span><br><p id=pli-tv-bu-vb-pc68:1.53><span class=root>anekapariyāyenāvuso, antarāyikā dhammā antarāyikā vuttā bhagavatā, alañca pana te paṭisevato antarāyāyā’ti. </span><br> <span class=brahmali>In many discourses the Buddha has declared the obstacles to be obstructive and how they obstruct one who indulges in them.” </span><br><p id=pli-tv-bu-vb-pc68:1.54><span class=root>Evañca so bhikkhu bhikkhūhi vuccamāno tatheva paggaṇheyya, so bhikkhu bhikkhūhi yāvatatiyaṁ samanubhāsitabbo tassa paṭinissaggāya. </span><br> <span class=brahmali>If that monk continues as before, the monks should press him up to three times to make him give up that view. </span><br><p id=pli-tv-bu-vb-pc68:1.55><span class=root>Yāvatatiyañce samanubhāsiyamāno taṁ paṭinissajjeyya, iccetaṁ kusalaṁ, </span><br> <span class=brahmali>If he then gives it up, all is well. </span><br><p id=pli-tv-bu-vb-pc68:1.56><span class=root>no ce paṭinissajjeyya, pācittiyan”ti. </span><br> <span class=brahmali>If he does not, he commits an offense entailing confession.’” </span><br><p id=pli-tv-bu-vb-pc68:2.1.1><span class=root>Yo panāti </span><br> <span class=brahmali>A: </span><br><p id=pli-tv-bu-vb-pc68:2.1.2><span class=root>yo yādiso …pe… </span><br> <span class=brahmali>whoever … </span><br><p id=pli-tv-bu-vb-pc68:2.1.3><span class=root>bhikkhūti </span><br> <span class=brahmali>Monk: </span><br><p id=pli-tv-bu-vb-pc68:2.1.4><span class=root>…pe… ayaṁ imasmiṁ atthe adhippeto bhikkhūti. </span><br> <span class=brahmali>… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </span><br><p id=pli-tv-bu-vb-pc68:2.1.5><span class=root>Evaṁ vadeyyāti—</span><br> <span class=brahmali>Says: </span><br><p id=pli-tv-bu-vb-pc68:2.1.6><span class=root>“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā te paṭisevato nālaṁ antarāyāyā”ti. </span><br> <span class=brahmali>“As I understand the Buddha’s Teaching, the things he calls obstacles are unable to obstruct one who indulges in them.” </span><br><p id=pli-tv-bu-vb-pc68:2.1.7><span class=root>So bhikkhūti </span><br> <span class=brahmali>Him: </span><br><p id=pli-tv-bu-vb-pc68:2.1.8><span class=root>yo so evaṁvādī bhikkhu. </span><br> <span class=brahmali>the monk who speaks in that way. </span><br><p id=pli-tv-bu-vb-pc68:2.1.9><span class=root>Bhikkhūhīti </span><br> <span class=brahmali>The monks: </span><br><p id=pli-tv-bu-vb-pc68:2.1.10><span class=root>aññehi bhikkhūhi. Ye passanti ye suṇanti tehi vattabbo—</span><br> <span class=brahmali>other monks, those who see it or hear about it. They should correct him, </span><br><p id=pli-tv-bu-vb-pc68:2.1.11><span class=root>“māyasmā evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya, </span><br> <span class=brahmali>“No, venerable, don’t misrepresent the Buddha, for it’s not good to misrepresent the Buddha. The Buddha would never say such a thing. </span><br><p id=pli-tv-bu-vb-pc68:2.1.12><span class=root>anekapariyāyenāvuso antarāyikā dhammā antarāyikā vuttā bhagavatā. Alañca pana te paṭisevato antarāyāyā”ti. </span><br> <span class=brahmali>In many discourses the Buddha has declared the obstacles to be obstructive and how they obstruct one who indulges in them.” </span><br><p id=pli-tv-bu-vb-pc68:2.1.13><span class=root>Dutiyampi vattabbo. </span><br> <span class=brahmali>And they should correct him a second </span><br><p id=pli-tv-bu-vb-pc68:2.1.14><span class=root>Tatiyampi vattabbo. </span><br> <span class=brahmali>and a third time. </span><br><p id=pli-tv-bu-vb-pc68:2.1.15><span class=root>Sace paṭinissajjati, iccetaṁ kusalaṁ; </span><br> <span class=brahmali>If he gives up that view, all is well. </span><br><p id=pli-tv-bu-vb-pc68:2.1.16><span class=root>no ce paṭinissajjati, āpatti dukkaṭassa. </span><br> <span class=brahmali>If he does not, he commits an offense of wrong conduct. </span><br><p id=pli-tv-bu-vb-pc68:2.1.17><span class=root>Sutvā na vadanti, āpatti dukkaṭassa. </span><br> <span class=brahmali>If those who hear about it do not say anything, they commit an offense of wrong conduct. </span><br><p id=pli-tv-bu-vb-pc68:2.1.18><span class=root>So bhikkhu saṅghamajjhampi ākaḍḍhitvā vattabbo—</span><br> <span class=brahmali>That monk, even if he has to be pulled into the Sangha, should be corrected like this: </span><br><p id=pli-tv-bu-vb-pc68:2.1.19><span class=root>“māyasmā evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya, </span><br> <span class=brahmali>“No, venerable, don’t misrepresent the Buddha, for it’s not good to misrepresent the Buddha. The Buddha would never say such a thing. </span><br><p id=pli-tv-bu-vb-pc68:2.1.20><span class=root>anekapariyāyenāvuso antarāyikā dhammā antarāyikā vuttā bhagavatā. Alañca pana te paṭisevato antarāyāyā”ti. </span><br> <span class=brahmali>In many discourses the Buddha has declared the obstacles to be obstructive and how they obstruct one who indulges in them.” </span><br><p id=pli-tv-bu-vb-pc68:2.1.21><span class=root>Dutiyampi vattabbo. </span><br> <span class=brahmali>And they should correct him a second </span><br><p id=pli-tv-bu-vb-pc68:2.1.22><span class=root>Tatiyampi vattabbo. </span><br> <span class=brahmali>and a third time. </span><br><p id=pli-tv-bu-vb-pc68:2.1.23><span class=root>Sace paṭinissajjati, iccetaṁ kusalaṁ. </span><br> <span class=brahmali>If he gives up that view, all is well. </span><br><p id=pli-tv-bu-vb-pc68:2.1.24><span class=root>No ce paṭinissajjati, āpatti dukkaṭassa. </span><br> <span class=brahmali>If he does not, he commits an offense of wrong conduct. </span><br><p id=pli-tv-bu-vb-pc68:2.1.25><span class=root>So bhikkhu samanubhāsitabbo. </span><br> <span class=brahmali>He should then be pressed. </span><br><p id=pli-tv-bu-vb-pc68:2.1.26><span class=root>“Evañca pana, bhikkhave, samanubhāsitabbo. </span><br> <span class=brahmali>“And, monks, he should be pressed like this. </span><br><p id=pli-tv-bu-vb-pc68:2.1.27><span class=root>Byattena bhikkhunā paṭibalena saṅgho ñāpetabbo—</span><br> <span class=brahmali>A competent and capable monk should inform the Sangha: </span><br><p id=pli-tv-bu-vb-pc68:2.1.28><span class=root>‘Suṇātu me, bhante, saṅgho. </span><br> <span class=brahmali>‘Please, venerables, I ask the Sangha to listen. </span><br><p id=pli-tv-bu-vb-pc68:2.1.29><span class=root>Itthannāmassa bhikkhuno evarūpaṁ pāpakaṁ diṭṭhigataṁ uppannaṁ—</span><br> <span class=brahmali>Monk so-and-so has the following a bad and erroneous view: </span><br><p id=pli-tv-bu-vb-pc68:2.1.30><span class=root>“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti. </span><br> <span class=brahmali>“As I understand the Buddha’s Teaching, the things he calls obstacles are unable to obstruct one who indulges in them.” </span><br><p id=pli-tv-bu-vb-pc68:2.1.31><span class=root>So taṁ diṭṭhiṁ na paṭinissajjati. </span><br> <span class=brahmali>He is not giving up that view. </span><br><p id=pli-tv-bu-vb-pc68:2.1.32><span class=root>Yadi saṅghassa pattakallaṁ, saṅgho itthannāmaṁ bhikkhuṁ samanubhāseyya—</span><br> <span class=brahmali>If the Sangha is ready, it should press him </span><br><p id=pli-tv-bu-vb-pc68:2.1.33><span class=root>tassā diṭṭhiyā paṭinissaggāya. </span><br> <span class=brahmali>to make him give it up. </span><br><p id=pli-tv-bu-vb-pc68:2.1.34><span class=root>Esā ñatti. </span><br> <span class=brahmali>This is the motion. </span><br><p id=pli-tv-bu-vb-pc68:2.1.35><span class=root>Suṇātu me, bhante, saṅgho. </span><br> <span class=brahmali>Please, venerables, I ask the Sangha to listen. </span><br><p id=pli-tv-bu-vb-pc68:2.1.36><span class=root>Itthannāmassa bhikkhuno evarūpaṁ pāpakaṁ diṭṭhigataṁ uppannaṁ—</span><br> <span class=brahmali>Monk so-and-so has the following bad and erroneous view: </span><br><p id=pli-tv-bu-vb-pc68:2.1.37><span class=root>“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti. </span><br> <span class=brahmali>“As I understand the Buddha’s Teaching, the things he calls obstacles are unable to obstruct one who indulges in them.” </span><br><p id=pli-tv-bu-vb-pc68:2.1.38><span class=root>So taṁ diṭṭhiṁ na paṭinissajjati. </span><br> <span class=brahmali>He is not giving up that view. </span><br><p id=pli-tv-bu-vb-pc68:2.1.39><span class=root>Saṅgho itthannāmaṁ bhikkhuṁ samanubhāsati tassā diṭṭhiyā paṭinissaggāya. </span><br> <span class=brahmali>The Sangha presses him to make him give it up. </span><br><p id=pli-tv-bu-vb-pc68:2.1.40><span class=root>Yassāyasmato khamati itthannāmassa bhikkhuno samanubhāsanā, tassā diṭṭhiyā paṭinissaggāya, so tuṇhassa; </span><br> <span class=brahmali>Any monk who approves of pressing him to make him give it up should remain silent. </span><br><p id=pli-tv-bu-vb-pc68:2.1.41><span class=root>yassa nakkhamati, so bhāseyya. </span><br> <span class=brahmali>Any monk who doesn’t approve should speak up. </span><br><p id=pli-tv-bu-vb-pc68:2.1.42><span class=root>Dutiyampi etamatthaṁ vadāmi …pe… </span><br> <span class=brahmali>A second time … </span><br><p id=pli-tv-bu-vb-pc68:2.1.43><span class=root>tatiyampi etamatthaṁ vadāmi—</span><br> <span class=brahmali>A third time I speak on this matter: </span><br><p id=pli-tv-bu-vb-pc68:2.1.44><span class=root>suṇātu me, bhante, saṅgho. </span><br> <span class=brahmali>Please, venerables, I ask the Sangha to listen. </span><br><p id=pli-tv-bu-vb-pc68:2.1.45><span class=root>Itthannāmassa bhikkhuno evarūpaṁ pāpakaṁ diṭṭhigataṁ uppannaṁ—</span><br> <span class=brahmali>Monk so-and-so has the following bad and erroneous view: </span><br><p id=pli-tv-bu-vb-pc68:2.1.46><span class=root>“tathāhaṁ bhagavatā dhammaṁ desitaṁ ājānāmi yathā yeme antarāyikā dhammā vuttā bhagavatā te paṭisevato nālaṁ antarāyāyā”ti. </span><br> <span class=brahmali>“As I understand the Buddha’s Teaching, the things he calls obstacles are unable to obstruct one who indulges in them.” </span><br><p id=pli-tv-bu-vb-pc68:2.1.47><span class=root>So taṁ diṭṭhiṁ na paṭinissajjati. </span><br> <span class=brahmali>He is not giving up that view. </span><br><p id=pli-tv-bu-vb-pc68:2.1.48><span class=root>Saṅgho itthannāmaṁ bhikkhuṁ samanubhāsati tassā diṭṭhiyā paṭinissaggāya. </span><br> <span class=brahmali>The Sangha presses him to make him give it up. </span><br><p id=pli-tv-bu-vb-pc68:2.1.49><span class=root>Yassāyasmato khamati itthannāmassa bhikkhuno samanubhāsanā, tassā diṭṭhiyā paṭinissaggāya, so tuṇhassa; </span><br> <span class=brahmali>Any monk who approves of pressing him to make him give it up should remain silent. </span><br><p id=pli-tv-bu-vb-pc68:2.1.50><span class=root>yassa nakkhamati, so bhāseyya. </span><br> <span class=brahmali>Any monk who doesn’t approve should speak up. </span><br><p id=pli-tv-bu-vb-pc68:2.1.51><span class=root>Samanubhaṭṭho saṅghena itthannāmo bhikkhu, tassā diṭṭhiyā paṭinissaggāya. </span><br> <span class=brahmali>The Sangha has pressed this monk to give up that view. </span><br><p id=pli-tv-bu-vb-pc68:2.1.52><span class=root>Khamati saṅghassa, tasmā tuṇhī, evametaṁ dhārayāmī’”ti. </span><br> <span class=brahmali>The Sangha approves and is therefore silent. I’ll remember it thus.’” </span><br><p id=pli-tv-bu-vb-pc68:2.1.53><span class=root>Ñattiyā dukkaṭaṁ. </span><br> <span class=brahmali>After the motion, he commits an offense of wrong conduct. </span><br><p id=pli-tv-bu-vb-pc68:2.1.54><span class=root>Dvīhi kammavācāhi dukkaṭā. </span><br> <span class=brahmali>After each of the first two announcements, he commits an offense of wrong conduct. </span><br><p id=pli-tv-bu-vb-pc68:2.1.55><span class=root>Kammavācāpariyosāne āpatti pācittiyassa. </span><br> <span class=brahmali>When the last announcement is finished, he commits an offense entailing confession. </span><br><p id=pli-tv-bu-vb-pc68:2.2.1><span class=root>Dhammakamme dhammakammasaññī na paṭinissajjati, āpatti pācittiyassa. </span><br> <span class=brahmali>If it is a legitimate legal procedure, and he perceives it as such, and he does not give up his view, he commits an offense entailing confession. </span><br><p id=pli-tv-bu-vb-pc68:2.2.2><span class=root>Dhammakamme vematiko na paṭinissajjati, āpatti pācittiyassa. </span><br> <span class=brahmali>If it is a legitimate legal procedure, but he is unsure of it, and he does not give up his view, he commits an offense entailing confession. </span><br><p id=pli-tv-bu-vb-pc68:2.2.3><span class=root>Dhammakamme adhammakammasaññī na paṭinissajjati, āpatti pācittiyassa. </span><br> <span class=brahmali>If it is a legitimate legal procedure, but he perceives it as illegitimate, and he does not give up his view, he commits an offense entailing confession. </span><br><p id=pli-tv-bu-vb-pc68:2.2.4><span class=root>Adhammakamme dhammakammasaññī, āpatti dukkaṭassa. </span><br> <span class=brahmali>If it is an illegitimate legal procedure, but he perceives it as legitimate, he commits an offense of wrong conduct. </span><br><p id=pli-tv-bu-vb-pc68:2.2.5><span class=root>Adhammakamme vematiko, āpatti dukkaṭassa. </span><br> <span class=brahmali>If it is an illegitimate legal procedure, but he is unsure of it, he commits an offense of wrong conduct. </span><br><p id=pli-tv-bu-vb-pc68:2.2.6><span class=root>Adhammakamme adhammakammasaññī, āpatti dukkaṭassa. </span><br> <span class=brahmali>If it is an illegitimate legal procedure, and he perceives it as such, he commits an offense of wrong conduct. </span><br><p id=pli-tv-bu-vb-pc68:2.3.1><span class=root>Anāpatti—</span><br> <span class=brahmali>There is no offense: </span><br><p id=pli-tv-bu-vb-pc68:2.3.2><span class=root>asamanubhāsantassa, </span><br> <span class=brahmali>if he has not been pressed; </span><br><p id=pli-tv-bu-vb-pc68:2.3.3><span class=root>paṭinissajjantassa, </span><br> <span class=brahmali>if he gives it up; </span><br><p id=pli-tv-bu-vb-pc68:2.3.4><span class=root>ummattakassāti. </span><br> <span class=brahmali>if he is insane; </span><br><p id=pli-tv-bu-vb-pc68:2.3.5><span class=root></span><br> <span class=brahmali>if he is the first offender. </span><br><p id=pli-tv-bu-vb-pc68:2.3.6><span class=root>Ariṭṭhasikkhāpadaṁ niṭṭhitaṁ aṭṭhamaṁ. </span><br> <span class=brahmali>The training rule on Ariṭṭha, the eighth, is finished. </span><br></main><footer class="container footer"><small><a href=/about>Contact info</a></small></footer>