<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-pc.html> Pācittiya </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0005.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0007.html>Next</a></div><p id=pli-tv-bu-vb-pc6:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-pc6:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-pc6:0.3><span class=root>Pācittiyakaṇḍa </span><br> <span class=brahmali>The chapter on offenses entailing confession </span><br><p id=pli-tv-bu-vb-pc6:0.4><span class=root>Musāvādavagga </span><br> <span class=brahmali>The subchapter on lying </span><br><p id=pli-tv-bu-vb-pc6:0.5><span class="root big-bold">6. Dutiyasahaseyyasikkhāpada </span><br> <span class=brahmali>6. The second training rule on the same sleeping place </span><br><p id=pli-tv-bu-vb-pc6:1.1><span class=root>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><br> <span class=brahmali>At one time when the Buddha was staying at Sāvatthī in Anāthapiṇḍika’s Monastery, </span><br><p id=pli-tv-bu-vb-pc6:1.2><span class=root>Tena kho pana samayena āyasmā anuruddho kosalesu janapade sāvatthiṁ gacchanto sāyaṁ aññataraṁ gāmaṁ upagacchi. </span><br> <span class=brahmali>Venerable Anuruddha was walking through the Kosalan country on his way to Sāvatthī, when one evening he arrived at a certain village. </span><br><p id=pli-tv-bu-vb-pc6:1.3><span class=root>Tena kho pana samayena tasmiṁ gāme aññatarissā itthiyā āvasathāgāraṁ paññattaṁ hoti. </span><br> <span class=brahmali>Just then a woman in that village had prepared her guesthouse. </span><br><p id=pli-tv-bu-vb-pc6:1.4><span class=root>Atha kho āyasmā anuruddho yena sā itthī tenupasaṅkami; upasaṅkamitvā taṁ itthiṁ etadavoca—“sace te, bhagini, agaru, vaseyyāma ekarattaṁ āvasathāgāre”ti. </span><br> <span class=brahmali>Anuruddha went to that woman and said, “If it’s not inconvenient for you, I’d like to stay in your guesthouse for one night.” </span><br><p id=pli-tv-bu-vb-pc6:1.5><span class=root>“Vaseyyātha, bhante”ti. </span><br> <span class=brahmali>“Please stay, venerable.” </span><br><p id=pli-tv-bu-vb-pc6:1.6><span class=root>Aññepi addhikā yena sā itthī tenupasaṅkamiṁsu; upasaṅkamitvā taṁ itthiṁ etadavocuṁ—“sace te, ayye, agaru vaseyyāma ekarattaṁ āvasathāgāre”ti. </span><br> <span class=brahmali>Other travelers also went to that woman and said, “Ma’am, if it’s not troublesome for you, we’d like to stay in your guesthouse for one night.” </span><br><p id=pli-tv-bu-vb-pc6:1.7><span class=root>“Eso kho ayyo samaṇo paṭhamaṁ upagato; sace so anujānāti, vaseyyāthā”ti. </span><br> <span class=brahmali>“Sirs, a monastic is already staying there. If he agrees, you may stay.” </span><br><p id=pli-tv-bu-vb-pc6:1.8><span class=root>Atha kho te addhikā yenāyasmā anuruddho tenupasaṅkamiṁsu; upasaṅkamitvā āyasmantaṁ anuruddhaṁ etadavocuṁ—“sace te, bhante, agaru, vaseyyāma ekarattaṁ āvasathāgāre”ti. </span><br> <span class=brahmali>Those travelers then approached Anuruddha and said, “If you don’t mind, venerable, we’d like to stay one night in the guesthouse.” </span><br><p id=pli-tv-bu-vb-pc6:1.9><span class=root>“Vaseyyātha, āvuso”ti. </span><br> <span class=brahmali>“No problem.” </span><br><p id=pli-tv-bu-vb-pc6:1.10><span class=root>Atha kho sā itthī āyasmante anuruddhe saha dassanena paṭibaddhacittā ahosi. </span><br> <span class=brahmali>Now as soon as that woman had seen Anuruddha, she had fallen in love with him. </span><br><p id=pli-tv-bu-vb-pc6:1.11><span class=root>Atha kho sā itthī yenāyasmā anuruddho tenupasaṅkami; upasaṅkamitvā āyasmantaṁ anuruddhaṁ etadavoca—“ayyo, bhante, imehi manussehi ākiṇṇo na phāsu viharissati. </span><br> <span class=brahmali>She now went to him and said, “Sir, you won’t be comfortable surrounded by these people. </span><br><p id=pli-tv-bu-vb-pc6:1.12><span class=root>Sādhāhaṁ, bhante, ayyassa mañcakaṁ abbhantaraṁ paññapeyyan”ti. </span><br> <span class=brahmali>Why don’t I prepare a bed for you in the main house?” </span><br><p id=pli-tv-bu-vb-pc6:1.13><span class=root>Adhivāsesi kho āyasmā anuruddho tuṇhībhāvena. </span><br> <span class=brahmali>Anuruddha consented by remaining silent. </span><br><p id=pli-tv-bu-vb-pc6:1.14><span class=root>Atha kho sā itthī āyasmato anuruddhassa mañcakaṁ abbhantaraṁ paññapetvā alaṅkatappaṭiyattā gandhagandhinī yenāyasmā anuruddho tenupasaṅkami; upasaṅkamitvā āyasmantaṁ anuruddhaṁ etadavoca—</span><br> <span class=brahmali>After preparing a bed in the main house, she put on jewelery and perfume, and she went to Anuruddha and said, </span><br><p id=pli-tv-bu-vb-pc6:1.15><span class=root>“ayyo, bhante, abhirūpo dassanīyo pāsādiko, ahañcamhi abhirūpā dassanīyā pāsādikā. </span><br> <span class=brahmali>“You’re attractive, sir, and so am I. </span><br><p id=pli-tv-bu-vb-pc6:1.16><span class=root>Sādhāhaṁ, bhante, ayyassa pajāpati bhaveyyan”ti. </span><br> <span class=brahmali>Why don’t you take me as your wife?” </span><br><p id=pli-tv-bu-vb-pc6:1.17><span class=root>Evaṁ vutte, āyasmā anuruddho tuṇhī ahosi. </span><br> <span class=brahmali>But Anuruddha remained silent. </span><br><p id=pli-tv-bu-vb-pc6:1.18><span class=root>Dutiyampi kho …pe… </span><br> <span class=brahmali>She said the same thing a second time, but again got no response. </span><br><p id=pli-tv-bu-vb-pc6:1.19><span class=root>tatiyampi kho sā itthī āyasmantaṁ anuruddhaṁ etadavoca—</span><br> <span class=brahmali>And a third time she said, </span><br><p id=pli-tv-bu-vb-pc6:1.20><span class=root>“ayyo, bhante, abhirūpo dassanīyo pāsādiko, ahañcamhi abhirūpā dassanīyā pāsādikā. </span><br> <span class=brahmali>“You’re attractive, sir, and so am I. </span><br><p id=pli-tv-bu-vb-pc6:1.21><span class=root>Sādhu, bhante, ayyo mañceva paṭicchatu sabbañca sāpateyyan”ti. </span><br> <span class=brahmali>Why don’t you take me and all this property?” </span><br><p id=pli-tv-bu-vb-pc6:1.22><span class=root>Tatiyampi kho āyasmā anuruddho tuṇhī ahosi. </span><br> <span class=brahmali>Once again Anuruddha remained silent. </span><br><p id=pli-tv-bu-vb-pc6:1.23><span class=root>Atha kho sā itthī sāṭakaṁ nikkhipitvā āyasmato anuruddhassa purato caṅkamatipi tiṭṭhatipi nisīdatipi seyyampi kappeti. </span><br> <span class=brahmali>She then threw off her wrap, and she walked back and forth, stood, sat down, and lay down in front of him. </span><br><p id=pli-tv-bu-vb-pc6:1.24><span class=root>Atha kho āyasmā anuruddho indriyāni okkhipitvā taṁ itthiṁ neva olokesi napi ālapi. </span><br> <span class=brahmali>But Anuruddha controlled his senses and neither looked at nor spoke to her. </span><br><p id=pli-tv-bu-vb-pc6:1.25><span class=root>Atha kho sā itthī—“acchariyaṁ vata bho, abbhutaṁ vata bho. </span><br> <span class=brahmali>Then that woman said, “It’s astonishing and amazing. </span><br><p id=pli-tv-bu-vb-pc6:1.26><span class=root>Bahū me manussā satenapi sahassenapi pahiṇanti. </span><br> <span class=brahmali>Many people pay a hundred or a thousand coins to be with me. </span><br><p id=pli-tv-bu-vb-pc6:1.27><span class=root>Ayaṁ pana samaṇo—mayā sāmaṁ yāciyamāno—na icchati mañceva paṭicchituṁ sabbañca sāpateyyan”ti </span><br> <span class=brahmali>But this monastic doesn’t want me and all this property, even when I beg him!” </span><br><p id=pli-tv-bu-vb-pc6:1.28><span class=root>sāṭakaṁ nivāsetvā āyasmato anuruddhassa pādesu sirasā nipatitvā āyasmantaṁ anuruddhaṁ etadavoca—</span><br> <span class=brahmali>After dressing, she bowed down with her head at Anuruddha’s feet and said, </span><br><p id=pli-tv-bu-vb-pc6:1.29><span class=root>“accayo maṁ, bhante, accagamā yathābālaṁ yathāmūḷhaṁ yathāakusalaṁ yāhaṁ evamakāsiṁ. </span><br> <span class=brahmali>“Sir, I’ve made a mistake. I’ve been foolish, confused, and unskillful. </span><br><p id=pli-tv-bu-vb-pc6:1.30><span class=root>Tassā me, bhante, ayyo accayaṁ accayato paṭiggaṇhātu āyatiṁ saṁvarāyā”ti. </span><br> <span class=brahmali>Please forgive me so that I may restrain myself in the future.” </span><br><p id=pli-tv-bu-vb-pc6:1.31><span class=root>“Taggha tvaṁ, bhagini, accayo accagamā yathābālaṁ yathāmūḷhaṁ yathāakusalaṁ yā tvaṁ evamakāsi. </span><br> <span class=brahmali>“You have certainly made a mistake. You’ve been foolish, confused, and unskillful. </span><br><p id=pli-tv-bu-vb-pc6:1.32><span class=root>Yato ca kho tvaṁ, bhagini, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma. </span><br> <span class=brahmali>But since you acknowledge your mistake and make proper amends, I forgive you. </span><br><p id=pli-tv-bu-vb-pc6:1.33><span class=root>Vuddhi hesā, bhagini, ariyassa vinaye yo accayaṁ accayato disvā yathādhammaṁ paṭikaroti āyatiñca saṁvaraṁ āpajjatī”ti. </span><br> <span class=brahmali>For this is called growth in the training of the noble ones: acknowledging a mistake, making proper amends, and undertaking restraint for the future.” </span><br><p id=pli-tv-bu-vb-pc6:1.34><span class=root>Atha kho sā itthī tassā rattiyā accayena āyasmantaṁ anuruddhaṁ paṇītena khādanīyena bhojanīyena sahatthā santappetvā sampavāretvā, āyasmantaṁ anuruddhaṁ bhuttāviṁ onītapattapāṇiṁ abhivādetvā ekamantaṁ nisīdi. </span><br> <span class=brahmali>The following morning that woman personally served and satisfied Anuruddha with various kinds of fine foods. When he had finished his meal, she bowed and sat down to one side. </span><br><p id=pli-tv-bu-vb-pc6:1.35><span class=root>Ekamantaṁ nisinnaṁ kho taṁ itthiṁ āyasmā anuruddho dhammiyā kathāya sandassesi samādapesi samuttejesi sampahaṁsesi. </span><br> <span class=brahmali>And Anuruddha instructed, inspired, and gladdened her with a teaching. </span><br><p id=pli-tv-bu-vb-pc6:1.36><span class=root>Atha kho sā itthī—āyasmatā anuruddhena dhammiyā kathāya sandassitā samādapitā samuttejitā sampahaṁsitā—āyasmantaṁ anuruddhaṁ etadavoca—</span><br> <span class=brahmali>She then said to him, </span><br><p id=pli-tv-bu-vb-pc6:1.37><span class=root>“abhikkantaṁ, bhante, abhikkantaṁ, bhante. </span><br> <span class=brahmali>“Wonderful, sir, wonderful! </span><br><p id=pli-tv-bu-vb-pc6:1.38><span class=root>Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya—‘cakkhumanto rūpāni dakkhantī’ti; </span><br> <span class=brahmali>Just as one might set upright what’s overturned, or reveal what’s hidden, or show the way to one who’s lost, or bring a lamp into the darkness so that one with eyes might see what is there—</span><br><p id=pli-tv-bu-vb-pc6:1.39><span class=root>evamevaṁ ayyena anuruddhena anekapariyāyena dhammo pakāsito. </span><br> <span class=brahmali>just so has the Buddha made the Teaching clear in many ways. </span><br><p id=pli-tv-bu-vb-pc6:1.40><span class=root>Esāhaṁ, bhante, taṁ bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=brahmali>I go for refuge to the Buddha, the Teaching, and the Sangha of monks. </span><br><p id=pli-tv-bu-vb-pc6:1.41><span class=root>Upāsikaṁ maṁ ayyo dhāretu ajjatagge pāṇupetaṁ saraṇaṁ gatan”ti. </span><br> <span class=brahmali>Please accept me as a lay follower who’s gone for refuge for life.” </span><br><p id=pli-tv-bu-vb-pc6:1.42><span class=root>Atha kho āyasmā anuruddho sāvatthiṁ gantvā bhikkhūnaṁ etamatthaṁ ārocesi. </span><br> <span class=brahmali>Soon afterwards, after arriving at Sāvatthī, Anuruddha told the monks what had happened. </span><br><p id=pli-tv-bu-vb-pc6:1.43><span class=root>Ye te bhikkhū appicchā …pe… te ujjhāyanti khiyyanti vipācenti—</span><br> <span class=brahmali>The monks of few desires complained and criticized him, </span><br><p id=pli-tv-bu-vb-pc6:1.44><span class=root>“kathañhi nāma āyasmā anuruddho mātugāmena sahaseyyaṁ kappessatī”ti. </span><br> <span class=brahmali>“How can Venerable Anuruddha lie down in the same sleeping place as a woman?” </span><br><p id=pli-tv-bu-vb-pc6:1.45><span class=root>Atha kho te bhikkhū āyasmantaṁ anuruddhaṁ anekapariyāyena vigarahitvā bhagavato etamatthaṁ ārocesuṁ …pe… </span><br> <span class=brahmali>After rebuking him in many ways, they told the Buddha. Soon afterwards he had the Sangha gathered and questioned Anuruddha: </span><br><p id=pli-tv-bu-vb-pc6:1.46><span class=root>“saccaṁ kira tvaṁ, anuruddha, mātugāmena sahaseyyaṁ kappesī”ti? </span><br> <span class=brahmali>“Is it true, Anuruddha, that you did this?” </span><br><p id=pli-tv-bu-vb-pc6:1.47><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-pc6:1.48><span class=root>Vigarahi buddho bhagavā …pe… kathañhi nāma tvaṁ, anuruddha, mātugāmena sahaseyyaṁ kappessasi. </span><br> <span class=brahmali>The Buddha rebuked him … “Anuruddha, how could you do this? </span><br><p id=pli-tv-bu-vb-pc6:1.49><span class=root>Netaṁ, anuruddha, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-pc6:1.50><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-pc6:1.51.1><span class=root>“Yo pana bhikkhu mātugāmena sahaseyyaṁ kappeyya pācittiyan”ti. </span><br> <span class=brahmali>‘If a monk lies down in the same sleeping place as a woman, he commits an offense entailing confession.’” </span><br><p id=pli-tv-bu-vb-pc6:2.1.1><span class=root>Yo panāti </span><br> <span class=brahmali>A: </span><br><p id=pli-tv-bu-vb-pc6:2.1.2><span class=root>yo yādiso …pe… </span><br> <span class=brahmali>whoever … </span><br><p id=pli-tv-bu-vb-pc6:2.1.3><span class=root>bhikkhūti </span><br> <span class=brahmali>Monk: </span><br><p id=pli-tv-bu-vb-pc6:2.1.4><span class=root>…pe… ayaṁ imasmiṁ atthe adhippeto bhikkhūti. </span><br> <span class=brahmali>… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </span><br><p id=pli-tv-bu-vb-pc6:2.1.5><span class=root>Mātugāmo nāma </span><br> <span class=brahmali>A woman: </span><br><p id=pli-tv-bu-vb-pc6:2.1.6><span class=root>manussitthī, na yakkhī, na petī, na tiracchānagatā; antamaso tadahujātāpi dārikā, pageva mahattarī. </span><br> <span class=brahmali>a female human being, not a female spirit, not a female ghost, not a female animal; even a girl born on that very day, let alone an older one. </span><br><p id=pli-tv-bu-vb-pc6:2.1.7><span class=root>Sahāti </span><br> <span class=brahmali>Same: </span><br><p id=pli-tv-bu-vb-pc6:2.1.8><span class=root>ekato. </span><br> <span class=brahmali>together. </span><br><p id=pli-tv-bu-vb-pc6:2.1.9><span class=root>Seyyā nāma </span><br> <span class=brahmali>Sleeping place: </span><br><p id=pli-tv-bu-vb-pc6:2.1.10><span class=root>sabbacchannā, sabbaparicchannā, yebhuyyenacchannā, yebhuyyena paricchannā. </span><br> <span class=brahmali>fully roofed, fully walled; mostly roofed, mostly walled. </span><br><p id=pli-tv-bu-vb-pc6:2.1.11><span class=root>Seyyaṁ kappeyyāti </span><br> <span class=brahmali>Lies down in the same sleeping place: </span><br><p id=pli-tv-bu-vb-pc6:2.1.12><span class=root>atthaṅgate sūriye—</span><br> <span class=brahmali>when the sun has set—</span><br><p id=pli-tv-bu-vb-pc6:2.1.13><span class=root>Mātugāme nipanne bhikkhu nipajjati, āpatti pācittiyassa. </span><br> <span class=brahmali>if the monk lies down when the woman is already lying down, he commits an offense entailing confession; </span><br><p id=pli-tv-bu-vb-pc6:2.1.14><span class=root>Bhikkhu nipanne mātugāmo nipajjati, āpatti pācittiyassa. </span><br> <span class=brahmali>if the woman lies down when the monk is already lying down, he commits an offense entailing confession; </span><br><p id=pli-tv-bu-vb-pc6:2.1.15><span class=root>Ubho vā nipajjanti, āpatti pācittiyassa. </span><br> <span class=brahmali>if they both lie down together, he commits an offense entailing confession; </span><br><p id=pli-tv-bu-vb-pc6:2.1.16><span class=root>Uṭṭhahitvā punappunaṁ nipajjanti, āpatti pācittiyassa. </span><br> <span class=brahmali>every time they get up and then lie down again, he commits an offense entailing confession. </span><br><p id=pli-tv-bu-vb-pc6:2.2.1><span class=root>Mātugāme mātugāmasaññī sahaseyyaṁ kappeti, āpatti pācittiyassa. </span><br> <span class=brahmali>If it is a woman, and he perceives her as such, and he lies down in the same sleeping place as her, he commits an offense entailing confession. </span><br><p id=pli-tv-bu-vb-pc6:2.2.2><span class=root>Mātugāme vematiko sahaseyyaṁ kappeti, āpatti pācittiyassa. </span><br> <span class=brahmali>If it is a woman, but he is unsure of it, and he lies down in the same sleeping place as her, he commits an offense entailing confession. </span><br><p id=pli-tv-bu-vb-pc6:2.2.3><span class=root>Mātugāme amātugāmasaññī sahaseyyaṁ kappeti, āpatti pācittiyassa. </span><br> <span class=brahmali>If it is a woman, but he does not perceive her as such, and he lies down in the same sleeping place as her, he commits an offense entailing confession. </span><br><p id=pli-tv-bu-vb-pc6:2.2.4><span class=root>Upaḍḍhacchanne upaḍḍhaparicchanne, āpatti dukkaṭassa. </span><br> <span class=brahmali>If it is half-roofed and half-walled, he commits an offense of wrong conduct. </span><br><p id=pli-tv-bu-vb-pc6:2.2.5><span class=root>Yakkhiyā vā petiyā vā paṇḍakena vā tiracchānagatitthiyā vā sahaseyyaṁ kappeti, āpatti dukkaṭassa. </span><br> <span class=brahmali>If he lies down in the same sleeping place as a female spirit, a female ghost, a paṇḍaka, or a female animal, he commits an offense of wrong conduct. </span><br><p id=pli-tv-bu-vb-pc6:2.2.6><span class=root>Amātugāme mātugāmasaññī, āpatti dukkaṭassa. </span><br> <span class=brahmali>If it is not a woman, but he perceives them as such, he commits an offense of wrong conduct. </span><br><p id=pli-tv-bu-vb-pc6:2.2.7><span class=root>Amātugāme vematiko, āpatti dukkaṭassa. </span><br> <span class=brahmali>If it is not a woman, but he is unsure of it, he commits an offense of wrong conduct. </span><br><p id=pli-tv-bu-vb-pc6:2.2.8><span class=root>Amātugāme amātugāmasaññī, anāpatti. </span><br> <span class=brahmali>If it is not a woman, and he does not perceive them as such, there is no offense. </span><br><p id=pli-tv-bu-vb-pc6:2.3.1><span class=root>Anāpatti—</span><br> <span class=brahmali>There is no offense: </span><br><p id=pli-tv-bu-vb-pc6:2.3.2><span class=root>sabbacchanne sabbaaparicchanne, </span><br> <span class=brahmali>if it is fully roofed, but not walled; </span><br><p id=pli-tv-bu-vb-pc6:2.3.3><span class=root>sabbaparicchanne sabbaacchanne, </span><br> <span class=brahmali>if it is fully walled, but not roofed; </span><br><p id=pli-tv-bu-vb-pc6:2.3.4><span class=root>yebhuyyena acchanne, </span><br> <span class=brahmali>if it is mostly not roofed; </span><br><p id=pli-tv-bu-vb-pc6:2.3.5><span class=root>yebhuyyena aparicchanne, </span><br> <span class=brahmali>if it is mostly not walled; </span><br><p id=pli-tv-bu-vb-pc6:2.3.6><span class=root>mātugāme nipanne bhikkhu nisīdati, </span><br> <span class=brahmali>if the monk sits when the woman is lying down; </span><br><p id=pli-tv-bu-vb-pc6:2.3.7><span class=root>bhikkhu nipanne mātugāmo nisīdati, </span><br> <span class=brahmali>if the woman sits when the monk is lying down; </span><br><p id=pli-tv-bu-vb-pc6:2.3.8><span class=root>ubho vā nisīdanti, </span><br> <span class=brahmali>if they both sit down together; </span><br><p id=pli-tv-bu-vb-pc6:2.3.9><span class=root>ummattakassa, </span><br> <span class=brahmali>if he is insane; </span><br><p id=pli-tv-bu-vb-pc6:2.3.10><span class=root>ādikammikassāti. </span><br> <span class=brahmali>if he is the first offender. </span><br><p id=pli-tv-bu-vb-pc6:2.3.11><span class=root>Dutiyasahaseyyasikkhāpadaṁ niṭṭhitaṁ chaṭṭhaṁ. </span><br> <span class=brahmali>The second training rule on the same sleeping place, the sixth, is finished. </span><br></main><footer class="container footer"><small><a href=/about>Contact info</a></small></footer>