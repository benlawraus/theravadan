<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-pc.html> Pācittiya </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0045.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-pc/pli-tv-bu-vb-pc0047.html>Next</a></div><p id=pli-tv-bu-vb-pc46:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-pc46:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-pc46:0.3><span class=root>Pācittiyakaṇḍa </span><br> <span class=brahmali>The chapter on offenses entailing confession </span><br><p id=pli-tv-bu-vb-pc46:0.4><span class=root>Acelakavagga </span><br> <span class=brahmali>The subchapter on naked ascetics </span><br><p id=pli-tv-bu-vb-pc46:0.5><span class="root big-bold">46. Cārittasikkhāpada </span><br> <span class=brahmali>46. The training rule on visiting </span><br><p id=pli-tv-bu-vb-pc46:1.1><span class=root>Tena samayena buddho bhagavā rājagahe viharati veḷuvane kalandakanivāpe. </span><br> <span class=brahmali>At one time when the Buddha was staying at Rājagaha in the Bamboo Grove, </span><br><p id=pli-tv-bu-vb-pc46:1.2><span class=root>Tena kho pana samayena āyasmato upanandassa sakyaputtassa upaṭṭhākakulaṁ āyasmantaṁ upanandaṁ sakyaputtaṁ bhattena nimantesi. </span><br> <span class=brahmali>a family that was supporting Venerable Upananda the Sakyan had invited him to a meal, </span><br><p id=pli-tv-bu-vb-pc46:1.3><span class=root>Aññepi bhikkhū bhattena nimantesi. </span><br> <span class=brahmali>and they had invited other monks too. </span><br><p id=pli-tv-bu-vb-pc46:1.4><span class=root>Tena kho pana samayena āyasmā upanando sakyaputto purebhattaṁ, kulāni payirupāsati. </span><br> <span class=brahmali>But since Upananda was visiting other families before that meal, </span><br><p id=pli-tv-bu-vb-pc46:1.5><span class=root>Atha kho te bhikkhū te manusse etadavocuṁ—</span><br> <span class=brahmali>the other monks said to that family, </span><br><p id=pli-tv-bu-vb-pc46:1.6><span class=root>“dethāvuso, bhattan”ti. </span><br> <span class=brahmali>“Please give the meal.” </span><br><p id=pli-tv-bu-vb-pc46:1.7><span class=root>“Āgametha, bhante, yāvāyyo upanando āgacchatī”ti. </span><br> <span class=brahmali>“Please wait, sirs, until Venerable Upananda arrives.” </span><br><p id=pli-tv-bu-vb-pc46:1.8><span class=root>Dutiyampi kho te bhikkhū …pe… </span><br> <span class=brahmali>A second time … </span><br><p id=pli-tv-bu-vb-pc46:1.9><span class=root>tatiyampi kho te bhikkhū te manusse etadavocuṁ—</span><br> <span class=brahmali>A third time those monks said, </span><br><p id=pli-tv-bu-vb-pc46:1.10><span class=root>“dethāvuso, bhattaṁ; pure kālo atikkamatī”ti. </span><br> <span class=brahmali>“Please give the meal before it is too late.” </span><br><p id=pli-tv-bu-vb-pc46:1.11><span class=root>“Yampi mayaṁ, bhante, bhattaṁ karimhā ayyassa upanandassa kāraṇā. </span><br> <span class=brahmali>“But we prepared the meal because of Venerable Upananda. </span><br><p id=pli-tv-bu-vb-pc46:1.12><span class=root>Āgametha, bhante, yāvāyyo upanando āgacchatī”ti. </span><br> <span class=brahmali>Please wait until he arrives.” </span><br><p id=pli-tv-bu-vb-pc46:1.13><span class=root>Atha kho āyasmā upanando sakyaputto purebhattaṁ kulāni payirupāsitvā divā āgacchati. </span><br> <span class=brahmali>Then, after visiting those families, Upananda arrived late, </span><br><p id=pli-tv-bu-vb-pc46:1.14><span class=root>Bhikkhū na cittarūpaṁ bhuñjiṁsu. </span><br> <span class=brahmali>and those monks did not eat as much as they had intended. </span><br><p id=pli-tv-bu-vb-pc46:1.15><span class=root>Ye te bhikkhū appicchā …pe… te ujjhāyanti khiyyanti vipācenti—</span><br> <span class=brahmali>The monks of few desires complained and criticized Upananda, </span><br><p id=pli-tv-bu-vb-pc46:1.16><span class=root>“kathañhi nāma āyasmā upanando sakyaputto nimantito sabhatto samāno purebhattaṁ kulesu cārittaṁ āpajjissatī”ti …pe… </span><br> <span class=brahmali>“How can Venerable Upananda visit families first when invited to a meal?” … </span><br><p id=pli-tv-bu-vb-pc46:1.17><span class=root>“saccaṁ kira tvaṁ, upananda, nimantito sabhatto samāno purebhattaṁ kulesu cārittaṁ āpajjasī”ti? </span><br> <span class=brahmali>“Is it true, Upananda, that you do this?” </span><br><p id=pli-tv-bu-vb-pc46:1.18><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-pc46:1.19><span class=root>Vigarahi buddho bhagavā …pe… </span><br> <span class=brahmali>The Buddha rebuked him … </span><br><p id=pli-tv-bu-vb-pc46:1.20><span class=root>kathañhi nāma tvaṁ, moghapurisa, nimantito sabhatto samāno purebhattaṁ kulesu cārittaṁ āpajjissasi. </span><br> <span class=brahmali>“Foolish man, how can you do this? </span><br><p id=pli-tv-bu-vb-pc46:1.21><span class=root>Netaṁ, moghapurisa, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-pc46:1.22><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-pc46:1.23.1><span class=root>“Yo pana bhikkhu nimantito sabhatto samāno purebhattaṁ kulesu cārittaṁ āpajjeyya, pācittiyan”ti. </span><br> <span class=brahmali>‘If a monk who has been invited to a meal visits families beforehand, he commits an offense entailing confession.’” </span><br><p id=pli-tv-bu-vb-pc46:1.24><span class=root>Evañcidaṁ bhagavatā bhikkhūnaṁ sikkhāpadaṁ paññattaṁ hoti. </span><br> <span class=brahmali>In this way the Buddha laid down this training rule for the monks. </span><br><p id=pli-tv-bu-vb-pc46:2.1><span class=root>Tena kho pana samayena āyasmato upanandassa sakyaputtassa upaṭṭhākakulaṁ saṅghassatthāya khādanīyaṁ pāhesi—</span><br> <span class=brahmali>Soon afterwards a family that was supporting Upananda sent fresh food to the Sangha. </span><br><p id=pli-tv-bu-vb-pc46:2.2><span class=root>“ayyassa upanandassa dassetvā saṅghassa dātabban”ti. </span><br> <span class=brahmali>They instructed that the food should be shown to Upananda and then given to the Sangha. </span><br><p id=pli-tv-bu-vb-pc46:2.3><span class=root>Tena kho pana samayena āyasmā upanando sakyaputto gāmaṁ piṇḍāya paviṭṭho hoti. </span><br> <span class=brahmali>But on that occasion Upananda had gone to the village for alms. </span><br><p id=pli-tv-bu-vb-pc46:2.4><span class=root>Atha kho te manussā ārāmaṁ gantvā bhikkhū pucchiṁsu—</span><br> <span class=brahmali>When those people arrived at the monastery, </span><br><p id=pli-tv-bu-vb-pc46:2.5><span class=root>“kahaṁ, bhante, ayyo upanando”ti? </span><br> <span class=brahmali>they asked for Upananda, </span><br><p id=pli-tv-bu-vb-pc46:2.6><span class=root>“Esāvuso, āyasmā upanando sakyaputto gāmaṁ piṇḍāya paviṭṭho”ti. </span><br> <span class=brahmali>and they were told where he was. </span><br><p id=pli-tv-bu-vb-pc46:2.7><span class=root>“Idaṁ, bhante, khādanīyaṁ ayyassa upanandassa dassetvā saṅghassa dātabban”ti. </span><br> <span class=brahmali>They said, “Venerables, after showing it to Venerable Upananda, this fresh food is to be given to the Sangha.” </span><br><p id=pli-tv-bu-vb-pc46:2.8><span class=root>Bhagavato etamatthaṁ ārocesuṁ. </span><br> <span class=brahmali>The monks told the Buddha, </span><br><p id=pli-tv-bu-vb-pc46:2.9><span class=root>Atha kho bhagavā etasmiṁ nidāne etasmiṁ pakaraṇe dhammiṁ kathaṁ katvā bhikkhū āmantesi—</span><br> <span class=brahmali>who then gave a teaching and addressed the monks: </span><br><p id=pli-tv-bu-vb-pc46:2.10><span class=root>“tena hi, bhikkhave, paṭiggahetvā nikkhipatha yāva upanando āgacchatī”ti. </span><br> <span class=brahmali>“Well then, monks, receive it and put it aside until Upananda returns.” </span><br><p id=pli-tv-bu-vb-pc46:2.11><span class=root>Atha kho āyasmā upanando sakyaputto—“bhagavatā paṭikkhittaṁ purebhattaṁ kulesu cārittaṁ āpajjitun”ti pacchābhattaṁ kulāni payirupāsitvā divā paṭikkami, khādanīyaṁ ussāriyittha. </span><br> <span class=brahmali>When he heard that the Buddha had prohibited visiting families before the meal, Upananda visited them after the meal instead. As a consequence, he returned late to the monastery, and the food had to be returned to the donors. </span><br><p id=pli-tv-bu-vb-pc46:2.12><span class=root>Ye te bhikkhū appicchā …pe… te ujjhāyanti khiyyanti vipācenti—</span><br> <span class=brahmali>The monks of few desires complained and criticized Upananda, </span><br><p id=pli-tv-bu-vb-pc46:2.13><span class=root>“kathañhi nāma āyasmā upanando sakyaputto pacchābhattaṁ kulesu cārittaṁ āpajjissatī”ti …pe… </span><br> <span class=brahmali>“How can Venerable Upananda visit families after the meal?” … </span><br><p id=pli-tv-bu-vb-pc46:2.14><span class=root>“saccaṁ kira tvaṁ, upananda, pacchābhattaṁ kulesu cārittaṁ āpajjasī”ti? </span><br> <span class=brahmali>“Is it true, Upananda, that you do this?” </span><br><p id=pli-tv-bu-vb-pc46:2.15><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-pc46:2.16><span class=root>Vigarahi buddho bhagavā …pe… </span><br> <span class=brahmali>The Buddha rebuked him … </span><br><p id=pli-tv-bu-vb-pc46:2.17><span class=root>kathañhi nāma tvaṁ, moghapurisa, pacchābhattaṁ kulesu cārittaṁ āpajjissasi. </span><br> <span class=brahmali>“Foolish man, how can you do this? </span><br><p id=pli-tv-bu-vb-pc46:2.18><span class=root>Netaṁ, moghapurisa, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-pc46:2.19><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And so, monks, this training rule should be recited like this: </span><br><p id=pli-tv-bu-vb-pc46:2.20.1><span class=root>“Yo pana bhikkhu nimantito sabhatto samāno purebhattaṁ vā pacchābhattaṁ vā kulesu cārittaṁ āpajjeyya, pācittiyan”ti. </span><br> <span class=brahmali>‘If a monk who has been invited to a meal visits families beforehand or afterwards, he commits an offense entailing confession.’” </span><br><p id=pli-tv-bu-vb-pc46:2.21><span class=root>Evañcidaṁ bhagavatā bhikkhūnaṁ sikkhāpadaṁ paññattaṁ hoti. </span><br> <span class=brahmali>In this way the Buddha laid down this training rule for the monks. </span><br><p id=pli-tv-bu-vb-pc46:3.1><span class=root>Tena kho pana samayena bhikkhū cīvaradānasamaye kukkuccāyantā kulāni na payirupāsanti. </span><br> <span class=brahmali>Soon afterwards it was the robe-giving season. But being afraid of wrongdoing, the monks did not visit families. </span><br><p id=pli-tv-bu-vb-pc46:3.2><span class=root>Cīvaraṁ parittaṁ uppajjati. </span><br> <span class=brahmali>As a result, they only got a small amount of robe-cloth. </span><br><p id=pli-tv-bu-vb-pc46:3.3><span class=root>Bhagavato etamatthaṁ ārocesuṁ …pe… </span><br> <span class=brahmali>They told the Buddha. … </span><br><p id=pli-tv-bu-vb-pc46:3.4><span class=root>anujānāmi, bhikkhave, cīvaradānasamaye kulāni payirupāsituṁ. </span><br> <span class=brahmali>“Monks, I allow you to visit families during the robe-giving season. </span><br><p id=pli-tv-bu-vb-pc46:3.5><span class=root>Evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>And so, monks, this training rule should be recited like this: </span><br><p id=pli-tv-bu-vb-pc46:3.6.1><span class=root>“Yo pana bhikkhu nimantito sabhatto samāno purebhattaṁ vā pacchābhattaṁ vā kulesu cārittaṁ āpajjeyya, aññatra samayā, pācittiyaṁ. </span><br> <span class=brahmali>‘If a monk who has been invited to a meal visits families beforehand or afterwards, except on an appropriate occasion, he commits an offense entailing confession. </span><br><p id=pli-tv-bu-vb-pc46:3.7><span class=root>Tatthāyaṁ samayo. Cīvaradānasamayo—ayaṁ tattha samayo”ti. </span><br> <span class=brahmali>This is the appropriate occasion: it is the robe-giving season.’” </span><br><p id=pli-tv-bu-vb-pc46:3.8><span class=root>Evañcidaṁ bhagavatā bhikkhūnaṁ sikkhāpadaṁ paññattaṁ hoti. </span><br> <span class=brahmali>In this way the Buddha laid down this training rule for the monks. </span><br><p id=pli-tv-bu-vb-pc46:4.1><span class=root>Tena kho pana samayena bhikkhū cīvarakammaṁ karonti, attho ca hoti sūciyāpi suttenapi satthakenapi. </span><br> <span class=brahmali>Soon afterwards the monks were making robes, and they needed a needle, thread, and scissors. </span><br><p id=pli-tv-bu-vb-pc46:4.2><span class=root>Bhikkhū kukkuccāyantā kulāni na payirupāsanti. </span><br> <span class=brahmali>But being afraid of wrongdoing, they did not visit families. </span><br><p id=pli-tv-bu-vb-pc46:4.3><span class=root>Bhagavato etamatthaṁ ārocesuṁ …pe… </span><br> <span class=brahmali>They told the Buddha. … </span><br><p id=pli-tv-bu-vb-pc46:4.4><span class=root>anujānāmi, bhikkhave, cīvarakārasamaye kulāni payirupāsituṁ. </span><br> <span class=brahmali>“Monks, I allow you to visit families at a time of making robes. </span><br><p id=pli-tv-bu-vb-pc46:4.5><span class=root>Evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>And so, monks, this training rule should be recited like this: </span><br><p id=pli-tv-bu-vb-pc46:4.6.1><span class=root>“Yo pana bhikkhu nimantito sabhatto samāno purebhattaṁ vā pacchābhattaṁ vā kulesu cārittaṁ āpajjeyya, aññatra samayā, pācittiyaṁ. </span><br> <span class=brahmali>‘If a monk who has been invited to a meal visits families beforehand or afterwards, except on an appropriate occasion, he commits an offense entailing confession. </span><br><p id=pli-tv-bu-vb-pc46:4.7><span class=root>Tatthāyaṁ samayo. Cīvaradānasamayo, cīvarakārasamayo—ayaṁ tattha samayo”ti. </span><br> <span class=brahmali>These are the appropriate occasions: it is the robe-giving season; it is a time of making robes.’” </span><br><p id=pli-tv-bu-vb-pc46:4.8><span class=root>Evañcidaṁ bhagavatā bhikkhūnaṁ sikkhāpadaṁ paññattaṁ hoti. </span><br> <span class=brahmali>In this way the Buddha laid down this training rule for the monks. </span><br><p id=pli-tv-bu-vb-pc46:5.1><span class=root>Tena kho pana samayena bhikkhū gilānā honti, attho ca hoti bhesajjehi. </span><br> <span class=brahmali>Soon afterwards there were sick monks who needed medicines. </span><br><p id=pli-tv-bu-vb-pc46:5.2><span class=root>Bhikkhū kukkuccāyantā kulāni na payirupāsanti. </span><br> <span class=brahmali>But being afraid of wrongdoing, the monks did not visit families. </span><br><p id=pli-tv-bu-vb-pc46:5.3><span class=root>Bhagavato etamatthaṁ ārocesuṁ …pe… </span><br> <span class=brahmali>They told the Buddha. … </span><br><p id=pli-tv-bu-vb-pc46:5.4><span class=root>anujānāmi, bhikkhave, santaṁ bhikkhuṁ āpucchā kulāni payirupāsituṁ. </span><br> <span class=brahmali>“Monks, I allow you to visit families after informing an available monk. </span><br><p id=pli-tv-bu-vb-pc46:5.5><span class=root>Evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>And so, monks, this training rule should be recited like this: </span><br><p id=pli-tv-bu-vb-pc46:5.6.1><span class=root>“Yo pana bhikkhu nimantito sabhatto samāno santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjeyya, aññatra samayā, pācittiyaṁ. </span><br> <span class=brahmali>‘If a monk who has been invited to a meal visits families beforehand or afterwards without informing an available monk, except on an appropriate occasion, he commits an offense entailing confession. </span><br><p id=pli-tv-bu-vb-pc46:5.7><span class=root>Tatthāyaṁ samayo. Cīvaradānasamayo, cīvarakārasamayo—ayaṁ tattha samayo”ti. </span><br> <span class=brahmali>These are the appropriate occasions: it is the robe-giving season; it is a time of making robes.’” </span><br><p id=pli-tv-bu-vb-pc46:6.1.1><span class=root>Yo panāti </span><br> <span class=brahmali>A: </span><br><p id=pli-tv-bu-vb-pc46:6.1.2><span class=root>yo yādiso …pe… </span><br> <span class=brahmali>whoever … </span><br><p id=pli-tv-bu-vb-pc46:6.1.3><span class=root>bhikkhūti </span><br> <span class=brahmali>Monk: </span><br><p id=pli-tv-bu-vb-pc46:6.1.4><span class=root>…pe… ayaṁ imasmiṁ atthe adhippeto bhikkhūti. </span><br> <span class=brahmali>… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </span><br><p id=pli-tv-bu-vb-pc46:6.1.5><span class=root>Nimantito nāma </span><br> <span class=brahmali>Invited: </span><br><p id=pli-tv-bu-vb-pc46:6.1.6><span class=root>pañcannaṁ bhojanānaṁ aññatarena bhojanena nimantito. </span><br> <span class=brahmali>invited to eat any of the five cooked foods. </span><br><p id=pli-tv-bu-vb-pc46:6.1.7><span class=root>Sabhatto nāma </span><br> <span class=brahmali>To a meal: </span><br><p id=pli-tv-bu-vb-pc46:6.1.8><span class=root>yena nimantito tena sabhatto. </span><br> <span class=brahmali>the invitation includes a meal. </span><br><p id=pli-tv-bu-vb-pc46:6.1.9><span class=root>Santaṁ nāma bhikkhuṁ </span><br> <span class=brahmali>An available monk: </span><br><p id=pli-tv-bu-vb-pc46:6.1.10><span class=root>sakkā hoti āpucchā pavisituṁ. </span><br> <span class=brahmali>he is able to inform and then enter. </span><br><p id=pli-tv-bu-vb-pc46:6.1.11><span class=root>Asantaṁ nāma bhikkhuṁ </span><br> <span class=brahmali>No available monk: </span><br><p id=pli-tv-bu-vb-pc46:6.1.12><span class=root>na sakkā hoti āpucchā pavisituṁ. </span><br> <span class=brahmali>he is not able to inform and then enter. </span><br><p id=pli-tv-bu-vb-pc46:6.1.13><span class=root>Purebhattaṁ nāma </span><br> <span class=brahmali>Beforehand: </span><br><p id=pli-tv-bu-vb-pc46:6.1.14><span class=root>yena nimantito taṁ abhuttāvī. </span><br> <span class=brahmali>he has not yet eaten what he has been invited to eat. </span><br><p id=pli-tv-bu-vb-pc46:6.1.15><span class=root>Pacchābhattaṁ nāma </span><br> <span class=brahmali>Afterwards: </span><br><p id=pli-tv-bu-vb-pc46:6.1.16><span class=root>yena nimantito taṁ antamaso kusaggenapi bhuttaṁ hoti. </span><br> <span class=brahmali>even if he has just eaten what fits on the tip of a blade of grass from what he has been invited to eat. </span><br><p id=pli-tv-bu-vb-pc46:6.1.17><span class=root>Kulaṁ nāma </span><br> <span class=brahmali>A family: </span><br><p id=pli-tv-bu-vb-pc46:6.1.18><span class=root>cattāri kulāni— khattiyakulaṁ, brāhmaṇakulaṁ, vessakulaṁ, suddakulaṁ. </span><br> <span class=brahmali>there are four kinds of families: the aristocratic family, the brahmin family, the merchant family, the worker family. </span><br><p id=pli-tv-bu-vb-pc46:6.1.19><span class=root>Kulesu cārittaṁ āpajjeyyāti </span><br> <span class=brahmali>Visits families: </span><br><p id=pli-tv-bu-vb-pc46:6.1.20><span class=root>aññassa gharūpacāraṁ okkamantassa āpatti dukkaṭassa. </span><br> <span class=brahmali>if he enters the vicinity of someone else’s house, he commits an offense of wrong conduct. </span><br><p id=pli-tv-bu-vb-pc46:6.1.21><span class=root>Paṭhamaṁ pādaṁ ummāraṁ atikkāmeti, āpatti dukkaṭassa. </span><br> <span class=brahmali>If he crosses the threshold with the first foot, he commits an offense of wrong conduct. </span><br><p id=pli-tv-bu-vb-pc46:6.1.22><span class=root>Dutiyaṁ pādaṁ atikkāmeti, āpatti pācittiyassa. </span><br> <span class=brahmali>If he crosses the threshold with the second foot, he commits an offense entailing confession. </span><br><p id=pli-tv-bu-vb-pc46:6.1.23><span class=root>Aññatra samayāti </span><br> <span class=brahmali>Except on an appropriate occasion: </span><br><p id=pli-tv-bu-vb-pc46:6.1.24><span class=root>ṭhapetvā samayaṁ. </span><br> <span class=brahmali>unless it is an appropriate occasion. </span><br><p id=pli-tv-bu-vb-pc46:6.1.25><span class=root>Cīvaradānasamayo nāma </span><br> <span class=brahmali>It is the robe-giving season: </span><br><p id=pli-tv-bu-vb-pc46:6.1.26><span class=root>anatthate kathine vassānassa pacchimo māso, atthate kathine pañca māsā. </span><br> <span class=brahmali>for one who has not participated in the robe-making ceremony, it is the last month of the rainy season. For one who has participated in the robe-making ceremony, it is the five-month period. </span><br><p id=pli-tv-bu-vb-pc46:6.1.27><span class=root>Cīvarakārasamayo nāma </span><br> <span class=brahmali>It is a time of making robes: </span><br><p id=pli-tv-bu-vb-pc46:6.1.28><span class=root>cīvare kayiramāne. </span><br> <span class=brahmali>when he is making robes. </span><br><p id=pli-tv-bu-vb-pc46:6.2.1><span class=root>Nimantite nimantitasaññī santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjati, aññatra samayā, āpatti pācittiyassa. </span><br> <span class=brahmali>If he has been invited, and he perceives that he has, and he visits families beforehand or afterwards without informing an available monk, except on an appropriate occasion, he commits an offense entailing confession. </span><br><p id=pli-tv-bu-vb-pc46:6.2.2><span class=root>Nimantite vematiko santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjati, aññatra samayā, āpatti pācittiyassa. </span><br> <span class=brahmali>If he has been invited, but he is unsure of it, and he visits families beforehand or afterwards without informing an available monk, except on an appropriate occasion, he commits an offense entailing confession. </span><br><p id=pli-tv-bu-vb-pc46:6.2.3><span class=root>Nimantite animantitasaññī santaṁ bhikkhuṁ anāpucchā purebhattaṁ vā pacchābhattaṁ vā kulesu cārittaṁ āpajjati, aññatra samayā, āpatti pācittiyassa. </span><br> <span class=brahmali>If he has been invited, but he does not perceive that he has, and he visits families beforehand or afterwards without informing an available monk, except on an appropriate occasion, he commits an offense entailing confession. </span><br><p id=pli-tv-bu-vb-pc46:6.2.4><span class=root>Animantite nimantitasaññī, āpatti dukkaṭassa. </span><br> <span class=brahmali>If he has not been invited, but he perceives that he has, he commits an offense of wrong conduct. </span><br><p id=pli-tv-bu-vb-pc46:6.2.5><span class=root>Animantite vematiko, āpatti dukkaṭassa. </span><br> <span class=brahmali>If he has not been invited, but he is unsure of it, he commits an offense of wrong conduct. </span><br><p id=pli-tv-bu-vb-pc46:6.2.6><span class=root>Animantite animantitasaññī, anāpatti. </span><br> <span class=brahmali>If he has not been invited, and he does not perceive that he has, there is no offense. </span><br><p id=pli-tv-bu-vb-pc46:6.3.1><span class=root>Anāpatti—</span><br> <span class=brahmali>There is no offense: </span><br><p id=pli-tv-bu-vb-pc46:6.3.2><span class=root>samaye, </span><br> <span class=brahmali>if it is an appropriate occasion; </span><br><p id=pli-tv-bu-vb-pc46:6.3.3><span class=root>santaṁ bhikkhuṁ āpucchā pavisati, </span><br> <span class=brahmali>if he enters after informing an available monk; </span><br><p id=pli-tv-bu-vb-pc46:6.3.4><span class=root>asantaṁ bhikkhuṁ anāpucchā pavisati, </span><br> <span class=brahmali>if, when there is no available monk, he enters without informing anyone; </span><br><p id=pli-tv-bu-vb-pc46:6.3.5><span class=root>aññassa gharena maggo hoti, </span><br> <span class=brahmali>if the road passes someone else’s house; </span><br><p id=pli-tv-bu-vb-pc46:6.3.6><span class=root>gharūpacārena maggo hoti, </span><br> <span class=brahmali>if the road passes the vicinity of someone else’s house; </span><br><p id=pli-tv-bu-vb-pc46:6.3.7><span class=root>antarārāmaṁ gacchati, </span><br> <span class=brahmali>if he is going between monasteries; </span><br><p id=pli-tv-bu-vb-pc46:6.3.8><span class=root>bhikkhunupassayaṁ gacchati, </span><br> <span class=brahmali>if he is going to the dwelling place of nuns; </span><br><p id=pli-tv-bu-vb-pc46:6.3.9><span class=root>titthiyaseyyaṁ gacchati, </span><br> <span class=brahmali>if he is going to the dwelling place of the monastics of another religion; </span><br><p id=pli-tv-bu-vb-pc46:6.3.10><span class=root>paṭikkamanaṁ gacchati, </span><br> <span class=brahmali>if he is returning to the monastery; </span><br><p id=pli-tv-bu-vb-pc46:6.3.11><span class=root>bhattiyagharaṁ gacchati, </span><br> <span class=brahmali>if he is going to the house where he has been invited; </span><br><p id=pli-tv-bu-vb-pc46:6.3.12><span class=root>āpadāsu, </span><br> <span class=brahmali>if there is an emergency; </span><br><p id=pli-tv-bu-vb-pc46:6.3.13><span class=root>ummattakassa, </span><br> <span class=brahmali>if he is insane; </span><br><p id=pli-tv-bu-vb-pc46:6.3.14><span class=root>ādikammikassāti. </span><br> <span class=brahmali>if he is the first offender. </span><br><p id=pli-tv-bu-vb-pc46:6.3.15><span class=root>Cārittasikkhāpadaṁ niṭṭhitaṁ chaṭṭhaṁ. </span><br> <span class=brahmali>The training rule on visiting, the sixth, is finished. </span><br></main><footer class="container footer"><small><a href=/about>Contact info</a></small></footer>