<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-brahmali:not(:checked)) .translation.brahmali{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-ss.html> Saṅghādisesa </a></ul></nav><main class=container><p>From: <label class=translator-toggle><input checked class=toggle-input id=toggle-brahmali type=checkbox> <span class="toggle-label brahmali">Bhikkhu Brahmali</span></label><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-ss/pli-tv-bu-vb-ss0003.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-ss/pli-tv-bu-vb-ss0005.html>Next</a></div><p><div class=verse-container id=pli-tv-bu-vb-ss4:0.1><span>Theravāda Vinaya </span><span class="translation brahmali">Theravāda Collection on Monastic Law </span></div><p><div class=verse-container id=pli-tv-bu-vb-ss4:0.2><span>Mahāvibhaṅga </span><span class="translation brahmali">The Great Analysis </span></div><p><div class=verse-container id=pli-tv-bu-vb-ss4:0.3><span>Saṅghādisesakaṇḍa </span><span class="translation brahmali">The chapter on offenses entailing suspension </span></div><p><div class=verse-container id=pli-tv-bu-vb-ss4:0.4><span class=big-bold>4. Attakāmapāricariyasikkhāpada </span><span class="translation brahmali">4. The training rule on satisfying one’s own desires </span></div><p><div class=verse-container id=pli-tv-bu-vb-ss4:1.1.1><span>Tena samayena buddho bhagavā sāvatthiyaṁ viharati jetavane anāthapiṇḍikassa ārāme. </span><span class="translation brahmali">At one time the Buddha was staying at Sāvatthī in the Jeta Grove, Anāthapiṇḍika’s Monastery. </span></div><p><div class=verse-container id=pli-tv-bu-vb-ss4:1.1.2><span>Tena kho pana samayena āyasmā udāyī sāvatthiyaṁ kulūpako hoti, bahukāni kulāni upasaṅkamati. </span><span class="translation brahmali">At that time Venerable Udāyī was associating with and visiting a number of families in Sāvatthī. </span></div><p><div class=verse-container id=pli-tv-bu-vb-ss4:1.1.3><span>Tena kho pana samayena aññatarā itthī matapatikā abhirūpā hoti dassanīyā pāsādikā. </span></div><p><div class=verse-container id=pli-tv-bu-vb-ss4:1.1.4><span>Atha kho āyasmā udāyī pubbaṇhasamayaṁ nivāsetvā pattacīvaramādāya yena tassā itthiyā nivesanaṁ tenupasaṅkami; upasaṅkamitvā paññatte āsane nisīdi. </span><span class="translation brahmali">One morning Udāyī robed up, took his bowl and robe, and went to the house of a beautiful widow where he sat down on the prepared seat. </span></div><p><div class=verse-container id=pli-tv-bu-vb-ss4:1.1.5><span>Atha kho sā itthī yenāyasmā udāyī tenupasaṅkami; upasaṅkamitvā āyasmantaṁ udāyiṁ abhivādetvā ekamantaṁ nisīdi. </span><span class="translation brahmali">She then approached Udāyī, bowed, and sat down. </span></div><p><div class=verse-container id=pli-tv-bu-vb-ss4:1.1.6><span>Ekamantaṁ nisinnaṁ kho taṁ itthiṁ āyasmā udāyī dhammiyā kathāya sandassesi samādapesi samuttejesi sampahaṁsesi. </span><span class="translation brahmali">And Udāyī instructed, inspired, and gladdened her with a teaching. </span></div><p><div class=verse-container id=pli-tv-bu-vb-ss4:1.1.7><span>Atha kho sā itthī āyasmatā udāyinā dhammiyā kathāya sandassitā samādapitā samuttejitā sampahaṁsitā āyasmantaṁ udāyiṁ etadavoca—</span><span class="translation brahmali">She then said, </span></div><p><div class=verse-container id=pli-tv-bu-vb-ss4:1.1.8><span>“vadeyyātha, bhante, yena attho. </span><span class="translation brahmali">“Venerable, please tell me what you need. </span></div><p><div class=verse-container id=pli-tv-bu-vb-ss4:1.1.9><span>Paṭibalā mayaṁ ayyassa dātuṁ yadidaṁ cīvarapiṇḍapātasenāsanagilānappaccayabhesajjaparikkhāran”ti. </span><span class="translation brahmali">I can give robe-cloth, almsfood, a dwelling, and medicinal supplies.” </span></div><p><div class=verse-container id=pli-tv-bu-vb-ss4:1.1.10><span>“Na kho te, bhagini, amhākaṁ dullabhā yadidaṁ cīvarapiṇḍapātasenāsanagilānappaccayabhesajjaparikkhārā. </span><span class="translation brahmali">“It’s not hard for us to get those requisites. </span></div><p><div class=verse-container id=pli-tv-bu-vb-ss4:1.1.11><span>Api ca yo amhākaṁ dullabho taṁ dehī”ti. </span><span class="translation brahmali">Give instead what’s hard for us to get.” </span></div><p><div class=verse-container id=pli-tv-bu-vb-ss4:1.1.12><span>“Kiṁ, bhante”ti? </span><span class="translation brahmali">“What’s that, venerable?” </span></div><p><div class=verse-container id=pli-tv-bu-vb-ss4:1.1.13><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:1.1.14><span>“Attho, bhante”ti? </span><span class="translation brahmali">“Is it wanted now?” </span></div><p><div class=verse-container id=pli-tv-bu-vb-ss4:1.1.15><span>“Attho, bhaginī”ti. </span><span class="translation brahmali">“Yes.” </span></div><p><div class=verse-container id=pli-tv-bu-vb-ss4:1.1.16><span>“Ehi, bhante”ti, </span><span class="translation brahmali">Saying, “Come,” </span></div><p><div class=verse-container id=pli-tv-bu-vb-ss4:1.1.17><span>ovarakaṁ pavisitvā sāṭakaṁ nikkhipitvā mañcake uttānā nipajji. </span><span class="translation brahmali">she entered her bedroom, took off her wrap, and lay back on the bed. </span></div><p><div class=verse-container id=pli-tv-bu-vb-ss4:1.1.18><span>Atha kho āyasmā udāyī yena sā itthī tenupasaṅkami; upasaṅkamitvā—</span><span class="translation brahmali">Udāyī went up to her and spat out, </span></div><p><div class=verse-container id=pli-tv-bu-vb-ss4:1.1.19><span>“ko imaṁ vasalaṁ duggandhaṁ āmasissatī”ti, </span><span class="translation brahmali">“Who would touch this stinking wretch!” </span></div><p><div class=verse-container id=pli-tv-bu-vb-ss4:1.1.20><span>niṭṭhubhitvā pakkāmi. </span><span class="translation brahmali">and he left. </span></div><p><div class=verse-container id=pli-tv-bu-vb-ss4:1.1.21><span>Atha kho sā itthī ujjhāyati khiyyati vipāceti—</span><span class="translation brahmali">That woman then complained and criticized him, </span></div><p><div class=verse-container id=pli-tv-bu-vb-ss4:1.1.22><span>“alajjino ime samaṇā sakyaputtiyā dussīlā musāvādino. </span><span class="translation brahmali">“These Sakyan monastics are shameless and immoral liars. </span></div><p><div class=verse-container id=pli-tv-bu-vb-ss4:1.1.23><span>Ime hi nāma dhammacārino samacārino brahmacārino saccavādino sīlavanto kalyāṇadhammā paṭijānissanti. </span><span class="translation brahmali">They claim to have integrity, to be celibate and of good conduct, to be truthful, moral, and good. </span></div><p><div class=verse-container id=pli-tv-bu-vb-ss4:1.1.24><span>Natthi imesaṁ sāmaññaṁ natthi imesaṁ brahmaññaṁ, naṭṭhaṁ imesaṁ sāmaññaṁ naṭṭhaṁ imesaṁ brahmaññaṁ, kuto imesaṁ sāmaññaṁ kuto imesaṁ brahmaññaṁ, </span><span class="translation brahmali">But they don’t have the good character of a monastic or brahmin. </span></div><p><div class=verse-container id=pli-tv-bu-vb-ss4:1.1.25><span>apagatā ime sāmaññā apagatā ime brahmaññā. </span><span class="translation brahmali">They’ve lost the plot! </span></div><p><div class=verse-container id=pli-tv-bu-vb-ss4:1.1.26><span>Kathañhi nāma samaṇo udāyī maṁ sāmaṁ methunadhammaṁ yācitvā, ‘ko imaṁ vasalaṁ duggandhaṁ āmasissatī’ti niṭṭhubhitvā pakkamissati. </span><span class="translation brahmali">How could the ascetic Udāyī ask for sexual intercourse from me, but then spit out, ‘Who would touch this stinking wretch!’ and leave? </span></div><p><div class=verse-container id=pli-tv-bu-vb-ss4:1.1.27><span>Kiṁ me pāpakaṁ kiṁ me duggandhaṁ, </span><span class="translation brahmali">What’s bad about me? How am I stinking? </span></div><p><div class=verse-container id=pli-tv-bu-vb-ss4:1.1.28><span>kassāhaṁ kena hāyāmī”ti? </span><span class="translation brahmali">How am I inferior to anyone?” </span></div><p><div class=verse-container id=pli-tv-bu-vb-ss4:1.2.1><span>Aññāpi itthiyo ujjhāyanti khiyyanti vipācenti—</span><span class="translation brahmali">Other women, too, criticized him </span></div><p><div class=verse-container id=pli-tv-bu-vb-ss4:1.2.2><span>“alajjino ime samaṇā sakyaputtiyā dussīlā musāvādino …pe… </span><span class="translation brahmali">in the same way. </span></div><p><div class=verse-container id=pli-tv-bu-vb-ss4:1.2.3><span>kathañhi nāma samaṇo udāyī imissā sāmaṁ methunadhammaṁ yācitvā, ‘ko imaṁ vasalaṁ duggandhaṁ āmasissatī’ti niṭṭhubhitvā pakkamissati. </span></div><p><div class=verse-container id=pli-tv-bu-vb-ss4:1.2.4><span>Kiṁ imissā pāpakaṁ kiṁ imissā duggandhaṁ, kassāyaṁ kena hāyatī”ti? </span></div><p><div class=verse-container id=pli-tv-bu-vb-ss4:1.2.5><span>Assosuṁ kho bhikkhū tāsaṁ itthīnaṁ ujjhāyantīnaṁ khiyyantīnaṁ vipācentīnaṁ. </span><span class="translation brahmali">The monks heard the criticism of those women, </span></div><p><div class=verse-container id=pli-tv-bu-vb-ss4:1.2.6><span>Ye te bhikkhū appicchā …pe… te ujjhāyanti khiyyanti vipācenti—</span><span class="translation brahmali">and the monks of few desires complained and criticized him, </span></div><p><div class=verse-container id=pli-tv-bu-vb-ss4:1.2.7><span>“kathañhi nāma āyasmā udāyī mātugāmassa santike attakāmapāricariyāya vaṇṇaṁ bhāsissatī”ti. </span><span class="translation brahmali">“How could Venerable Udāyī encourage a woman to satisfy his own desires?” </span></div><p><div class=verse-container id=pli-tv-bu-vb-ss4:1.2.8><span>Atha kho te bhikkhū āyasmantaṁ udāyiṁ anekapariyāyena vigarahitvā bhagavato etamatthaṁ ārocesuṁ. </span><span class="translation brahmali">Those monks rebuked Udāyī in many ways and then told the Buddha. </span></div><p><div class=verse-container id=pli-tv-bu-vb-ss4:1.2.9><span>Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā āyasmantaṁ udāyiṁ paṭipucchi—</span><span class="translation brahmali">The Buddha had the Sangha gathered and questioned Udāyī: </span></div><p><div class=verse-container id=pli-tv-bu-vb-ss4:1.2.10><span>“saccaṁ kira tvaṁ, udāyi, mātugāmassa santike attakāmapāricariyāya vaṇṇaṁ bhāsasī”ti? </span><span class="translation brahmali">“Is it true, Udāyī, that you did this?” </span></div><p><div class=verse-container id=pli-tv-bu-vb-ss4:1.2.11><span>“Saccaṁ, bhagavā”ti. </span><span class="translation brahmali">“It’s true, sir.” </span></div><p><div class=verse-container id=pli-tv-bu-vb-ss4:1.2.12><span>Vigarahi buddho bhagavā—</span><span class="translation brahmali">The Buddha rebuked him, </span></div><p><div class=verse-container id=pli-tv-bu-vb-ss4:1.2.13><span>“ananucchavikaṁ, moghapurisa, ananulomikaṁ appatirūpaṁ assāmaṇakaṁ akappiyaṁ akaraṇīyaṁ. </span><span class="translation brahmali">“It’s not suitable, foolish man, it’s not proper, it’s not worthy of a monastic, it’s not allowable, it’s not to be done. </span></div><p><div class=verse-container id=pli-tv-bu-vb-ss4:1.2.14><span>Kathañhi nāma tvaṁ, moghapurisa, mātugāmassa santike attakāmapāricariyāya vaṇṇaṁ bhāsissasi. </span><span class="translation brahmali">How could you do such a thing? </span></div><p><div class=verse-container id=pli-tv-bu-vb-ss4:1.2.15><span>Nanu mayā, moghapurisa, anekapariyāyena virāgāya dhammo desito no sarāgāya …pe… </span><span class="translation brahmali">Haven’t I given many teachings for the sake of dispassion, not for the sake of passion … </span></div><p><div class=verse-container id=pli-tv-bu-vb-ss4:1.2.16><span>kāmapariḷāhānaṁ vūpasamo akkhāto? </span><span class="translation brahmali">the stilling of the fevers of worldly pleasures? </span></div><p><div class=verse-container id=pli-tv-bu-vb-ss4:1.2.17><span>Netaṁ, moghapurisa, appasannānaṁ vā pasādāya …pe… </span><span class="translation brahmali">This will affect people’s confidence …” … </span></div><p><div class=verse-container id=pli-tv-bu-vb-ss4:1.2.18><span>evañca pana, bhikkhave, imaṁ sikkhāpadaṁ uddiseyyātha—</span><span class="translation brahmali">“And, monks, this training rule should be recited like this: </span></div><p><div class=verse-container id=pli-tv-bu-vb-ss4:1.2.19.1><span>“Yo pana bhikkhu otiṇṇo vipariṇatena cittena mātugāmassa santike attakāmapāricariyāya vaṇṇaṁ bhāseyya— ‘etadaggaṁ, bhagini, pāricariyānaṁ yā mādisaṁ sīlavantaṁ kalyāṇadhammaṁ brahmacāriṁ etena dhammena paricareyyāti methunupasaṁhitena’, saṅghādiseso”ti. </span><span class="translation brahmali">‘If a monk, overcome by lust and with a distorted mind, encourages a woman to satisfy his own desires, saying, “Sister, she provides the highest service who in this way satisfies one like me, who is virtuous, celibate, and of good character,” and if it is a reference to sexual intercourse, he commits an offense entailing suspension.’” </span></div><p><div class=verse-container id=pli-tv-bu-vb-ss4:2.1><span>Yo panāti </span><span class="translation brahmali">A: </span></div><p><div class=verse-container id=pli-tv-bu-vb-ss4:2.2><span>yo yādiso …pe… </span><span class="translation brahmali">whoever … </span></div><p><div class=verse-container id=pli-tv-bu-vb-ss4:2.3><span>bhikkhūti </span><span class="translation brahmali">Monk: </span></div><p><div class=verse-container id=pli-tv-bu-vb-ss4:2.4><span>…pe… ayaṁ imasmiṁ atthe adhippeto bhikkhūti. </span><span class="translation brahmali">… The monk who has been given the full ordination by a unanimous Sangha through a legal procedure consisting of one motion and three announcements that is irreversible and fit to stand—this sort of monk is meant in this case. </span></div><p><div class=verse-container id=pli-tv-bu-vb-ss4:2.5><span>Otiṇṇo nāma </span><span class="translation brahmali">Overcome by lust: </span></div><p><div class=verse-container id=pli-tv-bu-vb-ss4:2.6><span>sāratto apekkhavā paṭibaddhacitto. </span><span class="translation brahmali">having lust, longing for, in love with. </span></div><p><div class=verse-container id=pli-tv-bu-vb-ss4:2.7><span>Vipariṇatanti </span><span class="translation brahmali">Distorted: </span></div><p><div class=verse-container id=pli-tv-bu-vb-ss4:2.8><span>rattampi cittaṁ vipariṇataṁ, duṭṭhampi cittaṁ vipariṇataṁ, mūḷhampi cittaṁ vipariṇataṁ. </span><span class="translation brahmali">a lustful mind is distorted; an angry mind is distorted; a confused mind is distorted. </span></div><p><div class=verse-container id=pli-tv-bu-vb-ss4:2.9><span>Api ca rattaṁ cittaṁ imasmiṁ atthe adhippetaṁ vipariṇatanti. </span><span class="translation brahmali">But in this case “distorted” refers to the lustful mind. </span></div><p><div class=verse-container id=pli-tv-bu-vb-ss4:2.10><span>Mātugāmo nāma </span><span class="translation brahmali">A woman: </span></div><p><div class=verse-container id=pli-tv-bu-vb-ss4:2.11><span>manussitthī, na yakkhī, na petī, na tiracchānagatā. Viññū paṭibalā subhāsitadubbhāsitaṁ duṭṭhullāduṭṭhullaṁ ājānituṁ. </span><span class="translation brahmali">a female human being, not a female spirit, not a female ghost, not a female animal. She understands and is capable of discerning bad speech and good speech, what is decent and what is indecent. </span></div><p><div class=verse-container id=pli-tv-bu-vb-ss4:2.12><span>Mātugāmassa santiketi </span><span class="translation brahmali">A woman: </span></div><p><div class=verse-container id=pli-tv-bu-vb-ss4:2.13><span>mātugāmassa sāmantā, mātugāmassa avidūre. </span><span class="translation brahmali">near a woman, close to a woman. </span></div><p><div class=verse-container id=pli-tv-bu-vb-ss4:2.14><span>Attakāmanti </span><span class="translation brahmali">His own desires: </span></div><p><div class=verse-container id=pli-tv-bu-vb-ss4:2.15><span>attano kāmaṁ attano hetuṁ attano adhippāyaṁ attano pāricariyaṁ. </span><span class="translation brahmali">his own desires, for the sake of himself, aiming at himself, satisfying himself. </span></div><p><div class=verse-container id=pli-tv-bu-vb-ss4:2.16><span>Etadagganti </span><span class="translation brahmali">The highest: </span></div><p><div class=verse-container id=pli-tv-bu-vb-ss4:2.17><span>etaṁ aggaṁ etaṁ seṭṭhaṁ etaṁ mokkhaṁ etaṁ uttamaṁ etaṁ pavaraṁ. </span><span class="translation brahmali">this is the highest, this is the best, this is the foremost, this is the utmost, this is the most excellent. </span></div><p><div class=verse-container id=pli-tv-bu-vb-ss4:2.18><span>Yāti </span><span class="translation brahmali">She: </span></div><p><div class=verse-container id=pli-tv-bu-vb-ss4:2.19><span>khattiyī vā brāhmaṇī vā vessī vā suddī vā. </span><span class="translation brahmali">an aristocrat woman, a brahmin woman, a merchant woman, or a woman worker. </span></div><p><div class=verse-container id=pli-tv-bu-vb-ss4:2.20><span>Mādisanti </span><span class="translation brahmali">One like me: </span></div><p><div class=verse-container id=pli-tv-bu-vb-ss4:2.21><span>khattiyaṁ vā brāhmaṇaṁ vā vessaṁ vā suddaṁ vā. </span><span class="translation brahmali">a male aristocrat, a male brahmin, a male merchant, or a male worker. </span></div><p><div class=verse-container id=pli-tv-bu-vb-ss4:2.22><span>Sīlavantanti </span><span class="translation brahmali">Who is virtuous: </span></div><p><div class=verse-container id=pli-tv-bu-vb-ss4:2.23><span>pāṇātipātā paṭivirataṁ, adinnādānā paṭivirataṁ, musāvādā paṭivirataṁ. </span><span class="translation brahmali">one who refrains from killing living beings, who refrains from stealing, who refrains from lying. </span></div><p><div class=verse-container id=pli-tv-bu-vb-ss4:2.24><span>Brahmacārinti </span><span class="translation brahmali">Celibate: </span></div><p><div class=verse-container id=pli-tv-bu-vb-ss4:2.25><span>methunadhammā paṭivirataṁ. </span><span class="translation brahmali">one who refrains from sexual intercourse. </span></div><p><div class=verse-container id=pli-tv-bu-vb-ss4:2.26><span>Kalyāṇadhammo nāma </span><span class="translation brahmali">Of good character: </span></div><p><div class=verse-container id=pli-tv-bu-vb-ss4:2.27><span>tena ca sīlena tena ca brahmacariyena kalyāṇadhammo hoti. </span><span class="translation brahmali">he is one of good character because of that virtue and because of being celibate. </span></div><p><div class=verse-container id=pli-tv-bu-vb-ss4:2.28><span>Etena dhammenāti </span><span class="translation brahmali">In this way: </span></div><p><div class=verse-container id=pli-tv-bu-vb-ss4:2.29><span>methunadhammena. </span><span class="translation brahmali">with sexual intercourse. </span></div><p><div class=verse-container id=pli-tv-bu-vb-ss4:2.30><span>Paricareyyāti </span><span class="translation brahmali">Satisfies: </span></div><p><div class=verse-container id=pli-tv-bu-vb-ss4:2.31><span>abhirameyya. </span><span class="translation brahmali">gives pleasure to. </span></div><p><div class=verse-container id=pli-tv-bu-vb-ss4:2.32><span>Methunupasaṁhitenāti </span><span class="translation brahmali">If it is a reference to sexual intercourse: </span></div><p><div class=verse-container id=pli-tv-bu-vb-ss4:2.33><span>methunadhammappaṭisaṁyuttena. </span><span class="translation brahmali">if it is connected with the sexual act. </span></div><p><div class=verse-container id=pli-tv-bu-vb-ss4:2.34><span>Saṅghādisesoti </span><span class="translation brahmali">He commits an offense entailing suspension: </span></div><p><div class=verse-container id=pli-tv-bu-vb-ss4:2.35><span>…pe… tenapi vuccati “saṅghādiseso”ti. </span><span class="translation brahmali">… Therefore, too, it is called “an offense entailing suspension”. </span></div><p><div class=verse-container id=pli-tv-bu-vb-ss4:3.1.1><span>Itthī ca hoti itthisaññī sāratto ca. </span><span class="translation brahmali">It is a woman, he perceives her as a woman, and he has lust. </span></div><p><div class=verse-container id=pli-tv-bu-vb-ss4:3.1.2><span>Bhikkhu ca naṁ itthiyā santike attakāmapāricariyāya vaṇṇaṁ bhāsati, āpatti saṅghādisesassa. </span><span class="translation brahmali">If the monk encourages the woman to satisfy his own desires, he commits an offense entailing suspension. </span></div><p><div class=verse-container id=pli-tv-bu-vb-ss4:3.1.3><span>Itthī ca hoti vematiko …pe… </span><span class="translation brahmali">It is a woman, but he is unsure of it … </span></div><p><div class=verse-container id=pli-tv-bu-vb-ss4:3.1.4><span>paṇḍakasaññī … </span><span class="translation brahmali">It is a woman, but he perceives her as a paṇḍaka … </span></div><p><div class=verse-container id=pli-tv-bu-vb-ss4:3.1.5><span>purisasaññī … </span><span class="translation brahmali">It is a woman, but he perceives her as a man … </span></div><p><div class=verse-container id=pli-tv-bu-vb-ss4:3.1.6><span>tiracchānagatasaññī sāratto ca. </span><span class="translation brahmali">It is a woman, but he perceives her as an animal, and he has lust. </span></div><p><div class=verse-container id=pli-tv-bu-vb-ss4:3.1.7><span>Bhikkhu ca naṁ itthiyā santike attakāmapāricariyāya vaṇṇaṁ bhāsati, āpatti thullaccayassa. </span><span class="translation brahmali">If the monk encourages the woman to satisfy his own desires, he commits a serious offense. </span></div><p><div class=verse-container id=pli-tv-bu-vb-ss4:3.1.8><span>Paṇḍako ca hoti paṇḍakasaññī sāratto ca. </span><span class="translation brahmali">It is a paṇḍaka, he perceives him as a paṇḍaka, and he has lust. </span></div><p><div class=verse-container id=pli-tv-bu-vb-ss4:3.1.9><span>Bhikkhu ca naṁ paṇḍakassa santike attakāmapāricariyāya vaṇṇaṁ bhāsati, āpatti thullaccayassa. </span><span class="translation brahmali">If the monk encourages the paṇḍaka to satisfy his own desires, he commits a serious offense. </span></div><p><div class=verse-container id=pli-tv-bu-vb-ss4:3.1.10><span>Paṇḍako ca hoti vematiko …pe… </span><span class="translation brahmali">It is a paṇḍaka, but he is unsure of it … </span></div><p><div class=verse-container id=pli-tv-bu-vb-ss4:3.1.11><span>purisasaññī … </span><span class="translation brahmali">It is a paṇḍaka, but he perceives him as a man … </span></div><p><div class=verse-container id=pli-tv-bu-vb-ss4:3.1.12><span>tiracchānagatasaññī … </span><span class="translation brahmali">It is a paṇḍaka, but he perceives him as an animal … </span></div><p><div class=verse-container id=pli-tv-bu-vb-ss4:3.1.13><span>itthisaññī sāratto ca. </span><span class="translation brahmali">It is a paṇḍaka, but he perceives him as a woman, and he has lust. </span></div><p><div class=verse-container id=pli-tv-bu-vb-ss4:3.1.14><span>Bhikkhu ca naṁ paṇḍakassa santike attakāmapāricariyāya vaṇṇaṁ bhāsati, āpatti dukkaṭassa. </span><span class="translation brahmali">If the monk encourages the paṇḍaka to satisfy his own desires, he commits an offense of wrong conduct. </span></div><p><div class=verse-container id=pli-tv-bu-vb-ss4:3.1.15><span>Puriso ca hoti </span><span class="translation brahmali">It is a man … </span></div><p><div class=verse-container id=pli-tv-bu-vb-ss4:3.1.16><span>…pe… </span><span class="translation brahmali">… (To be expanded as above with appropriate adjustments.) … </span></div><p><div class=verse-container id=pli-tv-bu-vb-ss4:3.1.17><span>tiracchānagato ca hoti tiracchānagatasaññī …pe… </span><span class="translation brahmali">It is an animal, he perceives it as an animal … </span></div><p><div class=verse-container id=pli-tv-bu-vb-ss4:3.1.18><span>vematiko … </span><span class="translation brahmali">It is an animal, but he is unsure of it … </span></div><p><div class=verse-container id=pli-tv-bu-vb-ss4:3.1.19><span>itthisaññī … </span><span class="translation brahmali">It is an animal, but he perceives it as a woman … </span></div><p><div class=verse-container id=pli-tv-bu-vb-ss4:3.1.20><span>paṇḍakasaññī … </span><span class="translation brahmali">It is an animal, but he perceives it as a paṇḍaka … </span></div><p><div class=verse-container id=pli-tv-bu-vb-ss4:3.1.21><span>purisasaññī sāratto ca. </span><span class="translation brahmali">It is an animal, but he perceives it as a man, and he has lust. </span></div><p><div class=verse-container id=pli-tv-bu-vb-ss4:3.1.22><span>Bhikkhu ca naṁ tiracchānagatassa santike attakāmapāricariyāya vaṇṇaṁ bhāsati, āpatti dukkaṭassa. </span><span class="translation brahmali">If the monk encourages the animal to satisfy his own desires, he commits an offense of wrong conduct. </span></div><p><div class=verse-container id=pli-tv-bu-vb-ss4:3.1.23.1><span>Dve itthiyo dvinnaṁ itthīnaṁ itthisaññī sāratto ca. </span><span class="translation brahmali">It is two women, he perceives them both as women, and he has lust. </span></div><p><div class=verse-container id=pli-tv-bu-vb-ss4:3.1.24><span>Bhikkhu ca naṁ dvinnaṁ itthīnaṁ santike attakāmapāricariyāya vaṇṇaṁ bhāsati, āpatti dvinnaṁ saṅghādisesānaṁ. </span><span class="translation brahmali">If the monk encourages both women to satisfy his own desires, he commits two offenses entailing suspension. </span></div><p><div class=verse-container id=pli-tv-bu-vb-ss4:3.1.25><span>…pe… </span><span class="translation brahmali">(To be expanded as in Bu Ss 2:3.2.4–Bu Ss 2:3.2.26, with appropriate substitutions.) </span></div><p><div class=verse-container id=pli-tv-bu-vb-ss4:3.1.26.1><span>Itthī ca paṇḍako ca ubhinnaṁ itthisaññī sāratto ca. </span><span class="translation brahmali">It is a woman and a paṇḍaka, but he perceives both as women, and he has lust. </span></div><p><div class=verse-container id=pli-tv-bu-vb-ss4:3.1.27><span>Bhikkhu ca naṁ ubhinnaṁ santike attakāmapāricariyāya vaṇṇaṁ bhāsati, āpatti saṅghādisesena dukkaṭassa. </span><span class="translation brahmali">If the monk encourages both of them to satisfy his own desires, he commits one offense entailing suspension and one offense of wrong conduct. </span></div><p><div class=verse-container id=pli-tv-bu-vb-ss4:3.1.28><span>…pe… </span><span class="translation brahmali">(To be expanded as in Bu Ss 2:3.3.4–Bu Ss 2:3.3.61, with appropriate substitutions.) </span></div><p><div class=verse-container id=pli-tv-bu-vb-ss4:3.2.1><span>Anāpatti—</span><span class="translation brahmali">There is no offense: </span></div><p><div class=verse-container id=pli-tv-bu-vb-ss4:3.2.2><span>“cīvarapiṇḍapātasenāsanagilānappaccayabhesajjaparikkhārena upaṭṭhahā”ti bhaṇati, </span><span class="translation brahmali">if he says, “Support us with robe-cloth, almsfood, dwellings, and medicinal supplies;” </span></div><p><div class=verse-container id=pli-tv-bu-vb-ss4:3.2.3><span>ummattakassa </span><span class="translation brahmali">if he is insane; </span></div><p><div class=verse-container id=pli-tv-bu-vb-ss4:3.2.4><span>ādikammikassāti. </span><span class="translation brahmali">if he is the first offender. </span></div><p><div class=verse-container id=pli-tv-bu-vb-ss4:3.2.5><span>4.1. Vinītavatthuuddānagāthā </span><span class="translation brahmali">Summary verses of case studies </span></div><p><div class=verse-container id=pli-tv-bu-vb-ss4:3.2.6><span>Kathaṁ vañjhā labhe puttaṁ, </span><span class="translation brahmali">“How a barren woman, may she have a child, </span></div><p><div class=verse-container id=pli-tv-bu-vb-ss4:3.2.7><span>Piyā ca subhagā siyaṁ; </span><span class="translation brahmali">And dear to, may I be fortunate; </span></div><p><div class=verse-container id=pli-tv-bu-vb-ss4:3.2.8><span>Kiṁ dajjaṁ kenupaṭṭheyyaṁ, </span><span class="translation brahmali">What may I give, how may I support, </span></div><p><div class=verse-container id=pli-tv-bu-vb-ss4:3.2.9><span>Kathaṁ gaccheyyaṁ suggatinti. </span><span class="translation brahmali">How may I get a good rebirth.” </span></div><p><div class=verse-container id=pli-tv-bu-vb-ss4:4.1.0><span>4.2. Vinītavatthu </span><span class="translation brahmali">Case studies </span></div><p><div class=verse-container id=pli-tv-bu-vb-ss4:4.1.1><span>Tena kho pana samayena aññatarā vañjhā itthī kulūpakaṁ bhikkhuṁ etadavoca—</span><span class="translation brahmali">On one occasion a barren woman said to a monk who associated with her family, </span></div><p><div class=verse-container id=pli-tv-bu-vb-ss4:4.1.2><span>“kathāhaṁ, bhante, vijāyeyyan”ti? </span><span class="translation brahmali">“Sir, how can I get pregnant?” </span></div><p><div class=verse-container id=pli-tv-bu-vb-ss4:4.1.3><span>“Tena hi, bhagini, aggadānaṁ dehī”ti. </span><span class="translation brahmali">“Well, Sister, give the highest gift.” </span></div><p><div class=verse-container id=pli-tv-bu-vb-ss4:4.1.4><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.1.5><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.1.6><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.1.7><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.2.1><span>Tena kho pana samayena aññatarā vijāyinī itthī kulūpakaṁ bhikkhuṁ etadavoca—</span><span class="translation brahmali">On one occasion a fertile woman said to a monk who associated with her family, </span></div><p><div class=verse-container id=pli-tv-bu-vb-ss4:4.2.2><span>“kathāhaṁ, bhante, puttaṁ labheyyan”ti? </span><span class="translation brahmali">“Sir, how can I get a child?” </span></div><p><div class=verse-container id=pli-tv-bu-vb-ss4:4.2.3><span>“Tena hi, bhagini, aggadānaṁ dehī”ti. </span><span class="translation brahmali">“Well, Sister, give the highest gift.” </span></div><p><div class=verse-container id=pli-tv-bu-vb-ss4:4.2.4><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.2.5><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.2.6><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.2.7><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.3.1><span>Tena kho pana samayena aññatarā itthī kulūpakaṁ bhikkhuṁ etadavoca—</span><span class="translation brahmali">On one occasion a woman said to a monk who associated with her family, </span></div><p><div class=verse-container id=pli-tv-bu-vb-ss4:4.3.2><span>“kathāhaṁ, bhante, sāmikassa piyā assan”ti? </span><span class="translation brahmali">“Sir, how can I get my husband to love me?” </span></div><p><div class=verse-container id=pli-tv-bu-vb-ss4:4.3.3><span>“Tena hi, bhagini, aggadānaṁ dehī”ti. </span><span class="translation brahmali">“Well, Sister, give the highest gift.” </span></div><p><div class=verse-container id=pli-tv-bu-vb-ss4:4.3.4><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.3.5><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.3.6><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.3.7><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.3.8><span>Tena kho pana samayena aññatarā itthī kulūpakaṁ bhikkhuṁ etadavoca—</span><span class="translation brahmali">On one occasion a woman said to a monk who associated with her family, </span></div><p><div class=verse-container id=pli-tv-bu-vb-ss4:4.3.9><span>“kathāhaṁ, bhante, subhagā assan”ti? </span><span class="translation brahmali">“Sir, how can I become more fortunate?” </span></div><p><div class=verse-container id=pli-tv-bu-vb-ss4:4.3.10><span>“Tena hi, bhagini, aggadānaṁ dehī”ti. </span><span class="translation brahmali">“Well, Sister, give the highest gift.” </span></div><p><div class=verse-container id=pli-tv-bu-vb-ss4:4.3.11><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.3.12><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.3.13><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.3.14><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.4.1><span>Tena kho pana samayena aññatarā itthī kulūpakaṁ bhikkhuṁ etadavoca—</span><span class="translation brahmali">On one occasion a woman said to a monk who associated with her family, </span></div><p><div class=verse-container id=pli-tv-bu-vb-ss4:4.4.2><span>“kyāhaṁ, bhante, ayyassa dajjāmī”ti? </span><span class="translation brahmali">“Sir, what may I give you?” </span></div><p><div class=verse-container id=pli-tv-bu-vb-ss4:4.4.3><span>“Aggadānaṁ, bhaginī”ti. </span><span class="translation brahmali">“The highest gift, Sister.” </span></div><p><div class=verse-container id=pli-tv-bu-vb-ss4:4.4.4><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.4.5><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.4.6><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.4.7><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.5.1><span>Tena kho pana samayena aññatarā itthī kulūpakaṁ bhikkhuṁ etadavoca—</span><span class="translation brahmali">On one occasion a woman said to a monk who associated with her family, </span></div><p><div class=verse-container id=pli-tv-bu-vb-ss4:4.5.2><span>“kenāhaṁ, bhante, ayyaṁ upaṭṭhemī”ti? </span><span class="translation brahmali">“Sir, how may I support you?” </span></div><p><div class=verse-container id=pli-tv-bu-vb-ss4:4.5.3><span>“Aggadānena, bhaginī”ti. </span><span class="translation brahmali">“With the highest gift, Sister.” </span></div><p><div class=verse-container id=pli-tv-bu-vb-ss4:4.5.4><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.5.5><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.5.6><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.5.7><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.6.1><span>Tena kho pana samayena aññatarā itthī kulūpakaṁ bhikkhuṁ etadavoca—</span><span class="translation brahmali">On one occasion a woman said to a monk who associated with her family, </span></div><p><div class=verse-container id=pli-tv-bu-vb-ss4:4.6.2><span>“kathāhaṁ, bhante, sugatiṁ gaccheyyan”ti? </span><span class="translation brahmali">“Sir, how can I get a good rebirth?” </span></div><p><div class=verse-container id=pli-tv-bu-vb-ss4:4.6.3><span>“Tena hi, bhagini, aggadānaṁ dehī”ti. </span><span class="translation brahmali">“Well, Sister, give the highest gift.” </span></div><p><div class=verse-container id=pli-tv-bu-vb-ss4:4.6.4><span>“Kiṁ, bhante, aggadānan”ti? </span><span class="translation brahmali">“What’s that?” </span></div><p><div class=verse-container id=pli-tv-bu-vb-ss4:4.6.5><span>“Methunadhamman”ti. </span><span class="translation brahmali">“Sexual intercourse.” </span></div><p><div class=verse-container id=pli-tv-bu-vb-ss4:4.6.6><span>Tassa kukkuccaṁ ahosi …pe… </span><span class="translation brahmali">He became anxious … </span></div><p><div class=verse-container id=pli-tv-bu-vb-ss4:4.6.7><span>“āpattiṁ tvaṁ, bhikkhu, āpanno saṅghādisesan”ti. </span><span class="translation brahmali">“You’ve committed an offense entailing suspension.” </span></div><p><div class=verse-container id=pli-tv-bu-vb-ss4:4.6.8><span>Attakāmapāricariyasikkhāpadaṁ niṭṭhitaṁ catutthaṁ. </span><span class="translation brahmali">The training rule on satisfying one’s own desires, the fourth, is finished. </span></div><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-ss/pli-tv-bu-vb-ss0003.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-ss/pli-tv-bu-vb-ss0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>