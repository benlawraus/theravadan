<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/vinaya.html> Vinayapiṭaka </a><li><a href=/canon/en/pli/ms/vinaya/pli-tv-bu-vb.html> Bhikkhu Vibhaṅga </a><li><a href=/canon/en/pli/ms/vinaya/pli-tv-bu-vb/pli-tv-bu-vb-ss.html> Saṅghādisesa </a></ul></nav><main class=container><p>From: <span class=brahmali> Bhikkhu Brahmali </span><div class=flex-between><a href=/canon/en/pli/ms/vinaya/pli-tv-bu-vb/pli-tv-bu-vb-ss/pli-tv-bu-vb-ss0006.html>Previous</a><a href=/canon/en/pli/ms/vinaya/pli-tv-bu-vb/pli-tv-bu-vb-ss/pli-tv-bu-vb-ss0008.html>Next</a></div><p id=pli-tv-bu-vb-ss7:0.1><span class=root>Theravāda Vinaya </span><br> <span class=brahmali>Theravāda Collection on Monastic Law </span><br><p id=pli-tv-bu-vb-ss7:0.2><span class=root>Mahāvibhaṅga </span><br> <span class=brahmali>The Great Analysis </span><br><p id=pli-tv-bu-vb-ss7:0.3><span class=root>Saṅghādisesakaṇḍa </span><br> <span class=brahmali>The chapter on offenses entailing suspension </span><br><p id=pli-tv-bu-vb-ss7:0.4><span class="root big-bold">7. Vihārakārasikkhāpada </span><br> <span class=brahmali>7. The training rule on building dwellings </span><br><p id=pli-tv-bu-vb-ss7:1.1><span class=root>Tena samayena buddho bhagavā kosambiyaṁ viharati ghositārāme. </span><br> <span class=brahmali>At one time when the Buddha was staying at Kosambī in Ghosita’s Monastery, </span><br><p id=pli-tv-bu-vb-ss7:1.2><span class=root>Tena kho pana samayena āyasmato channassa upaṭṭhāko gahapati āyasmantaṁ channaṁ etadavoca—</span><br> <span class=brahmali>a householder who was a supporter of Venerable Channa said to him, </span><br><p id=pli-tv-bu-vb-ss7:1.3><span class=root>“vihāravatthuṁ, bhante, jānāhi ayyassa vihāraṁ kārāpessāmī”ti. </span><br> <span class=brahmali>“I’ll have a dwelling built for you, venerable, if you would find a site for it.” </span><br><p id=pli-tv-bu-vb-ss7:1.4><span class=root>Atha kho āyasmā channo vihāravatthuṁ sodhento aññataraṁ cetiyarukkhaṁ chedāpesi gāmapūjitaṁ nigamapūjitaṁ nagarapūjitaṁ janapadapūjitaṁ raṭṭhapūjitaṁ. </span><br> <span class=brahmali>While Venerable Channa was clearing a site for that dwelling, he felled a tree that served as a shrine and was revered by village, town, district, and kingdom. </span><br><p id=pli-tv-bu-vb-ss7:1.5><span class=root>Manussā ujjhāyanti khiyyanti vipācenti—</span><br> <span class=brahmali>People complained and criticized him, </span><br><p id=pli-tv-bu-vb-ss7:1.6><span class=root>“kathañhi nāma samaṇā sakyaputtiyā cetiyarukkhaṁ chedāpessanti gāmapūjitaṁ nigamapūjitaṁ nagarapūjitaṁ janapadapūjitaṁ raṭṭhapūjitaṁ. </span><br> <span class=brahmali>“How could the Sakyan monastics fell a tree that serves as a shrine and is revered by village, town, district, and kingdom? </span><br><p id=pli-tv-bu-vb-ss7:1.7><span class=root>Ekindriyaṁ samaṇā sakyaputtiyā jīvaṁ viheṭhentī”ti. </span><br> <span class=brahmali>They are hurting one-sensed life.” </span><br><p id=pli-tv-bu-vb-ss7:1.8><span class=root>Assosuṁ kho bhikkhū tesaṁ manussānaṁ ujjhāyantānaṁ khiyyantānaṁ vipācentānaṁ. </span><br> <span class=brahmali>The monks heard the criticism of those people, </span><br><p id=pli-tv-bu-vb-ss7:1.9><span class=root>Ye te bhikkhū appicchā …pe… te ujjhāyanti khiyyanti vipācenti—</span><br> <span class=brahmali>and the monks of few desires complained and criticized </span><br><p id=pli-tv-bu-vb-ss7:1.10><span class=root>“kathañhi nāma āyasmā channo cetiyarukkhaṁ chedāpessati gāmapūjitaṁ …pe… raṭṭhapūjitan”ti. </span><br> <span class=brahmali>Venerable Channa in the same way. </span><br><p id=pli-tv-bu-vb-ss7:1.11><span class=root>Atha kho te bhikkhū āyasmantaṁ channaṁ anekapariyāyena vigarahitvā bhagavato etamatthaṁ ārocesuṁ …pe… </span><br> <span class=brahmali>After rebuking Venerable Channa in many ways, they told the Buddha. Soon afterwards he had the Sangha gathered and questioned Channa: </span><br><p id=pli-tv-bu-vb-ss7:1.12><span class=root>“saccaṁ kira tvaṁ, channa, cetiyarukkhaṁ chedāpesi gāmapūjitaṁ …pe… raṭṭhapūjitan”ti? </span><br> <span class=brahmali>“Is it true, Channa, that you did this?” </span><br><p id=pli-tv-bu-vb-ss7:1.13><span class=root>“Saccaṁ, bhagavā”ti. </span><br> <span class=brahmali>“It’s true, sir.” </span><br><p id=pli-tv-bu-vb-ss7:1.14><span class=root>Vigarahi buddho bhagavā …pe… </span><br> <span class=brahmali>The Buddha rebuked him … </span><br><p id=pli-tv-bu-vb-ss7:1.15><span class=root>kathañhi nāma tvaṁ, moghapurisa, cetiyarukkhaṁ chedāpessasi gāmapūjitaṁ nigamapūjitaṁ nagarapūjitaṁ janapadapūjitaṁ raṭṭhapūjitaṁ. </span><br> <span class=brahmali>“Foolish man, how could you do this? </span><br><p id=pli-tv-bu-vb-ss7:1.16><span class=root>Jīvasaññino hi, moghapurisa, manussā rukkhasmiṁ. </span><br> <span class=brahmali>People perceive trees as conscious. </span><br><p id=pli-tv-bu-vb-ss7:1.17><span class=root>Netaṁ, moghapurisa, appasannānaṁ vā pasādāya …pe… </span><br> <span class=brahmali>This will affect people’s confidence …” … </span><br><p id=pli-tv-bu-vb-ss7:1.18><span class=root>evañca pana, bhikkhave, imaṁ sikkhāpadaṁ uddiseyyātha—</span><br> <span class=brahmali>“And, monks, this training rule should be recited like this: </span><br><p id=pli-tv-bu-vb-ss7:1.19.1><span class=root>“Mahallakaṁ pana bhikkhunā vihāraṁ kārayamānena sassāmikaṁ attuddesaṁ bhikkhū abhinetabbā vatthudesanāya. </span><br> <span class=brahmali>‘When a monk builds a large dwelling with a sponsoring owner and intended for himself, </span><br><p id=pli-tv-bu-vb-ss7:1.20><span class=root>Tehi bhikkhūhi vatthu desetabbaṁ anārambhaṁ saparikkamanaṁ. </span><br> <span class=brahmali>he must have monks approve a site where no harm will be done and which has space on all sides. </span><br><p id=pli-tv-bu-vb-ss7:1.21><span class=root>Sārambhe ce bhikkhu vatthusmiṁ aparikkamane mahallakaṁ vihāraṁ kāreyya bhikkhū vā anabhineyya vatthudesanāya, saṅghādiseso”ti. </span><br> <span class=brahmali>If a monk builds a large dwelling on a site where harm will be done and which lacks space on all sides, or he does not have monks approve the site, he commits an offense entailing suspension.’” </span><br><p id=pli-tv-bu-vb-ss7:2.1><span class=root>Mahallako nāma vihāro </span><br> <span class=brahmali>A large dwelling: </span><br><p id=pli-tv-bu-vb-ss7:2.2><span class=root>sassāmiko vuccati. </span><br> <span class=brahmali>one with a sponsoring owner is what is meant. </span><br><p id=pli-tv-bu-vb-ss7:2.3><span class=root>Vihāro nāma </span><br> <span class=brahmali>Dwelling: </span><br><p id=pli-tv-bu-vb-ss7:2.4><span class=root>ullitto vā hoti avalitto vā ullittāvalitto vā. </span><br> <span class=brahmali>plastered inside or plastered outside or plastered both inside and outside. </span><br><p id=pli-tv-bu-vb-ss7:2.5><span class=root>Kārayamānenāti </span><br> <span class=brahmali>Builds: </span><br><p id=pli-tv-bu-vb-ss7:2.6><span class=root>karonto vā kārāpento vā. </span><br> <span class=brahmali>building it himself or having it built. </span><br><p id=pli-tv-bu-vb-ss7:2.7><span class=root>Sassāmikanti </span><br> <span class=brahmali>With a sponsoring owner: </span><br><p id=pli-tv-bu-vb-ss7:2.8><span class=root>añño koci sāmiko hoti itthī vā puriso vā gahaṭṭho vā pabbajito vā. </span><br> <span class=brahmali>there is another owner, either a woman or a man, either a lay person or one gone forth. </span><br><p id=pli-tv-bu-vb-ss7:2.9><span class=root>Attuddesanti </span><br> <span class=brahmali>Intended for himself: </span><br><p id=pli-tv-bu-vb-ss7:2.10><span class=root>attano atthāya. </span><br> <span class=brahmali>for his own use. </span><br><p id=pli-tv-bu-vb-ss7:2.11><span class=root>Bhikkhū abhinetabbā vatthudesanāyāti </span><br> <span class=brahmali>He must have monks approve a site: </span><br><p id=pli-tv-bu-vb-ss7:2.12><span class=root>tena vihārakārakena bhikkhunā vihāravatthuṁ sodhetvā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—</span><br> <span class=brahmali>the monk who wants to build a dwelling should clear a site. He should then approach the Sangha, put his upper robe over one shoulder, pay respect at the feet of the senior monks, squat on his heels, raise his joined palms, and say: </span><br><p id=pli-tv-bu-vb-ss7:2.13><span class=root>“ahaṁ, bhante, mahallakaṁ vihāraṁ kattukāmo sassāmikaṁ attuddesaṁ. </span><br> <span class=brahmali>“Venerables, I want to build a large dwelling with a sponsoring owner and intended for myself. </span><br><p id=pli-tv-bu-vb-ss7:2.14><span class=root>Sohaṁ, bhante, saṅghaṁ vihāravatthuolokanaṁ yācāmī”ti. </span><br> <span class=brahmali>I request the Sangha to inspect the site for the dwelling.” </span><br><p id=pli-tv-bu-vb-ss7:2.15><span class=root>Dutiyampi yācitabbā. </span><br> <span class=brahmali>He should make his request a second </span><br><p id=pli-tv-bu-vb-ss7:2.16><span class=root>Tatiyampi yācitabbā. </span><br> <span class=brahmali>and a third time. </span><br><p id=pli-tv-bu-vb-ss7:2.17><span class=root>Sace sabbo saṅgho ussahati vihāravatthuṁ oloketuṁ sabbena saṅghena oloketabbaṁ. </span><br> <span class=brahmali>If the whole Sangha is able to inspect the site, they should all go. </span><br><p id=pli-tv-bu-vb-ss7:2.18><span class=root>No ce sabbo saṅgho ussahati vihāravatthuṁ oloketuṁ, </span><br> <span class=brahmali>If the whole Sangha is unable to inspect the site, </span><br><p id=pli-tv-bu-vb-ss7:2.19><span class=root>ye tattha honti bhikkhū byattā paṭibalā sārambhaṁ anārambhaṁ saparikkamanaṁ aparikkamanaṁ jānituṁ te yācitvā sammannitabbā. </span><br> <span class=brahmali>then those monks there who are competent and capable—who know where harm will be done and where no harm will be done, who know what is meant by space on all sides and a lack of space on all sides—should be asked and then appointed. </span><br><p id=pli-tv-bu-vb-ss7:2.20><span class=root>“Evañca pana, bhikkhave, sammannitabbā. </span><br> <span class=brahmali>“And, monks, they should be appointed like this. </span><br><p id=pli-tv-bu-vb-ss7:2.21><span class=root>Byattena bhikkhunā paṭibalena saṅgho ñāpetabbo—</span><br> <span class=brahmali>A competent and capable monk should inform the Sangha: </span><br><p id=pli-tv-bu-vb-ss7:2.22><span class=root>‘Suṇātu me, bhante, saṅgho. </span><br> <span class=brahmali>‘Please, venerables, I ask the Sangha to listen. </span><br><p id=pli-tv-bu-vb-ss7:2.23><span class=root>Ayaṁ itthannāmo bhikkhu mahallakaṁ vihāraṁ kattukāmo sassāmikaṁ attuddesaṁ. </span><br> <span class=brahmali>Monk so-and-so wants to build a large dwelling with a sponsoring owner and intended for himself. </span><br><p id=pli-tv-bu-vb-ss7:2.24><span class=root>So saṅghaṁ vihāravatthuolokanaṁ yācati. </span><br> <span class=brahmali>He is requesting the Sangha to inspect the site for that dwelling. </span><br><p id=pli-tv-bu-vb-ss7:2.25><span class=root>Yadi saṅghassa pattakallaṁ, saṅgho itthannāmañca itthannāmañca bhikkhū sammanneyya itthannāmassa bhikkhuno vihāravatthuṁ oloketuṁ. </span><br> <span class=brahmali>If the Sangha is ready, it should appoint monk so-and-so and monk so-and-so to inspect the site for the dwelling of monk-so-and-so. </span><br><p id=pli-tv-bu-vb-ss7:2.26><span class=root>Esā ñatti. </span><br> <span class=brahmali>This is the motion. </span><br><p id=pli-tv-bu-vb-ss7:2.27><span class=root>Suṇātu me, bhante, saṅgho. </span><br> <span class=brahmali>Please, venerables, I ask the Sangha to listen. </span><br><p id=pli-tv-bu-vb-ss7:2.28><span class=root>Ayaṁ itthannāmo bhikkhu mahallakaṁ vihāraṁ kattukāmo sassāmikaṁ attuddesaṁ. </span><br> <span class=brahmali>Monk so-and-so wants to build a large dwelling with a sponsoring owner and intended for himself. </span><br><p id=pli-tv-bu-vb-ss7:2.29><span class=root>So saṅghaṁ vihāravatthuolokanaṁ yācati. </span><br> <span class=brahmali>He is requesting the Sangha to inspect the site for that dwelling. </span><br><p id=pli-tv-bu-vb-ss7:2.30><span class=root>Saṅgho itthannāmañca itthannāmañca bhikkhū sammannati itthannāmassa bhikkhuno vihāravatthuṁ oloketuṁ. </span><br> <span class=brahmali>The Sangha appoints monk so-and-so and monk so-and-so to inspect the site for the dwelling of monk-so-and-so. </span><br><p id=pli-tv-bu-vb-ss7:2.31><span class=root>Yassāyasmato khamati itthannāmassa ca itthannāmassa ca bhikkhūnaṁ sammuti itthannāmassa bhikkhuno vihāravatthuṁ oloketuṁ, so tuṇhassa; </span><br> <span class=brahmali>Any monk who approves of appointing monk so-and-so and monk so-and-so to inspect the site for the dwelling of monk-so-and-so should remain silent. </span><br><p id=pli-tv-bu-vb-ss7:2.32><span class=root>yassa nakkhamati, so bhāseyya. </span><br> <span class=brahmali>Any monk who doesn’t approve should speak up. </span><br><p id=pli-tv-bu-vb-ss7:2.33><span class=root>Sammatā saṅghena itthannāmo ca itthannāmo ca bhikkhū itthannāmassa bhikkhuno vihāravatthuṁ oloketuṁ. </span><br> <span class=brahmali>The Sangha has appointed monk so-and-so and monk so-and-so to inspect the site for the dwelling of monk so-and-so. </span><br><p id=pli-tv-bu-vb-ss7:2.34><span class=root>Khamati saṅghassa, tasmā tuṇhī, </span><br> <span class=brahmali>The Sangha approves and is therefore silent. </span><br><p id=pli-tv-bu-vb-ss7:2.35><span class=root>evametaṁ dhārayāmī’”ti. </span><br> <span class=brahmali>I’ll remember it thus.’ </span><br><p id=pli-tv-bu-vb-ss7:2.36><span class=root>Tehi sammatehi bhikkhūhi tattha gantvā vihāravatthu oloketabbaṁ; </span><br> <span class=brahmali>The appointed monks should go and inspect the site for the dwelling </span><br><p id=pli-tv-bu-vb-ss7:2.37><span class=root>sārambhaṁ anārambhaṁ saparikkamanaṁ aparikkamanaṁ jānitabbaṁ. </span><br> <span class=brahmali>to find out if any harm will be done and if it has space on all sides. </span><br><p id=pli-tv-bu-vb-ss7:2.38><span class=root>Sace sārambhaṁ hoti aparikkamanaṁ, </span><br> <span class=brahmali>If harm will be done or it lacks space on all sides, they should say, </span><br><p id=pli-tv-bu-vb-ss7:2.39><span class=root>“māyidha karī”ti vattabbo. </span><br> <span class=brahmali>‘Don’t build here.’ </span><br><p id=pli-tv-bu-vb-ss7:2.40><span class=root>Sace anārambhaṁ hoti saparikkamanaṁ, saṅghassa ārocetabbaṁ—</span><br> <span class=brahmali>If no harm will be done and it has space on all sides, they should inform the Sangha: </span><br><p id=pli-tv-bu-vb-ss7:2.41><span class=root>“anārambhaṁ saparikkamanan”ti. </span><br> <span class=brahmali>‘No harm will be done and it has space on all sides.’ </span><br><p id=pli-tv-bu-vb-ss7:2.42><span class=root>Tena vihārakārakena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—</span><br> <span class=brahmali>The monk who wants to build the dwelling should then approach the Sangha, arrange his upper robe over one shoulder, pay respect at the feet of the senior monks, squat on his heels, raise his joined palms, and say: </span><br><p id=pli-tv-bu-vb-ss7:2.43><span class=root>“ahaṁ, bhante, mahallakaṁ vihāraṁ kattukāmo sassāmikaṁ attuddesaṁ. </span><br> <span class=brahmali>‘Venerables, I want to build a large dwelling with a sponsoring owner and intended for myself. </span><br><p id=pli-tv-bu-vb-ss7:2.44><span class=root>Sohaṁ, bhante, saṅghaṁ vihāravatthudesanaṁ yācāmī”ti. </span><br> <span class=brahmali>I request the Sangha to approve the site for the dwelling.’ </span><br><p id=pli-tv-bu-vb-ss7:2.45><span class=root>Dutiyampi yācitabbā. </span><br> <span class=brahmali>He should make his request a second </span><br><p id=pli-tv-bu-vb-ss7:2.46><span class=root>Tatiyampi yācitabbā. </span><br> <span class=brahmali>and a third time. </span><br><p id=pli-tv-bu-vb-ss7:2.47><span class=root>Byattena bhikkhunā paṭibalena saṅgho ñāpetabbo—</span><br> <span class=brahmali>A competent and capable monk should then inform the Sangha: </span><br><p id=pli-tv-bu-vb-ss7:2.48><span class=root>“Suṇātu me, bhante, saṅgho. </span><br> <span class=brahmali>‘Please, venerables, I ask the Sangha to listen. </span><br><p id=pli-tv-bu-vb-ss7:2.49><span class=root>Ayaṁ itthannāmo bhikkhu mahallakaṁ vihāraṁ kattukāmo sassāmikaṁ attuddesaṁ. </span><br> <span class=brahmali>Monk so-and-so wants to build a large dwelling with a sponsoring owner and intended for himself. </span><br><p id=pli-tv-bu-vb-ss7:2.50><span class=root>So saṅghaṁ vihāravatthudesanaṁ yācati. </span><br> <span class=brahmali>He is requesting the Sangha to approve the site for that dwelling. </span><br><p id=pli-tv-bu-vb-ss7:2.51><span class=root>Yadi saṅghassa pattakallaṁ, saṅgho itthannāmassa bhikkhuno vihāravatthuṁ deseyya. </span><br> <span class=brahmali>If the Sangha is ready, it should approve the site for the dwelling of monk-so-and-so. </span><br><p id=pli-tv-bu-vb-ss7:2.52><span class=root>Esā ñatti. </span><br> <span class=brahmali>This is the motion. </span><br><p id=pli-tv-bu-vb-ss7:2.53><span class=root>Suṇātu me, bhante, saṅgho. </span><br> <span class=brahmali>Please, venerables, I ask the Sangha to listen. </span><br><p id=pli-tv-bu-vb-ss7:2.54><span class=root>Ayaṁ itthannāmo bhikkhu mahallakaṁ vihāraṁ kattukāmo sassāmikaṁ attuddesaṁ. </span><br> <span class=brahmali>Monk so-and-so wants to build a large dwelling with a sponsoring owner and intended for himself. </span><br><p id=pli-tv-bu-vb-ss7:2.55><span class=root>So saṅghaṁ vihāravatthudesanaṁ yācati. </span><br> <span class=brahmali>He is requesting the Sangha to approve the site for that dwelling. </span><br><p id=pli-tv-bu-vb-ss7:2.56><span class=root>Saṅgho itthannāmassa bhikkhuno vihāravatthuṁ deseti. </span><br> <span class=brahmali>The Sangha approves the site for the dwelling of monk so-and-so. </span><br><p id=pli-tv-bu-vb-ss7:2.57><span class=root>Yassāyasmato khamati itthannāmassa bhikkhuno vihāravatthussa desanā, so tuṇhassa; </span><br> <span class=brahmali>Any monk who agrees to approving the site for the dwelling of monk-so-and-so should remain silent. </span><br><p id=pli-tv-bu-vb-ss7:2.58><span class=root>yassa nakkhamati, so bhāseyya. </span><br> <span class=brahmali>Any monk who doesn’t agree should speak up. </span><br><p id=pli-tv-bu-vb-ss7:2.59><span class=root>Desitaṁ saṅghena itthannāmassa bhikkhuno vihāravatthu. </span><br> <span class=brahmali>The Sangha has approved the site for the dwelling of monk so-and-so. </span><br><p id=pli-tv-bu-vb-ss7:2.60><span class=root>Khamati saṅghassa, tasmā tuṇhī, </span><br> <span class=brahmali>The Sangha approves and is therefore silent. </span><br><p id=pli-tv-bu-vb-ss7:2.61><span class=root>evametaṁ dhārayāmī”ti. </span><br> <span class=brahmali>I’ll remember it thus.’” </span><br><p id=pli-tv-bu-vb-ss7:2.62><span class=root>Sārambhaṁ nāma </span><br> <span class=brahmali>Where harm will be done: </span><br><p id=pli-tv-bu-vb-ss7:2.63><span class=root>kipillikānaṁ vā āsayo hoti, upacikānaṁ vā āsayo hoti, undūrānaṁ vā …pe… ahīnaṁ vā … vicchikānaṁ vā … satapadīnaṁ vā … hatthīnaṁ vā … assānaṁ vā … sīhānaṁ vā … byagghānaṁ vā … dīpīnaṁ vā … acchānaṁ vā … taracchānaṁ vā āsayo hoti, yesaṁ kesañci tiracchānagatānaṁ pāṇānaṁ āsayo hoti, </span><br> <span class=brahmali>it is the abode of ants, termites, rats, snakes, scorpions, centipedes, elephants, horses, lions, tigers, leopards, bears, or hyenas, or any other animal; </span><br><p id=pli-tv-bu-vb-ss7:2.64><span class=root>pubbaṇṇanissitaṁ vā hoti, aparaṇṇanissitaṁ vā hoti, abbhāghātanissitaṁ vā hoti, āghātananissitaṁ vā hoti, susānanissitaṁ vā hoti, uyyānanissitaṁ vā hoti, rājavatthunissitaṁ vā hoti, hatthisālānissitaṁ vā hoti, assasālānissitaṁ vā hoti, bandhanāgāranissitaṁ vā hoti, pānāgāranissitaṁ vā hoti, sūnanissitaṁ vā hoti, racchānissitaṁ vā hoti, caccaranissitaṁ vā hoti, sabhānissitaṁ vā hoti, saṁsaraṇanissitaṁ vā hoti. </span><br> <span class=brahmali>or it is bordering on a field of grain, a field of vegetables, a place of slaughter, a place of execution, a charnel ground, a park, a royal property, an elephant stable, a horse stable, a prison, a bar, a slaughterhouse, a street, a crossroads, a public meeting hall, or a cul-de-sac—</span><br><p id=pli-tv-bu-vb-ss7:2.65><span class=root>Etaṁ sārambhaṁ nāma. </span><br> <span class=brahmali>this is called “where harm will be done”. </span><br><p id=pli-tv-bu-vb-ss7:2.66><span class=root>Aparikkamanaṁ nāma </span><br> <span class=brahmali>Which lacks space on all sides: </span><br><p id=pli-tv-bu-vb-ss7:2.67><span class=root>na sakkā hoti yathāyuttena sakaṭena anuparigantuṁ, samantā nisseṇiyā anuparigantuṁ. </span><br> <span class=brahmali>it is not possible to go around it with a yoked cart, or to go all the way around it with a ladder—</span><br><p id=pli-tv-bu-vb-ss7:2.68><span class=root>Etaṁ aparikkamanaṁ nāma. </span><br> <span class=brahmali>this is called “which lacks space on all sides”. </span><br><p id=pli-tv-bu-vb-ss7:2.69><span class=root>Anārambhaṁ nāma </span><br> <span class=brahmali>Where no harm will be done: </span><br><p id=pli-tv-bu-vb-ss7:2.70><span class=root>na kipillikānaṁ vā āsayo hoti …pe… </span><br> <span class=brahmali>it is not the abode of ants … </span><br><p id=pli-tv-bu-vb-ss7:2.71><span class=root>na saṁsaraṇanissitaṁ vā hoti. </span><br> <span class=brahmali>it is not bordering on … a cul-de-sac—</span><br><p id=pli-tv-bu-vb-ss7:2.72><span class=root>Etaṁ anārambhaṁ nāma. </span><br> <span class=brahmali>this is called “where no harm will be done”. </span><br><p id=pli-tv-bu-vb-ss7:2.73><span class=root>Saparikkamanaṁ nāma </span><br> <span class=brahmali>Which has space on all sides: </span><br><p id=pli-tv-bu-vb-ss7:2.74><span class=root>sakkā hoti yathāyuttena sakaṭena anuparigantuṁ, samantā nisseṇiyā anuparigantuṁ. </span><br> <span class=brahmali>it is possible to go around it with a yoked cart, or to go all the way around it with a ladder—</span><br><p id=pli-tv-bu-vb-ss7:2.75><span class=root>Etaṁ saparikkamanaṁ nāma. </span><br> <span class=brahmali>this is called “which has space on all sides”. </span><br><p id=pli-tv-bu-vb-ss7:2.76><span class=root>Mahallako nāma vihāro </span><br> <span class=brahmali>A large dwelling: </span><br><p id=pli-tv-bu-vb-ss7:2.77><span class=root>sassāmiko vuccati. </span><br> <span class=brahmali>one with a sponsoring owner is what is meant. </span><br><p id=pli-tv-bu-vb-ss7:2.78><span class=root>Vihāro nāma </span><br> <span class=brahmali>Dwelling: </span><br><p id=pli-tv-bu-vb-ss7:2.79><span class=root>ullitto vā hoti avalitto vā ullittāvalitto vā. </span><br> <span class=brahmali>plastered inside or plastered outside or plastered both inside and outside. </span><br><p id=pli-tv-bu-vb-ss7:2.80><span class=root>Kāreyyāti </span><br> <span class=brahmali>Builds: </span><br><p id=pli-tv-bu-vb-ss7:2.81><span class=root>karoti vā kārāpeti vā. </span><br> <span class=brahmali>building it himself or having it built. </span><br><p id=pli-tv-bu-vb-ss7:2.82><span class=root>Bhikkhū vā anabhineyya vatthudesanāyāti </span><br> <span class=brahmali>Or he does not have monks approve the site: </span><br><p id=pli-tv-bu-vb-ss7:2.83><span class=root>ñattidutiyena kammena vihāravatthuṁ na desāpetvā karoti vā kārāpeti vā, payoge dukkaṭaṁ. </span><br> <span class=brahmali>if the site has not been approved through a legal procedure consisting of one motion and three announcements, and he then builds a dwelling or has one built, then for the effort there is an act of wrong conduct. </span><br><p id=pli-tv-bu-vb-ss7:2.84><span class=root>Ekaṁ piṇḍaṁ anāgate, āpatti thullaccayassa. </span><br> <span class=brahmali>When there is one piece left to complete the dwelling, he commits a serious offense. </span><br><p id=pli-tv-bu-vb-ss7:2.85><span class=root>Tasmiṁ piṇḍe āgate, āpatti saṅghādisesassa. </span><br> <span class=brahmali>When the last piece is finished, he commits an offense entailing suspension. </span><br><p id=pli-tv-bu-vb-ss7:2.86><span class=root>Saṅghādisesoti </span><br> <span class=brahmali>He commits an offense entailing suspension: </span><br><p id=pli-tv-bu-vb-ss7:2.87><span class=root>…pe… tenapi vuccati— “saṅghādiseso”ti. </span><br> <span class=brahmali>… Therefore, too, it is called “an offense entailing suspension”. </span><br><p id=pli-tv-bu-vb-ss7:3.1.1><span class=root>Bhikkhu vihāraṁ karoti adesitavatthukaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ. </span><br> <span class=brahmali>If a monk builds a dwelling whose site has not been approved, where harm will be done, and which lacks space on all sides, he commits one offense entailing suspension and two offenses of wrong conduct. </span><br><p id=pli-tv-bu-vb-ss7:3.1.2><span class=root>Bhikkhu vihāraṁ karoti adesitavatthukaṁ sārambhaṁ saparikkamanaṁ, āpatti saṅghādisesena dukkaṭassa. </span><br> <span class=brahmali>If a monk builds a dwelling whose site has not been approved, where harm will be done, but which has space on all sides, he commits one offense entailing suspension and one offense of wrong conduct. </span><br><p id=pli-tv-bu-vb-ss7:3.1.3><span class=root>Bhikkhu vihāraṁ karoti adesitavatthukaṁ anārambhaṁ aparikkamanaṁ, āpatti saṅghādisesena dukkaṭassa. </span><br> <span class=brahmali>If a monk builds a dwelling whose site has not been approved, where no harm will be done, but which lacks space on all sides, he commits one offense entailing suspension and one offense of wrong conduct. </span><br><p id=pli-tv-bu-vb-ss7:3.1.4><span class=root>Bhikkhu vihāraṁ karoti adesitavatthukaṁ anārambhaṁ saparikkamanaṁ, āpatti saṅghādisesassa. </span><br> <span class=brahmali>If a monk builds a dwelling whose site has not been approved, where no harm will be done, and which has space on all sides, he commits one offense entailing suspension. </span><br><p id=pli-tv-bu-vb-ss7:3.1.5><span class=root>Bhikkhu vihāraṁ karoti desitavatthukaṁ sārambhaṁ aparikkamanaṁ, āpatti dvinnaṁ dukkaṭānaṁ. </span><br> <span class=brahmali>If a monk builds a dwelling whose site has been approved, where harm will be done, and which lacks space on all sides, he commits two offenses of wrong conduct. </span><br><p id=pli-tv-bu-vb-ss7:3.1.6><span class=root>Bhikkhu vihāraṁ karoti desitavatthukaṁ sārambhaṁ saparikkamanaṁ, āpatti dukkaṭassa. </span><br> <span class=brahmali>If a monk builds a dwelling whose site has been approved, where harm will be done, but which has space on all sides, he commits one offense of wrong conduct. </span><br><p id=pli-tv-bu-vb-ss7:3.1.7><span class=root>Bhikkhu vihāraṁ karoti desitavatthukaṁ anārambhaṁ aparikkamanaṁ, āpatti dukkaṭassa. </span><br> <span class=brahmali>If a monk builds a dwelling whose site has been approved, where no harm will be done, but which lacks space on all sides, he commits one offense of wrong conduct. </span><br><p id=pli-tv-bu-vb-ss7:3.1.8><span class=root>Bhikkhu vihāraṁ karoti desitavatthukaṁ anārambhaṁ saparikkamanaṁ, anāpatti. </span><br> <span class=brahmali>If a monk builds a dwelling whose site has been approved, where no harm will be done, and which has space on all sides, there is no offense. </span><br><p id=pli-tv-bu-vb-ss7:3.2.1><span class=root>Bhikkhu samādisati—</span><br> <span class=brahmali>A monk appoints someone </span><br><p id=pli-tv-bu-vb-ss7:3.2.2><span class=root>“vihāraṁ me karothā”ti. </span><br> <span class=brahmali>to build him a dwelling. </span><br><p id=pli-tv-bu-vb-ss7:3.2.3><span class=root>Tassa vihāraṁ karonti adesitavatthukaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ …pe… </span><br> <span class=brahmali>If they build a dwelling whose site has not been approved, where harm will be done, and which lacks space on all sides, he commits one offense entailing suspension and two offenses of wrong conduct. … </span><br><p id=pli-tv-bu-vb-ss7:3.2.4><span class=root>sārambhaṁ saparikkamanaṁ, āpatti saṅghādisesena dukkaṭassa …pe… </span><br> <span class=brahmali>where harm will be done, but which has space on all sides, he commits one offense entailing suspension and one offense of wrong conduct. … </span><br><p id=pli-tv-bu-vb-ss7:3.2.5><span class=root>anārambhaṁ aparikkamanaṁ, āpatti saṅghādisesena dukkaṭassa …pe… </span><br> <span class=brahmali>where no harm will be done, but which lacks space on all sides, he commits one offense entailing suspension and one offense of wrong conduct. … </span><br><p id=pli-tv-bu-vb-ss7:3.2.6><span class=root>anārambhaṁ saparikkamanaṁ, āpatti saṅghādisesassa. </span><br> <span class=brahmali>where no harm will be done, and which has space on all sides, he commits one offense entailing suspension. </span><br><p id=pli-tv-bu-vb-ss7:3.2.7><span class=root>Bhikkhu samādisati—</span><br> <span class=brahmali>A monk appoints someone </span><br><p id=pli-tv-bu-vb-ss7:3.2.8><span class=root>“vihāraṁ me karothā”ti. </span><br> <span class=brahmali>to build him a dwelling. </span><br><p id=pli-tv-bu-vb-ss7:3.2.9><span class=root>Tassa vihāraṁ karonti desitavatthukaṁ sārambhaṁ aparikkamanaṁ, āpatti dvinnaṁ dukkaṭānaṁ …pe… </span><br> <span class=brahmali>If they build a dwelling whose site has been approved, where harm will be done, and which lacks space on all sides, he commits two offenses of wrong conduct. … </span><br><p id=pli-tv-bu-vb-ss7:3.2.10><span class=root>sārambhaṁ saparikkamanaṁ, āpatti dukkaṭassa …pe… </span><br> <span class=brahmali>where harm will be done, but which has space on all sides, he commits one offense of wrong conduct. … </span><br><p id=pli-tv-bu-vb-ss7:3.2.11><span class=root>anārambhaṁ aparikkamanaṁ, āpatti dukkaṭassa …pe… </span><br> <span class=brahmali>where no harm will be done, but which lacks space on all sides, he commits one offense of wrong conduct. … </span><br><p id=pli-tv-bu-vb-ss7:3.2.12><span class=root>anārambhaṁ saparikkamanaṁ, anāpatti. </span><br> <span class=brahmali>where no harm will be done, and which has space on all sides, there is no offense. </span><br><p id=pli-tv-bu-vb-ss7:3.3.1><span class=root>Bhikkhu samādisitvā pakkamati—</span><br> <span class=brahmali>A monk appoints someone </span><br><p id=pli-tv-bu-vb-ss7:3.3.2><span class=root>“vihāraṁ me karothā”ti. </span><br> <span class=brahmali>to build him a dwelling and then departs, </span><br><p id=pli-tv-bu-vb-ss7:3.3.3><span class=root>Na ca samādisati—</span><br> <span class=brahmali>but he does not tell them </span><br><p id=pli-tv-bu-vb-ss7:3.3.4><span class=root>“desitavatthuko ca hotu anārambho ca saparikkamano cā”ti. </span><br> <span class=brahmali>to build a dwelling whose site has been approved, where no harm will be done, and which has space on all sides. </span><br><p id=pli-tv-bu-vb-ss7:3.3.5><span class=root>Tassa vihāraṁ karonti adesitavatthukaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ …pe… </span><br> <span class=brahmali>If they build a dwelling whose site has not been approved, where harm will be done, and which lacks space on all sides, he commits one offense entailing suspension and two offenses of wrong conduct. … </span><br><p id=pli-tv-bu-vb-ss7:3.3.6><span class=root>sārambhaṁ saparikkamanaṁ, āpatti saṅghādisesena dukkaṭassa …pe… </span><br> <span class=brahmali>where harm will be done, but which has space on all sides, he commits one offense entailing suspension and one offense of wrong conduct. … </span><br><p id=pli-tv-bu-vb-ss7:3.3.7><span class=root>anārambhaṁ aparikkamanaṁ, āpatti saṅghādisesena dukkaṭassa …pe… </span><br> <span class=brahmali>where no harm will be done, but which lacks space on all sides, he commits one offense entailing suspension and one offense of wrong conduct. … </span><br><p id=pli-tv-bu-vb-ss7:3.3.8><span class=root>anārambhaṁ saparikkamanaṁ, āpatti saṅghādisesassa. </span><br> <span class=brahmali>where no harm will be done, and which has space on all sides, he commits one offense entailing suspension. </span><br><p id=pli-tv-bu-vb-ss7:3.3.9><span class=root>Bhikkhu samādisitvā pakkamati—</span><br> <span class=brahmali>A monk appoints someone </span><br><p id=pli-tv-bu-vb-ss7:3.3.10><span class=root>“vihāraṁ me karothā”ti. </span><br> <span class=brahmali>to build him a dwelling and then departs, </span><br><p id=pli-tv-bu-vb-ss7:3.3.11><span class=root>Na ca samādisati—</span><br> <span class=brahmali>but he does not tell them </span><br><p id=pli-tv-bu-vb-ss7:3.3.12><span class=root>“desitavatthuko ca hotu anārambho ca saparikkamano cā”ti. </span><br> <span class=brahmali>to build a dwelling whose site has been approved, where no harm will be done, and which has space on all sides. </span><br><p id=pli-tv-bu-vb-ss7:3.3.13><span class=root>Tassa vihāraṁ karonti desitavatthukaṁ sārambhaṁ aparikkamanaṁ, āpatti dvinnaṁ dukkaṭānaṁ …pe… </span><br> <span class=brahmali>If they build a dwelling whose site has been approved, where harm will be done, and which lacks space on all sides, he commits two offenses of wrong conduct. … </span><br><p id=pli-tv-bu-vb-ss7:3.3.14><span class=root>sārambhaṁ saparikkamanaṁ, āpatti dukkaṭassa …pe… </span><br> <span class=brahmali>where harm will be done, but which has space on all sides, he commits one offense of wrong conduct. … </span><br><p id=pli-tv-bu-vb-ss7:3.3.15><span class=root>anārambhaṁ aparikkamanaṁ, āpatti dukkaṭassa …pe… </span><br> <span class=brahmali>where no harm will be done, but which lacks space on all sides, he commits one offense of wrong conduct. … </span><br><p id=pli-tv-bu-vb-ss7:3.3.16><span class=root>anārambhaṁ saparikkamanaṁ, anāpatti. </span><br> <span class=brahmali>where no harm will be done, and which has space on all sides, there is no offense. </span><br><p id=pli-tv-bu-vb-ss7:3.4.1><span class=root>Bhikkhu samādisitvā pakkamati—</span><br> <span class=brahmali>A monk appoints someone </span><br><p id=pli-tv-bu-vb-ss7:3.4.2><span class=root>“vihāraṁ me karothā”ti. </span><br> <span class=brahmali>to build him a dwelling and then departs. </span><br><p id=pli-tv-bu-vb-ss7:3.4.3><span class=root>Samādisati ca—</span><br> <span class=brahmali>He tells them </span><br><p id=pli-tv-bu-vb-ss7:3.4.4><span class=root>“desitavatthuko ca hotu anārambho ca saparikkamano cā”ti. </span><br> <span class=brahmali>to build a dwelling whose site has been approved, where no harm will be done, and which has space on all sides, </span><br><p id=pli-tv-bu-vb-ss7:3.4.5><span class=root>Tassa vihāraṁ karonti adesitavatthukaṁ sārambhaṁ aparikkamanaṁ. </span><br> <span class=brahmali>but they build a dwelling whose site has not been approved, where harm will be done, and which lacks space on all sides. </span><br><p id=pli-tv-bu-vb-ss7:3.4.6><span class=root>So suṇāti—“vihāro kira me kayirati adesitavatthuko sārambho aparikkamano”ti. </span><br> <span class=brahmali>If he hears about it, </span><br><p id=pli-tv-bu-vb-ss7:3.4.7><span class=root>Tena bhikkhunā sāmaṁ vā gantabbaṁ dūto vā pāhetabbo—</span><br> <span class=brahmali>he must either go there himself or send a message, telling them </span><br><p id=pli-tv-bu-vb-ss7:3.4.8><span class=root>“desitavatthuko ca hotu anārambho ca saparikkamano cā”ti …pe… </span><br> <span class=brahmali>to build a dwelling whose site has been approved, where no harm will be done, and which has space on all sides. … </span><br><p id=pli-tv-bu-vb-ss7:3.4.9><span class=root>“desitavatthuko ca hotu anārambho cā”ti …pe… </span><br> <span class=brahmali>whose site has been approved and where no harm will be done. … </span><br><p id=pli-tv-bu-vb-ss7:3.4.10><span class=root>“desitavatthuko ca hotu saparikkamano cā”ti …pe… </span><br> <span class=brahmali>whose site has been approved and which has space on all sides. … </span><br><p id=pli-tv-bu-vb-ss7:3.4.11><span class=root>“desitavatthuko hotū”ti. </span><br> <span class=brahmali>whose site has been approved. </span><br><p id=pli-tv-bu-vb-ss7:3.4.12><span class=root>No ce sāmaṁ vā gaccheyya dūtaṁ vā pahiṇeyya, āpatti dukkaṭassa. </span><br> <span class=brahmali>If he neither goes himself nor sends a message, he commits an offense of wrong conduct. </span><br><p id=pli-tv-bu-vb-ss7:3.4.13><span class=root>Bhikkhu samādisitvā pakkamati—</span><br> <span class=brahmali>A monk appoints someone </span><br><p id=pli-tv-bu-vb-ss7:3.4.14><span class=root>“vihāraṁ me karothā”ti. </span><br> <span class=brahmali>to build him a dwelling and then departs. </span><br><p id=pli-tv-bu-vb-ss7:3.4.15><span class=root>Samādisati ca—</span><br> <span class=brahmali>He tells them </span><br><p id=pli-tv-bu-vb-ss7:3.4.16><span class=root>“desitavatthuko ca hotu anārambho ca saparikkamano cā”ti. </span><br> <span class=brahmali>to build a dwelling whose site has been approved, where no harm will be done, and which has space on all sides, </span><br><p id=pli-tv-bu-vb-ss7:3.4.17><span class=root>Tassa vihāraṁ karonti desitavatthukaṁ sārambhaṁ aparikkamanaṁ. </span><br> <span class=brahmali>but they build a dwelling whose site has been approved, where harm will be done, and which lacks space on all sides. </span><br><p id=pli-tv-bu-vb-ss7:3.4.18><span class=root>So suṇāti—“vihāro kira me kayirati desitavatthuko sārambho aparikkamano”ti. </span><br> <span class=brahmali>If he hears about it, </span><br><p id=pli-tv-bu-vb-ss7:3.4.19><span class=root>Tena bhikkhunā sāmaṁ vā gantabbaṁ dūto vā pāhetabbo—</span><br> <span class=brahmali>he must either go there himself or send a message, telling them </span><br><p id=pli-tv-bu-vb-ss7:3.4.20><span class=root>“anārambho ca hotu saparikkamano cā”ti </span><br> <span class=brahmali>to build one where no harm will be done and which has space on all sides. </span><br><p id=pli-tv-bu-vb-ss7:3.4.21><span class=root>…pe… </span><br> <span class=brahmali>… (To be expanded as in Bu Ss 6:3.9.35–Bu Ss 6:3.11.16.) … </span><br><p id=pli-tv-bu-vb-ss7:3.4.22><span class=root>“anārambho hotū”ti. </span><br> <span class=brahmali>where no harm will be done. … </span><br><p id=pli-tv-bu-vb-ss7:3.4.23><span class=root>“Saparikkamano hotū”ti, </span><br> <span class=brahmali>which has space on all sides. … </span><br><p id=pli-tv-bu-vb-ss7:3.4.24><span class=root>anāpatti. </span><br> <span class=brahmali>There is no offense. </span><br><p id=pli-tv-bu-vb-ss7:3.5.1><span class=root>Bhikkhu samādisitvā pakkamati— “vihāraṁ me karothā”ti. </span><br> <span class=brahmali>A monk appoints someone to build him a dwelling. He then departs, </span><br><p id=pli-tv-bu-vb-ss7:3.5.2><span class=root>Samādisati ca— “desitavatthuko ca hotu anārambho ca saparikkamano cā”ti. </span><br> <span class=brahmali>telling them to build a dwelling whose site has been approved, where no harm will be done, and which has space on all sides. </span><br><p id=pli-tv-bu-vb-ss7:3.5.3><span class=root>Tassa vihāraṁ karonti adesitavatthukaṁ sārambhaṁ aparikkamanaṁ, āpatti kārukānaṁ tiṇṇaṁ dukkaṭānaṁ …pe… </span><br> <span class=brahmali>If they build a dwelling whose site has not been approved, where harm will be done, and which lacks space on all sides, the builders commit three offenses of wrong conduct. … </span><br><p id=pli-tv-bu-vb-ss7:3.5.4><span class=root>sārambhaṁ saparikkamanaṁ, āpatti kārukānaṁ dvinnaṁ dukkaṭānaṁ …pe… </span><br> <span class=brahmali>where harm will be done, but which has space on all sides, the builders commit two offenses of wrong conduct. … </span><br><p id=pli-tv-bu-vb-ss7:3.5.5><span class=root>anārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe… </span><br> <span class=brahmali>where no harm will be done, but which lacks space on all sides, the builders commit two offenses of wrong conduct. … </span><br><p id=pli-tv-bu-vb-ss7:3.5.6><span class=root>anārambhaṁ saparikkamanaṁ, āpatti kārukānaṁ dukkaṭassa. </span><br> <span class=brahmali>where no harm will be done, and which has space on all sides, the builders commit one offense of wrong conduct. </span><br><p id=pli-tv-bu-vb-ss7:3.5.7><span class=root>Bhikkhu samādisitvā pakkamati— “vihāraṁ me karothā”ti. </span><br> <span class=brahmali>A monk appoints someone to build him a dwelling. He then departs, </span><br><p id=pli-tv-bu-vb-ss7:3.5.8><span class=root>Samādisati ca— “desitavatthuko ca hotu anārambho ca saparikkamano cā”ti. </span><br> <span class=brahmali>telling them to build a dwelling whose site has been approved, where no harm will be done, and which has space on all sides. </span><br><p id=pli-tv-bu-vb-ss7:3.5.9><span class=root>Tassa vihāraṁ karonti desitavatthukaṁ sārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe… </span><br> <span class=brahmali>If they build a dwelling whose site has been approved, where harm will be done, and which lacks space on all sides, the builders commit two offenses of wrong conduct. … </span><br><p id=pli-tv-bu-vb-ss7:3.5.10><span class=root>sārambhaṁ saparikkamanaṁ, āpatti kārukānaṁ dukkaṭassa …pe… </span><br> <span class=brahmali>where harm will be done, but which has space on all sides, the builders commit one offense of wrong conduct. … </span><br><p id=pli-tv-bu-vb-ss7:3.5.11><span class=root>anārambhaṁ aparikkamanaṁ, āpatti kārukānaṁ dukkaṭassa …pe… </span><br> <span class=brahmali>where no harm will be done, but which lacks space on all sides, the builders commit one offense of wrong conduct. … </span><br><p id=pli-tv-bu-vb-ss7:3.5.12><span class=root>anārambhaṁ saparikkamanaṁ, anāpatti. </span><br> <span class=brahmali>where no harm will be done, and which has space on all sides, there is no offense. </span><br><p id=pli-tv-bu-vb-ss7:3.6.1><span class=root>Bhikkhu samādisitvā pakkamati— “vihāraṁ me karothā”ti. </span><br> <span class=brahmali>A monk appoints someone to build him a dwelling and then departs. </span><br><p id=pli-tv-bu-vb-ss7:3.6.2><span class=root>Tassa vihāraṁ karonti adesitavatthukaṁ sārambhaṁ aparikkamanaṁ. </span><br> <span class=brahmali>They build a dwelling whose site has not been approved, where harm will be done, and which lacks space on all sides. </span><br><p id=pli-tv-bu-vb-ss7:3.6.3><span class=root>So ce vippakate āgacchati, tena bhikkhunā so vihāro aññassa vā dātabbo bhinditvā vā puna kātabbo. </span><br> <span class=brahmali>If it is unfinished when he returns, that dwelling is to be given to someone else, or it is to be demolished and rebuilt. </span><br><p id=pli-tv-bu-vb-ss7:3.6.4><span class=root>No ce aññassa vā dadeyya bhinditvā vā puna kāreyya, āpatti saṅghādisesena dvinnaṁ dukkaṭānaṁ …pe… </span><br> <span class=brahmali>If he neither gives it to someone else, nor demolishes and rebuilds it, he commits one offense entailing suspension and two offenses of wrong conduct. … </span><br><p id=pli-tv-bu-vb-ss7:3.6.5><span class=root>sārambhaṁ saparikkamanaṁ, āpatti saṅghādisesena dukkaṭassa …pe… </span><br> <span class=brahmali>where harm will be done, but which has space on all sides … he commits one offense entailing suspension and one offense of wrong conduct. … </span><br><p id=pli-tv-bu-vb-ss7:3.6.6><span class=root>anārambhaṁ aparikkamanaṁ, āpatti saṅghādisesena dukkaṭassa …pe… </span><br> <span class=brahmali>where no harm will be done, but which lacks space on all sides … he commits one offense entailing suspension and one offense of wrong conduct. … </span><br><p id=pli-tv-bu-vb-ss7:3.6.7><span class=root>anārambhaṁ saparikkamanaṁ, āpatti saṅghādisesassa. </span><br> <span class=brahmali>where no harm will be done, and which has space on all sides … he commits one offense entailing suspension. </span><br><p id=pli-tv-bu-vb-ss7:3.6.8><span class=root>Bhikkhu samādisitvā pakkamati— “vihāraṁ me karothā”ti. </span><br> <span class=brahmali>A monk appoints someone to build him a dwelling and then departs. </span><br><p id=pli-tv-bu-vb-ss7:3.6.9><span class=root>Tassa vihāraṁ karonti desitavatthukaṁ sārambhaṁ aparikkamanaṁ. </span><br> <span class=brahmali>They build a dwelling whose site has been approved, where harm will be done, and which lacks space on all sides. </span><br><p id=pli-tv-bu-vb-ss7:3.6.10><span class=root>So ce vippakate āgacchati, tena bhikkhunā so vihāro aññassa vā dātabbo bhinditvā vā puna kātabbo. </span><br> <span class=brahmali>If it is unfinished when he returns, that dwelling is to be given to someone else, or it is to be demolished and rebuilt. </span><br><p id=pli-tv-bu-vb-ss7:3.6.11><span class=root>No ce aññassa vā dadeyya bhinditvā vā puna kāreyya, āpatti dvinnaṁ dukkaṭānaṁ …pe… </span><br> <span class=brahmali>If he neither gives it to someone else, nor demolishes and rebuilds it, he commits two offenses of wrong conduct. … </span><br><p id=pli-tv-bu-vb-ss7:3.6.12><span class=root>sārambhaṁ saparikkamanaṁ, āpatti dukkaṭassa …pe… </span><br> <span class=brahmali>where harm will be done, but which has space on all sides … he commits one offense of wrong conduct. … </span><br><p id=pli-tv-bu-vb-ss7:3.6.13><span class=root>anārambhaṁ aparikkamanaṁ, āpatti dukkaṭassa …pe… </span><br> <span class=brahmali>where no harm will be done, but which lacks space on all sides … he commits one offense of wrong conduct. … </span><br><p id=pli-tv-bu-vb-ss7:3.6.14><span class=root>anārambhaṁ saparikkamanaṁ, anāpatti. </span><br> <span class=brahmali>where no harm will be done, and which has space on all sides … there is no offense. </span><br><p id=pli-tv-bu-vb-ss7:3.7.1><span class=root>Attanā vippakataṁ attanā pariyosāpeti, āpatti saṅghādisesassa. </span><br> <span class=brahmali>If he finishes what he began himself, he commits an offense entailing suspension. </span><br><p id=pli-tv-bu-vb-ss7:3.7.2><span class=root>Attanā vippakataṁ parehi pariyosāpeti, āpatti saṅghādisesassa. </span><br> <span class=brahmali>If he has others finish what he began himself, he commits an offense entailing suspension. </span><br><p id=pli-tv-bu-vb-ss7:3.7.3><span class=root>Parehi vippakataṁ attanā pariyosāpeti, āpatti saṅghādisesassa. </span><br> <span class=brahmali>If he finishes himself what was begun by others, he commits an offense entailing suspension. </span><br><p id=pli-tv-bu-vb-ss7:3.7.4><span class=root>Parehi vippakataṁ parehi pariyosāpeti, āpatti saṅghādisesassa. </span><br> <span class=brahmali>If he has others finish what was begun by others, he commits an offense entailing suspension. </span><br><p id=pli-tv-bu-vb-ss7:3.7.5.1><span class=root>Anāpatti—</span><br> <span class=brahmali>There is no offense: </span><br><p id=pli-tv-bu-vb-ss7:3.7.6><span class=root>leṇe guhāya tiṇakuṭikāya </span><br> <span class=brahmali>if it is a shelter, a cave, or a grass hut; </span><br><p id=pli-tv-bu-vb-ss7:3.7.7><span class=root>aññassatthāya </span><br> <span class=brahmali>if it is built for someone else; </span><br><p id=pli-tv-bu-vb-ss7:3.7.8><span class=root>vāsāgāraṁ ṭhapetvā sabbattha anāpatti </span><br> <span class=brahmali>if it is anything apart from a dwelling; </span><br><p id=pli-tv-bu-vb-ss7:3.7.9><span class=root>ummattakassa </span><br> <span class=brahmali>if he is insane; </span><br><p id=pli-tv-bu-vb-ss7:3.7.10><span class=root>ādikammikassāti. </span><br> <span class=brahmali>if he is the first offender. </span><br><p id=pli-tv-bu-vb-ss7:3.7.11><span class=root>Vihārakārasikkhāpadaṁ niṭṭhitaṁ sattamaṁ. </span><br> <span class=brahmali>The training rule on building dwellings, the seventh, is finished. </span><br></main><footer class="container footer"><small><a href=/about>Contact info</a></small></footer>