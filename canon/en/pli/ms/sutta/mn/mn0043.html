<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0043.html>Deutsch</a> , <a href=/canon/ru/pli/ms/sutta/mn/mn0043.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0042.html>Previous</a><a href=/canon/en/pli/ms/sutta/mn/mn0044.html>Next</a></div><p><div class=verse-container id=mn43:0.1><span>Majjhima Nikāya 43 </span><span class="translation sujato">Middle Discourses 43 </span></div><p><div class=verse-container id=mn43:0.2><span class=big-bold>Mahāvedallasutta </span><span class="translation sujato">The Great Elaboration </span></div><p><div class=verse-container id=mn43:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn43:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn43:1.3><span>Atha kho āyasmā mahākoṭṭhiko sāyanhasamayaṁ paṭisallānā vuṭṭhito yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><span class="translation sujato">Then in the late afternoon, Venerable Mahākoṭṭhita came out of retreat, went to Venerable Sāriputta, and exchanged greetings with him. </span></div><p><div class=verse-container id=mn43:1.4><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā mahākoṭṭhiko āyasmantaṁ sāriputtaṁ etadavoca: </span><span class="translation sujato">When the greetings and polite conversation were over, he sat down to one side and said to Sāriputta: </span></div><p><div class=verse-container id=mn43:2.1><span>“‘Duppañño duppañño’ti, āvuso, vuccati. </span><span class="translation sujato">“Reverend, they speak of ‘a witless person’. </span></div><p><div class=verse-container id=mn43:2.2><span>Kittāvatā nu kho, āvuso, duppaññoti vuccatī”ti? </span><span class="translation sujato">How is a witless person defined?” </span></div><p><div class=verse-container id=mn43:2.3><span>“‘Nappajānāti nappajānātī’ti kho, āvuso, tasmā duppaññoti vuccati. </span><span class="translation sujato">“Reverend, they’re called witless because they don’t understand. </span></div><p><div class=verse-container id=mn43:2.4><span>Kiñca nappajānāti? </span><span class="translation sujato">And what don’t they understand? </span></div><p><div class=verse-container id=mn43:2.5><span>‘Idaṁ dukkhan’ti nappajānāti, ‘ayaṁ dukkhasamudayo’ti nappajānāti, ‘ayaṁ dukkhanirodho’ti nappajānāti, ‘ayaṁ dukkhanirodhagāminī paṭipadā’ti nappajānāti. </span><span class="translation sujato">They don’t understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering.’ </span></div><p><div class=verse-container id=mn43:2.6><span>‘Nappajānāti nappajānātī’ti kho, āvuso, tasmā duppaññoti vuccatī”ti. </span><span class="translation sujato">They’re called witless because they don’t understand.” </span></div><p><div class=verse-container id=mn43:2.7><span>“Sādhāvuso”ti kho āyasmā mahākoṭṭhiko āyasmato sāriputtassa bhāsitaṁ abhinanditvā anumoditvā āyasmantaṁ sāriputtaṁ uttariṁ pañhaṁ apucchi: </span><span class="translation sujato">Saying “Good, reverend,” Mahākoṭṭhita approved and agreed with what Sāriputta said. Then he asked another question: </span></div><p><div class=verse-container id=mn43:3.1><span>“‘Paññavā paññavā’ti, āvuso, vuccati. </span><span class="translation sujato">“They speak of ‘a wise person’. </span></div><p><div class=verse-container id=mn43:3.2><span>Kittāvatā nu kho, āvuso, paññavāti vuccatī”ti? </span><span class="translation sujato">How is a wise person defined?” </span></div><p><div class=verse-container id=mn43:3.3><span>“‘Pajānāti pajānātī’ti kho, āvuso, tasmā paññavāti vuccati. </span><span class="translation sujato">“They’re called wise because they understand. </span></div><p><div class=verse-container id=mn43:3.4><span>Kiñca pajānāti? </span><span class="translation sujato">And what do they understand? </span></div><p><div class=verse-container id=mn43:3.5><span>‘Idaṁ dukkhan’ti pajānāti, ‘ayaṁ dukkhasamudayo’ti pajānāti, ‘ayaṁ dukkhanirodho’ti pajānāti, ‘ayaṁ dukkhanirodhagāminī paṭipadā’ti pajānāti. </span><span class="translation sujato">They understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering.’ </span></div><p><div class=verse-container id=mn43:3.6><span>‘Pajānāti pajānātī’ti kho, āvuso, tasmā paññavāti vuccatī”ti. </span><span class="translation sujato">They’re called wise because they understand.” </span></div><p><div class=verse-container id=mn43:4.1><span>“‘Viññāṇaṁ viññāṇan’ti, āvuso, vuccati. </span><span class="translation sujato">“They speak of ‘consciousness’. </span></div><p><div class=verse-container id=mn43:4.2><span>Kittāvatā nu kho, āvuso, viññāṇanti vuccatī”ti? </span><span class="translation sujato">How is consciousness defined?” </span></div><p><div class=verse-container id=mn43:4.3><span>“‘Vijānāti vijānātī’ti kho, āvuso, tasmā viññāṇanti vuccati. </span><span class="translation sujato">“It’s called consciousness because it cognizes. </span></div><p><div class=verse-container id=mn43:4.4><span>Kiñca vijānāti? </span><span class="translation sujato">And what does it cognize? </span></div><p><div class=verse-container id=mn43:4.5><span>Sukhantipi vijānāti, dukkhantipi vijānāti, adukkhamasukhantipi vijānāti. </span><span class="translation sujato">It cognizes ‘pleasure’ and ‘pain’ and ‘neutral’. </span></div><p><div class=verse-container id=mn43:4.6><span>‘Vijānāti vijānātī’ti kho, āvuso, tasmā viññāṇanti vuccatī”ti. </span><span class="translation sujato">It’s called consciousness because it cognizes.” </span></div><p><div class=verse-container id=mn43:5.1><span>“Yā cāvuso, paññā yañca viññāṇaṁ—</span><span class="translation sujato">“Wisdom and consciousness—</span></div><p><div class=verse-container id=mn43:5.2><span>ime dhammā saṁsaṭṭhā udāhu visaṁsaṭṭhā? </span><span class="translation sujato">are these things mixed or separate? </span></div><p><div class=verse-container id=mn43:5.3><span>Labbhā ca panimesaṁ dhammānaṁ vinibbhujitvā vinibbhujitvā nānākaraṇaṁ paññāpetun”ti? </span><span class="translation sujato">And can we completely disentangle them so as to describe the difference between them?” </span></div><p><div class=verse-container id=mn43:5.4><span>“Yā cāvuso, paññā yañca viññāṇaṁ—</span><span class="translation sujato">“Wisdom and consciousness—</span></div><p><div class=verse-container id=mn43:5.5><span>ime dhammā saṁsaṭṭhā, no visaṁsaṭṭhā. </span><span class="translation sujato">these things are mixed, not separate. </span></div><p><div class=verse-container id=mn43:5.6><span>Na ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ. </span><span class="translation sujato">And you can never completely disentangle them so as to describe the difference between them. </span></div><p><div class=verse-container id=mn43:5.7><span>Yaṁ hāvuso, pajānāti taṁ vijānāti, yaṁ vijānāti taṁ pajānāti. </span><span class="translation sujato">For you understand what you cognize, and you cognize what you understand. </span></div><p><div class=verse-container id=mn43:5.8><span>Tasmā ime dhammā saṁsaṭṭhā, no visaṁsaṭṭhā. </span><span class="translation sujato">That’s why these things are mixed, not separate. </span></div><p><div class=verse-container id=mn43:5.9><span>Na ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetun”ti. </span><span class="translation sujato">And you can never completely disentangle them so as to describe the difference between them.” </span></div><p><div class=verse-container id=mn43:6.1><span>“Yā cāvuso, paññā yañca viññāṇaṁ—</span><span class="translation sujato">“Wisdom and consciousness—</span></div><p><div class=verse-container id=mn43:6.2><span>imesaṁ dhammānaṁ saṁsaṭṭhānaṁ no visaṁsaṭṭhānaṁ kiṁ nānākaraṇan”ti? </span><span class="translation sujato">what is the difference between these things that are mixed, not separate?” </span></div><p><div class=verse-container id=mn43:6.3><span>“Yā cāvuso, paññā yañca viññāṇaṁ—</span></div><p><div class=verse-container id=mn43:6.4><span>imesaṁ dhammānaṁ saṁsaṭṭhānaṁ no visaṁsaṭṭhānaṁ paññā bhāvetabbā, viññāṇaṁ pariññeyyaṁ. </span><span class="translation sujato">“The difference between these things is that wisdom should be developed, while consciousness should be completely understood.” </span></div><p><div class=verse-container id=mn43:6.5><span>Idaṁ nesaṁ nānākaraṇan”ti. </span></div><p><div class=verse-container id=mn43:7.1><span>“‘Vedanā vedanā’ti, āvuso, vuccati. </span><span class="translation sujato">“They speak of this thing called ‘feeling’. </span></div><p><div class=verse-container id=mn43:7.2><span>Kittāvatā nu kho, āvuso, vedanāti vuccatī”ti? </span><span class="translation sujato">How is feeling defined?” </span></div><p><div class=verse-container id=mn43:7.3><span>“‘Vedeti vedetī’ti kho, āvuso, tasmā vedanāti vuccati. </span><span class="translation sujato">“It’s called feeling because it feels. </span></div><p><div class=verse-container id=mn43:7.4><span>Kiñca vedeti? </span><span class="translation sujato">And what does it feel? </span></div><p><div class=verse-container id=mn43:7.5><span>Sukhampi vedeti, dukkhampi vedeti, adukkhamasukhampi vedeti. </span><span class="translation sujato">It feels pleasure, pain, and neutral. </span></div><p><div class=verse-container id=mn43:7.6><span>‘Vedeti vedetī’ti kho, āvuso, tasmā vedanāti vuccatī”ti. </span><span class="translation sujato">It’s called feeling because it feels.” </span></div><p><div class=verse-container id=mn43:8.1><span>“‘Saññā saññā’ti, āvuso, vuccati. </span><span class="translation sujato">“They speak of this thing called ‘perception’. </span></div><p><div class=verse-container id=mn43:8.2><span>Kittāvatā nu kho, āvuso, saññāti vuccatī”ti? </span><span class="translation sujato">How is perception defined?” </span></div><p><div class=verse-container id=mn43:8.3><span>“‘Sañjānāti sañjānātī’ti kho, āvuso, tasmā saññāti vuccati. </span><span class="translation sujato">“It’s called perception because it perceives. </span></div><p><div class=verse-container id=mn43:8.4><span>Kiñca sañjānāti? </span><span class="translation sujato">And what does it perceive? </span></div><p><div class=verse-container id=mn43:8.5><span>Nīlakampi sañjānāti, pītakampi sañjānāti, lohitakampi sañjānāti, odātampi sañjānāti. </span><span class="translation sujato">It perceives blue, yellow, red, and white. </span></div><p><div class=verse-container id=mn43:8.6><span>‘Sañjānāti sañjānātī’ti kho, āvuso, tasmā saññāti vuccatī”ti. </span><span class="translation sujato">It’s called perception because it perceives.” </span></div><p><div class=verse-container id=mn43:9.1><span>“Yā cāvuso, vedanā yā ca saññā yañca viññāṇaṁ—</span><span class="translation sujato">“Feeling, perception, and consciousness—</span></div><p><div class=verse-container id=mn43:9.2><span>ime dhammā saṁsaṭṭhā udāhu visaṁsaṭṭhā? </span><span class="translation sujato">are these things mixed or separate? </span></div><p><div class=verse-container id=mn43:9.3><span>Labbhā ca panimesaṁ dhammānaṁ vinibbhujitvā vinibbhujitvā nānākaraṇaṁ paññāpetun”ti? </span><span class="translation sujato">And can we completely disentangle them so as to describe the difference between them?” </span></div><p><div class=verse-container id=mn43:9.4><span>“Yā cāvuso, vedanā yā ca saññā yañca viññāṇaṁ—</span><span class="translation sujato">“Feeling, perception, and consciousness—</span></div><p><div class=verse-container id=mn43:9.5><span>ime dhammā saṁsaṭṭhā, no visaṁsaṭṭhā. </span><span class="translation sujato">these things are mixed, not separate. </span></div><p><div class=verse-container id=mn43:9.6><span>Na ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ. </span><span class="translation sujato">And you can never completely disentangle them so as to describe the difference between them. </span></div><p><div class=verse-container id=mn43:9.7><span>Yaṁ hāvuso, vedeti taṁ sañjānāti, yaṁ sañjānāti taṁ vijānāti. </span><span class="translation sujato">For you perceive what you feel, and you cognize what you perceive. </span></div><p><div class=verse-container id=mn43:9.8><span>Tasmā ime dhammā saṁsaṭṭhā no visaṁsaṭṭhā. </span><span class="translation sujato">That’s why these things are mixed, not separate. </span></div><p><div class=verse-container id=mn43:9.9><span>Na ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetun”ti. </span><span class="translation sujato">And you can never completely disentangle them so as to describe the difference between them.” </span></div><p><div class=verse-container id=mn43:10.1><span>“Nissaṭṭhena hāvuso, pañcahi indriyehi parisuddhena manoviññāṇena kiṁ neyyan”ti? </span><span class="translation sujato">“What can be known by purified mind consciousness released from the five senses?” </span></div><p><div class=verse-container id=mn43:10.2><span>“Nissaṭṭhena, āvuso, pañcahi indriyehi parisuddhena manoviññāṇena ‘ananto ākāso’ti ākāsānañcāyatanaṁ neyyaṁ, ‘anantaṁ viññāṇan’ti viññāṇañcāyatanaṁ neyyaṁ, ‘natthi kiñcī’ti ākiñcaññāyatanaṁ neyyan”ti. </span><span class="translation sujato">“Aware that ‘space is infinite’ it can know the dimension of infinite space. Aware that ‘consciousness is infinite’ it can know the dimension of infinite consciousness. Aware that ‘there is nothing at all’ it can know the dimension of nothingness.” </span></div><p><div class=verse-container id=mn43:11.1><span>“Neyyaṁ panāvuso, dhammaṁ kena pajānātī”ti? </span><span class="translation sujato">“How do you understand something that can be known?” </span></div><p><div class=verse-container id=mn43:11.2><span>“Neyyaṁ kho, āvuso, dhammaṁ paññācakkhunā pajānātī”ti. </span><span class="translation sujato">“You understand something that can be known with the eye of wisdom.” </span></div><p><div class=verse-container id=mn43:12.1><span>“Paññā panāvuso, kimatthiyā”ti? </span><span class="translation sujato">“What is the purpose of wisdom?” </span></div><p><div class=verse-container id=mn43:12.2><span>“Paññā kho, āvuso, abhiññatthā pariññatthā pahānatthā”ti. </span><span class="translation sujato">“The purpose of wisdom is direct knowledge, complete understanding, and giving up.” </span></div><p><div class=verse-container id=mn43:13.1><span>“Kati panāvuso, paccayā sammādiṭṭhiyā uppādāyā”ti? </span><span class="translation sujato">“How many conditions are there for the arising of right view?” </span></div><p><div class=verse-container id=mn43:13.2><span>“Dve kho, āvuso, paccayā sammādiṭṭhiyā uppādāya—</span><span class="translation sujato">“There are two conditions for the arising of right view: </span></div><p><div class=verse-container id=mn43:13.3><span>parato ca ghoso, yoniso ca manasikāro. </span><span class="translation sujato">the voice of another and rational application of mind. </span></div><p><div class=verse-container id=mn43:13.4><span>Ime kho, āvuso, dve paccayā sammādiṭṭhiyā uppādāyā”ti. </span><span class="translation sujato">These are the two conditions for the arising of right view.” </span></div><p><div class=verse-container id=mn43:14.1><span>“Katihi panāvuso, aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṁsā ca, paññāvimuttiphalā ca hoti paññāvimuttiphalānisaṁsā cā”ti? </span><span class="translation sujato">“When right view is supported by how many factors does it have freedom of heart and freedom by wisdom as its fruit and benefit?” </span></div><p><div class=verse-container id=mn43:14.2><span>“Pañcahi kho, āvuso, aṅgehi anuggahitā sammādiṭṭhi cetovimuttiphalā ca hoti cetovimuttiphalānisaṁsā ca, paññāvimuttiphalā ca hoti paññāvimuttiphalānisaṁsā ca. </span><span class="translation sujato">“When right view is supported by five factors it has freedom of heart and freedom by wisdom as its fruit and benefit. </span></div><p><div class=verse-container id=mn43:14.3><span>Idhāvuso, sammādiṭṭhi sīlānuggahitā ca hoti, sutānuggahitā ca hoti, sākacchānuggahitā ca hoti, samathānuggahitā ca hoti, vipassanānuggahitā ca hoti. </span><span class="translation sujato">It’s when right view is supported by ethics, learning, discussion, serenity, and discernment. </span></div><p><div class=verse-container id=mn43:14.4><span>Imehi kho, āvuso, pañcahaṅgehi anuggahitā sammādiṭṭhi cetovimuttiphalā ca hoti cetovimuttiphalānisaṁsā ca, paññāvimuttiphalā ca hoti paññāvimuttiphalānisaṁsā cā”ti. </span><span class="translation sujato">When right view is supported by these five factors it has freedom of heart and freedom by wisdom as its fruit and benefit.” </span></div><p><div class=verse-container id=mn43:15.1><span>“Kati panāvuso, bhavā”ti? </span><span class="translation sujato">“How many states of existence are there?” </span></div><p><div class=verse-container id=mn43:15.2><span>“Tayome, āvuso, bhavā—</span><span class="translation sujato">“Reverend, there are these three states of existence. </span></div><p><div class=verse-container id=mn43:15.3><span>kāmabhavo, rūpabhavo, arūpabhavo”ti. </span><span class="translation sujato">Existence in the sensual realm, the realm of luminous form, and the formless realm.” </span></div><p><div class=verse-container id=mn43:16.1><span>“Kathaṁ panāvuso, āyatiṁ punabbhavābhinibbatti hotī”ti? </span><span class="translation sujato">“But how is there rebirth into a new state of existence in the future?” </span></div><p><div class=verse-container id=mn43:16.2><span>“Avijjānīvaraṇānaṁ kho, āvuso, sattānaṁ taṇhāsaṁyojanānaṁ tatratatrābhinandanā—</span><span class="translation sujato">“It’s because of sentient beings—shrouded by ignorance and fettered by craving—taking pleasure wherever they land. </span></div><p><div class=verse-container id=mn43:16.3><span>evaṁ āyatiṁ punabbhavābhinibbatti hotī”ti. </span><span class="translation sujato">That’s how there is rebirth into a new state of existence in the future.” </span></div><p><div class=verse-container id=mn43:17.1><span>“Kathaṁ panāvuso, āyatiṁ punabbhavābhinibbatti na hotī”ti? </span><span class="translation sujato">“But how is there no rebirth into a new state of existence in the future?” </span></div><p><div class=verse-container id=mn43:17.2><span>“Avijjāvirāgā kho, āvuso, vijjuppādā taṇhānirodhā—</span><span class="translation sujato">“It’s when ignorance fades away, knowledge arises, and craving ceases. </span></div><p><div class=verse-container id=mn43:17.3><span>evaṁ āyatiṁ punabbhavābhinibbatti na hotī”ti. </span><span class="translation sujato">That’s how there is no rebirth into a new state of existence in the future.” </span></div><p><div class=verse-container id=mn43:18.1><span>“Katamaṁ panāvuso, paṭhamaṁ jhānan”ti? </span><span class="translation sujato">“But what, reverend, is the first absorption?” </span></div><p><div class=verse-container id=mn43:18.2><span>“Idhāvuso, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati—</span><span class="translation sujato">“Reverend, it’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn43:18.3><span>idaṁ vuccati, āvuso, paṭhamaṁ jhānan”ti. </span><span class="translation sujato">This is called the first absorption.” </span></div><p><div class=verse-container id=mn43:19.1><span>“Paṭhamaṁ panāvuso, jhānaṁ katiaṅgikan”ti? </span><span class="translation sujato">“But how many factors does the first absorption have?” </span></div><p><div class=verse-container id=mn43:19.2><span>“Paṭhamaṁ kho, āvuso, jhānaṁ pañcaṅgikaṁ. </span><span class="translation sujato">“The first absorption has five factors. </span></div><p><div class=verse-container id=mn43:19.3><span>Idhāvuso, paṭhamaṁ jhānaṁ samāpannassa bhikkhuno vitakko ca vattati, vicāro ca pīti ca sukhañca cittekaggatā ca. </span><span class="translation sujato">When a mendicant has entered the first absorption, placing the mind, keeping it connected, rapture, bliss, and unification of mind are present. </span></div><p><div class=verse-container id=mn43:19.4><span>Paṭhamaṁ kho, āvuso, jhānaṁ evaṁ pañcaṅgikan”ti. </span><span class="translation sujato">That’s how the first absorption has five factors.” </span></div><p><div class=verse-container id=mn43:20.1><span>“Paṭhamaṁ panāvuso, jhānaṁ kataṅgavippahīnaṁ kataṅgasamannāgatan”ti? </span><span class="translation sujato">“But how many factors has the first absorption given up and how many does it possess?” </span></div><p><div class=verse-container id=mn43:20.2><span>“Paṭhamaṁ kho, āvuso, jhānaṁ pañcaṅgavippahīnaṁ, pañcaṅgasamannāgataṁ. </span><span class="translation sujato">“The first absorption has given up five factors and possesses five factors. </span></div><p><div class=verse-container id=mn43:20.3><span>Idhāvuso, paṭhamaṁ jhānaṁ samāpannassa bhikkhuno kāmacchando pahīno hoti, byāpādo pahīno hoti, thinamiddhaṁ pahīnaṁ hoti, uddhaccakukkuccaṁ pahīnaṁ hoti, vicikicchā pahīnā hoti; </span><span class="translation sujato">When a mendicant has entered the first absorption, sensual desire, ill will, dullness and drowsiness, restlessness and remorse, and doubt are given up. </span></div><p><div class=verse-container id=mn43:20.4><span>vitakko ca vattati, vicāro ca pīti ca sukhañca cittekaggatā ca. </span><span class="translation sujato">Placing the mind, keeping it connected, rapture, bliss, and unification of mind are present. </span></div><p><div class=verse-container id=mn43:20.5><span>Paṭhamaṁ kho, āvuso, jhānaṁ evaṁ pañcaṅgavippahīnaṁ pañcaṅgasamannāgatan”ti. </span><span class="translation sujato">That’s how the first absorption has given up five factors and possesses five factors.” </span></div><p><div class=verse-container id=mn43:21.1><span>“Pañcimāni, āvuso, indriyāni nānāvisayāni nānāgocarāni, na aññamaññassa gocaravisayaṁ paccanubhonti, seyyathidaṁ—</span><span class="translation sujato">“Reverend, these five faculties have different domains and different ranges, and don’t experience each others’ domain and range. That is, </span></div><p><div class=verse-container id=mn43:21.2><span>cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ. </span><span class="translation sujato">the faculties of the eye, ear, nose, tongue, and body. </span></div><p><div class=verse-container id=mn43:21.3><span>Imesaṁ kho, āvuso, pañcannaṁ indriyānaṁ nānāvisayānaṁ nānāgocarānaṁ, na aññamaññassa gocaravisayaṁ paccanubhontānaṁ, kiṁ paṭisaraṇaṁ, ko ca nesaṁ gocaravisayaṁ paccanubhotī”ti? </span><span class="translation sujato">What do these five faculties, with their different domains and ranges, have recourse to? What experiences their domains and ranges?” </span></div><p><div class=verse-container id=mn43:21.4><span>“Pañcimāni, āvuso, indriyāni nānāvisayāni nānāgocarāni, na aññamaññassa gocaravisayaṁ paccanubhonti, seyyathidaṁ—</span></div><p><div class=verse-container id=mn43:21.5><span>cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ. </span></div><p><div class=verse-container id=mn43:21.6><span>Imesaṁ kho, āvuso, pañcannaṁ indriyānaṁ nānāvisayānaṁ nānāgocarānaṁ, na aññamaññassa gocaravisayaṁ paccanubhontānaṁ, mano paṭisaraṇaṁ, mano ca nesaṁ gocaravisayaṁ paccanubhotī”ti. </span><span class="translation sujato">“These five faculties, with their different domains and ranges, have recourse to the mind. And the mind experiences their domains and ranges.” </span></div><p><div class=verse-container id=mn43:22.1><span>“Pañcimāni, āvuso, indriyāni, seyyathidaṁ—</span></div><p><div class=verse-container id=mn43:22.2><span>cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ. </span></div><p><div class=verse-container id=mn43:22.3><span>Imāni kho, āvuso, pañcindriyāni kiṁ paṭicca tiṭṭhantī”ti? </span><span class="translation sujato">“These five faculties depend on what to continue?” </span></div><p><div class=verse-container id=mn43:22.4><span>“Pañcimāni, āvuso, indriyāni, seyyathidaṁ—</span></div><p><div class=verse-container id=mn43:22.5><span>cakkhundriyaṁ, sotindriyaṁ, ghānindriyaṁ, jivhindriyaṁ, kāyindriyaṁ. </span></div><p><div class=verse-container id=mn43:22.6><span>Imāni kho, āvuso, pañcindriyāni āyuṁ paṭicca tiṭṭhantī”ti. </span><span class="translation sujato">“These five faculties depend on vitality to continue.” </span></div><p><div class=verse-container id=mn43:22.7><span>“Āyu panāvuso, kiṁ paṭicca tiṭṭhatī”ti? </span><span class="translation sujato">“But what does vitality depend on to continue?” </span></div><p><div class=verse-container id=mn43:22.8><span>“Āyu usmaṁ paṭicca tiṭṭhatī”ti. </span><span class="translation sujato">“Vitality depends on warmth to continue.” </span></div><p><div class=verse-container id=mn43:22.9><span>“Usmā panāvuso, kiṁ paṭicca tiṭṭhatī”ti? </span><span class="translation sujato">“But what does warmth depend on to continue?” </span></div><p><div class=verse-container id=mn43:22.10><span>“Usmā āyuṁ paṭicca tiṭṭhatī”ti. </span><span class="translation sujato">“Warmth depends on vitality to continue.” </span></div><p><div class=verse-container id=mn43:22.11><span>“Idāneva kho mayaṁ, āvuso, āyasmato sāriputtassa bhāsitaṁ evaṁ ājānāma: </span><span class="translation sujato">“Just now I understood you to say: </span></div><p><div class=verse-container id=mn43:22.12><span>‘āyu usmaṁ paṭicca tiṭṭhatī’ti. </span><span class="translation sujato">‘Vitality depends on warmth to continue.’ </span></div><p><div class=verse-container id=mn43:22.13><span>Idāneva pana mayaṁ, āvuso, āyasmato sāriputtassa bhāsitaṁ evaṁ ājānāma: </span><span class="translation sujato">But I also understood you to say: </span></div><p><div class=verse-container id=mn43:22.14><span>‘usmā āyuṁ paṭicca tiṭṭhatī’ti. </span><span class="translation sujato">‘Warmth depends on vitality to continue.’ </span></div><p><div class=verse-container id=mn43:22.15><span>Yathā kathaṁ panāvuso, imassa bhāsitassa attho daṭṭhabbo”ti? </span><span class="translation sujato">How then should we see the meaning of this statement?” </span></div><p><div class=verse-container id=mn43:22.16><span>“Tena hāvuso, upamaṁ te karissāmi; </span><span class="translation sujato">“Well then, reverend, I shall give you a simile. </span></div><p><div class=verse-container id=mn43:22.17><span>upamāyapidhekacce viññū purisā bhāsitassa atthaṁ ājānanti. </span><span class="translation sujato">For by means of a simile some sensible people understand the meaning of what is said. </span></div><p><div class=verse-container id=mn43:22.18><span>Seyyathāpi, āvuso, telappadīpassa jhāyato acciṁ paṭicca ābhā paññāyati, ābhaṁ paṭicca acci paññāyati; </span><span class="translation sujato">Suppose there was an oil lamp burning. The light appears dependent on the flame, and the flame appears dependent on the light. </span></div><p><div class=verse-container id=mn43:22.19><span>evameva kho, āvuso, āyu usmaṁ paṭicca tiṭṭhati, usmā āyuṁ paṭicca tiṭṭhatī”ti. </span><span class="translation sujato">In the same way, vitality depends on warmth to continue, and warmth depends on vitality to continue.” </span></div><p><div class=verse-container id=mn43:23.1><span>“Teva nu kho, āvuso, āyusaṅkhārā, te vedaniyā dhammā udāhu aññe āyusaṅkhārā aññe vedaniyā dhammā”ti? </span><span class="translation sujato">“Are the vital forces the same things as the phenomena that are felt? Or are they different things?” </span></div><p><div class=verse-container id=mn43:23.2><span>“Na kho, āvuso, teva āyusaṅkhārā te vedaniyā dhammā. </span><span class="translation sujato">“The vital forces are not the same things as the phenomena that are felt. </span></div><p><div class=verse-container id=mn43:23.3><span>Te ca hāvuso, āyusaṅkhārā abhaviṁsu te vedaniyā dhammā, na yidaṁ saññāvedayitanirodhaṁ samāpannassa bhikkhuno vuṭṭhānaṁ paññāyetha. </span><span class="translation sujato">For if the vital forces and the phenomena that are felt were the same things, a mendicant who had attained the cessation of perception and feeling would not emerge from it. </span></div><p><div class=verse-container id=mn43:23.4><span>Yasmā ca kho, āvuso, aññe āyusaṅkhārā aññe vedaniyā dhammā, tasmā saññāvedayitanirodhaṁ samāpannassa bhikkhuno vuṭṭhānaṁ paññāyatī”ti. </span><span class="translation sujato">But because the vital forces and the phenomena that are felt are different things, a mendicant who has attained the cessation of perception and feeling can emerge from it.” </span></div><p><div class=verse-container id=mn43:24.1><span>“Yadā nu kho, āvuso, imaṁ kāyaṁ kati dhammā jahanti; athāyaṁ kāyo ujjhito avakkhitto seti, yathā kaṭṭhaṁ acetanan”ti? </span><span class="translation sujato">“How many things must this body lose before it lies abandoned, tossed aside like an insentient log?” </span></div><p><div class=verse-container id=mn43:24.2><span>“Yadā kho, āvuso, imaṁ kāyaṁ tayo dhammā jahanti—āyu usmā ca viññāṇaṁ; athāyaṁ kāyo ujjhito avakkhitto seti, yathā kaṭṭhaṁ acetanan”ti. </span><span class="translation sujato">“This body must lose three things before it lies abandoned, tossed aside like an insentient log: vitality, warmth, and consciousness.” </span></div><p><div class=verse-container id=mn43:25.1><span>“Yvāyaṁ, āvuso, mato kālaṅkato, yo cāyaṁ bhikkhu saññāvedayitanirodhaṁ samāpanno—imesaṁ kiṁ nānākaraṇan”ti? </span><span class="translation sujato">“What’s the difference between someone who has passed away and a mendicant who has attained the cessation of perception and feeling?” </span></div><p><div class=verse-container id=mn43:25.2><span>“Yvāyaṁ, āvuso, mato kālaṅkato tassa kāyasaṅkhārā niruddhā paṭippassaddhā, vacīsaṅkhārā niruddhā paṭippassaddhā, cittasaṅkhārā niruddhā paṭippassaddhā, āyu parikkhīṇo, usmā vūpasantā, indriyāni paribhinnāni. </span><span class="translation sujato">“When someone dies, their physical, verbal, and mental processes have ceased and stilled; their vitality is spent; their warmth is dissipated; and their faculties have disintegrated. </span></div><p><div class=verse-container id=mn43:25.3><span>Yo cāyaṁ bhikkhu saññāvedayitanirodhaṁ samāpanno tassapi kāyasaṅkhārā niruddhā paṭippassaddhā, vacīsaṅkhārā niruddhā paṭippassaddhā, cittasaṅkhārā niruddhā paṭippassaddhā, āyu na parikkhīṇo, usmā avūpasantā, indriyāni vippasannāni. </span><span class="translation sujato">When a mendicant has attained the cessation of perception and feeling, their physical, verbal, and mental processes have ceased and stilled. But their vitality is not spent; their warmth is not dissipated; and their faculties are very clear. </span></div><p><div class=verse-container id=mn43:25.4><span>Yvāyaṁ, āvuso, mato kālaṅkato, yo cāyaṁ bhikkhu saññāvedayitanirodhaṁ samāpanno—idaṁ nesaṁ nānākaraṇan”ti. </span><span class="translation sujato">That’s the difference between someone who has passed away and a mendicant who has attained the cessation of perception and feeling.” </span></div><p><div class=verse-container id=mn43:26.1><span>“Kati panāvuso, paccayā adukkhamasukhāya cetovimuttiyā samāpattiyā”ti? </span><span class="translation sujato">“How many conditions are necessary to attain the neutral release of the heart?” </span></div><p><div class=verse-container id=mn43:26.2><span>“Cattāro kho, āvuso, paccayā adukkhamasukhāya cetovimuttiyā samāpattiyā. </span><span class="translation sujato">“Four conditions are necessary to attain the neutral release of the heart. </span></div><p><div class=verse-container id=mn43:26.3><span>Idhāvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn43:26.4><span>Ime kho, āvuso, cattāro paccayā adukkhamasukhāya cetovimuttiyā samāpattiyā”ti. </span><span class="translation sujato">These four conditions are necessary to attain the neutral release of the heart.” </span></div><p><div class=verse-container id=mn43:27.1><span>“Kati panāvuso, paccayā animittāya cetovimuttiyā samāpattiyā”ti? </span><span class="translation sujato">“How many conditions are necessary to attain the signless release of the heart?” </span></div><p><div class=verse-container id=mn43:27.2><span>“Dve kho, āvuso, paccayā animittāya cetovimuttiyā samāpattiyā—</span><span class="translation sujato">“Two conditions are necessary to attain the signless release of the heart: </span></div><p><div class=verse-container id=mn43:27.3><span>sabbanimittānañca amanasikāro, animittāya ca dhātuyā manasikāro. </span><span class="translation sujato">not focusing on any signs, and focusing on the signless. </span></div><p><div class=verse-container id=mn43:27.4><span>Ime kho, āvuso, dve paccayā animittāya cetovimuttiyā samāpattiyā”ti. </span><span class="translation sujato">These two conditions are necessary to attain the signless release of the heart.” </span></div><p><div class=verse-container id=mn43:27.5><span>“Kati panāvuso, paccayā animittāya cetovimuttiyā ṭhitiyā”ti? </span><span class="translation sujato">“How many conditions are necessary to remain in the signless release of the heart?” </span></div><p><div class=verse-container id=mn43:28.1><span>“Tayo kho, āvuso, paccayā animittāya cetovimuttiyā ṭhitiyā—</span><span class="translation sujato">“Three conditions are necessary to remain in the signless release of the heart: </span></div><p><div class=verse-container id=mn43:28.2><span>sabbanimittānañca amanasikāro, animittāya ca dhātuyā manasikāro, pubbe ca abhisaṅkhāro. </span><span class="translation sujato">not focusing on any signs, focusing on the signless, and a previous determination. </span></div><p><div class=verse-container id=mn43:28.3><span>Ime kho, āvuso, tayo paccayā animittāya cetovimuttiyā ṭhitiyā”ti. </span><span class="translation sujato">These three conditions are necessary to remain in the signless release of the heart.” </span></div><p><div class=verse-container id=mn43:29.1><span>“Kati panāvuso, paccayā animittāya cetovimuttiyā vuṭṭhānāyā”ti? </span><span class="translation sujato">“How many conditions are necessary to emerge from the signless release of the heart?” </span></div><p><div class=verse-container id=mn43:29.2><span>“Dve kho, āvuso, paccayā animittāya cetovimuttiyā vuṭṭhānāya—</span><span class="translation sujato">“Two conditions are necessary to emerge from the signless release of the heart: </span></div><p><div class=verse-container id=mn43:29.3><span>sabbanimittānañca manasikāro, animittāya ca dhātuyā amanasikāro. </span><span class="translation sujato">focusing on all signs, and not focusing on the signless. </span></div><p><div class=verse-container id=mn43:29.4><span>Ime kho, āvuso, dve paccayā animittāya cetovimuttiyā vuṭṭhānāyā”ti. </span><span class="translation sujato">These two conditions are necessary to emerge from the signless release of the heart.” </span></div><p><div class=verse-container id=mn43:29.5><span>“Yā cāyaṁ, āvuso, appamāṇā cetovimutti, yā ca ākiñcaññā cetovimutti, yā ca suññatā cetovimutti, yā ca animittā cetovimutti—ime dhammā nānātthā ceva nānābyañjanā ca udāhu ekatthā byañjanameva nānan”ti? </span><span class="translation sujato">“The limitless release of the heart, and the release of the heart through nothingness, and the release of the heart through emptiness, and the signless release of the heart: do these things differ in both meaning and phrasing? Or do they mean the same thing, and differ only in the phrasing?” </span></div><p><div class=verse-container id=mn43:30.1><span>“Yā cāyaṁ, āvuso, appamāṇā cetovimutti, yā ca ākiñcaññā cetovimutti, yā ca suññatā cetovimutti, yā ca animittā cetovimutti—atthi kho, āvuso, pariyāyo yaṁ pariyāyaṁ āgamma ime dhammā nānātthā ceva nānābyañjanā ca; </span><span class="translation sujato">“There is a way in which these things differ in both meaning and phrasing. </span></div><p><div class=verse-container id=mn43:30.2><span>atthi ca kho, āvuso, pariyāyo yaṁ pariyāyaṁ āgamma ime dhammā ekatthā, byañjanameva nānaṁ. </span><span class="translation sujato">But there’s also a way in which they mean the same thing, and differ only in the phrasing. </span></div><p><div class=verse-container id=mn43:31.1><span>Katamo cāvuso, pariyāyo yaṁ pariyāyaṁ āgamma ime dhammā nānātthā ceva nānābyañjanā ca? </span><span class="translation sujato">And what’s the way in which these things differ in both meaning and phrasing? </span></div><p><div class=verse-container id=mn43:31.2><span>Idhāvuso, bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharati. </span><span class="translation sujato">Firstly, a mendicant meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=mn43:31.3><span>Karuṇāsahagatena cetasā …pe… </span><span class="translation sujato">They meditate spreading a heart full of compassion … </span></div><p><div class=verse-container id=mn43:31.4><span>muditāsahagatena cetasā … </span><span class="translation sujato">They meditate spreading a heart full of rejoicing … </span></div><p><div class=verse-container id=mn43:31.5><span>upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā viharati. </span><span class="translation sujato">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=mn43:31.6><span>Ayaṁ vuccatāvuso, appamāṇā cetovimutti. </span><span class="translation sujato">This is called the limitless release of the heart. </span></div><p><div class=verse-container id=mn43:32.1><span>Katamā cāvuso, ākiñcaññā cetovimutti? </span><span class="translation sujato">And what is the release of the heart through nothingness? </span></div><p><div class=verse-container id=mn43:32.2><span>Idhāvuso, bhikkhu sabbaso viññāṇañcāyatanaṁ samatikkamma natthi kiñcīti ākiñcaññāyatanaṁ upasampajja viharati. </span><span class="translation sujato">It’s when a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness. </span></div><p><div class=verse-container id=mn43:32.3><span>Ayaṁ vuccatāvuso, ākiñcaññā cetovimutti. </span><span class="translation sujato">This is called the heart’s release through nothingness. </span></div><p><div class=verse-container id=mn43:33.1><span>Katamā cāvuso, suññatā cetovimutti? </span><span class="translation sujato">And what is the release of the heart through emptiness? </span></div><p><div class=verse-container id=mn43:33.2><span>Idhāvuso, bhikkhu araññagato vā rukkhamūlagato vā suññāgāragato vā iti paṭisañcikkhati: </span><span class="translation sujato">It’s when a mendicant has gone to a wilderness, or to the root of a tree, or to an empty hut, and reflects like this: </span></div><p><div class=verse-container id=mn43:33.3><span>‘suññamidaṁ attena vā attaniyena vā’ti. </span><span class="translation sujato">‘This is empty of a self or what belongs to a self.’ </span></div><p><div class=verse-container id=mn43:33.4><span>Ayaṁ vuccatāvuso, suññatā cetovimutti. </span><span class="translation sujato">This is called the release of the heart through emptiness. </span></div><p><div class=verse-container id=mn43:34.1><span>Katamā cāvuso, animittā cetovimutti? </span><span class="translation sujato">And what is the signless release of the heart? </span></div><p><div class=verse-container id=mn43:34.2><span>Idhāvuso, bhikkhu sabbanimittānaṁ amanasikārā animittaṁ cetosamādhiṁ upasampajja viharati. </span><span class="translation sujato">It’s when a mendicant, not focusing on any signs, enters and remains in the signless immersion of the heart. </span></div><p><div class=verse-container id=mn43:34.3><span>Ayaṁ vuccatāvuso, animittā cetovimutti. </span><span class="translation sujato">This is called the signless release of the heart. </span></div><p><div class=verse-container id=mn43:34.4><span>Ayaṁ kho, āvuso, pariyāyo yaṁ pariyāyaṁ āgamma ime dhammā nānātthā ceva nānābyañjanā ca. </span><span class="translation sujato">This is the way in which these things differ in both meaning and phrasing. </span></div><p><div class=verse-container id=mn43:35.1><span>Katamo cāvuso, pariyāyo yaṁ pariyāyaṁ āgamma ime dhammā ekatthā byañjanameva nānaṁ? </span><span class="translation sujato">And what’s the way in which they mean the same thing, and differ only in the phrasing? </span></div><p><div class=verse-container id=mn43:35.2><span>Rāgo kho, āvuso, pamāṇakaraṇo, doso pamāṇakaraṇo, moho pamāṇakaraṇo. </span><span class="translation sujato">Greed, hate, and delusion are makers of limits. </span></div><p><div class=verse-container id=mn43:35.3><span>Te khīṇāsavassa bhikkhuno pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">A mendicant who has ended the defilements has given these up, cut them off at the root, made them like a palm stump, and obliterated them, so they are unable to arise in the future. </span></div><p><div class=verse-container id=mn43:35.4><span>Yāvatā kho, āvuso, appamāṇā cetovimuttiyo, akuppā tāsaṁ cetovimutti aggamakkhāyati. </span><span class="translation sujato">The unshakable release of the heart is said to be the best kind of limitless release of the heart. </span></div><p><div class=verse-container id=mn43:35.5><span>Sā kho panākuppā cetovimutti suññā rāgena, suññā dosena, suññā mohena. </span><span class="translation sujato">That unshakable release of the heart is empty of greed, hate, and delusion. </span></div><p><div class=verse-container id=mn43:36.1><span>Rāgo kho, āvuso, kiñcano, doso kiñcano, moho kiñcano. </span><span class="translation sujato">Greed is something, hate is something, and delusion is something. </span></div><p><div class=verse-container id=mn43:36.2><span>Te khīṇāsavassa bhikkhuno pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">A mendicant who has ended the defilements has given these up, cut them off at the root, made them like a palm stump, and obliterated them, so they are unable to arise in the future. </span></div><p><div class=verse-container id=mn43:36.3><span>Yāvatā kho, āvuso, ākiñcaññā cetovimuttiyo, akuppā tāsaṁ cetovimutti aggamakkhāyati. </span><span class="translation sujato">The unshakable release of the heart is said to be the best kind of release of the heart through nothingness. </span></div><p><div class=verse-container id=mn43:36.4><span>Sā kho panākuppā cetovimutti suññā rāgena, suññā dosena, suññā mohena. </span><span class="translation sujato">That unshakable release of the heart is empty of greed, hate, and delusion. </span></div><p><div class=verse-container id=mn43:37.1><span>Rāgo kho, āvuso, nimittakaraṇo, doso nimittakaraṇo, moho nimittakaraṇo. </span><span class="translation sujato">Greed, hate, and delusion are makers of signs. </span></div><p><div class=verse-container id=mn43:37.2><span>Te khīṇāsavassa bhikkhuno pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">A mendicant who has ended the defilements has given these up, cut them off at the root, made them like a palm stump, and obliterated them, so they are unable to arise in the future. </span></div><p><div class=verse-container id=mn43:37.3><span>Yāvatā kho, āvuso, animittā cetovimuttiyo, akuppā tāsaṁ cetovimutti aggamakkhāyati. </span><span class="translation sujato">The unshakable release of the heart is said to be the best kind of signless release of the heart. </span></div><p><div class=verse-container id=mn43:37.4><span>Sā kho panākuppā cetovimutti suññā rāgena, suññā dosena, suññā mohena. </span><span class="translation sujato">That unshakable release of the heart is empty of greed, hate, and delusion. </span></div><p><div class=verse-container id=mn43:37.5><span>Ayaṁ kho, āvuso, pariyāyo yaṁ pariyāyaṁ āgamma ime dhammā ekatthā byañjanameva nānan”ti. </span><span class="translation sujato">This is the way in which they mean the same thing, and differ only in the phrasing.” </span></div><p><div class=verse-container id=mn43:37.6><span>Idamavocāyasmā sāriputto. </span><span class="translation sujato">This is what Venerable Sāriputta said. </span></div><p><div class=verse-container id=mn43:37.7><span>Attamano āyasmā mahākoṭṭhiko āyasmato sāriputtassa bhāsitaṁ abhinandīti. </span><span class="translation sujato">Satisfied, Venerable Mahākoṭṭhita approved what Sāriputta said. </span></div><p><div class=verse-container id=mn43:37.8><span>Mahāvedallasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0042.html>Previous</a><a href=/canon/en/pli/ms/sutta/mn/mn0044.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>