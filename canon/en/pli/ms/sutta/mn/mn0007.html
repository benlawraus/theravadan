<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0007.html>Deutsch</a> , <a href=/canon/lt/pli/ms/sutta/mn/mn0007.html>Lietuvių kalba</a> , <a href=/canon/pl/pli/ms/sutta/mn/mn0007.html>Polski</a> , <a href=/canon/ru/pli/ms/sutta/mn/mn0007.html>ру́сский язы́к</a> , <a href=/canon/sr/pli/ms/sutta/mn/mn0007.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0006.html>Previous</a><a href=/canon/en/pli/ms/sutta/mn/mn0008.html>Next</a></div><p><div class=verse-container id=mn7:0.1><span>Majjhima Nikāya 7 </span><span class="translation sujato">Middle Discourses 7 </span></div><p><div class=verse-container id=mn7:0.2><span class=big-bold>Vatthasutta </span><span class="translation sujato">The Simile of the Cloth </span></div><p><div class=verse-container id=mn7:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn7:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn7:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn7:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn7:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn7:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn7:2.1><span>“Seyyathāpi, bhikkhave, vatthaṁ saṅkiliṭṭhaṁ malaggahitaṁ; </span><span class="translation sujato">“Suppose, mendicants, there was a cloth that was dirty and soiled. </span></div><p><div class=verse-container id=mn7:2.2><span>tamenaṁ rajako yasmiṁ yasmiṁ raṅgajāte upasaṁhareyya—yadi nīlakāya yadi pītakāya yadi lohitakāya yadi mañjiṭṭhakāya durattavaṇṇamevassa aparisuddhavaṇṇamevassa. </span><span class="translation sujato">No matter what dye the dyer applied—whether blue or yellow or red or magenta—it would look poorly dyed and impure in color. </span></div><p><div class=verse-container id=mn7:2.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn7:2.4><span>Aparisuddhattā, bhikkhave, vatthassa. </span><span class="translation sujato">Because of the impurity of the cloth. </span></div><p><div class=verse-container id=mn7:2.5><span>Evameva kho, bhikkhave, citte saṅkiliṭṭhe, duggati pāṭikaṅkhā. </span><span class="translation sujato">In the same way, when the mind is corrupt, a bad destiny is to be expected. </span></div><p><div class=verse-container id=mn7:2.6><span>Seyyathāpi, bhikkhave, vatthaṁ parisuddhaṁ pariyodātaṁ; </span><span class="translation sujato">Suppose there was a cloth that was pure and clean. </span></div><p><div class=verse-container id=mn7:2.7><span>tamenaṁ rajako yasmiṁ yasmiṁ raṅgajāte upasaṁhareyya—yadi nīlakāya yadi pītakāya yadi lohitakāya yadi mañjiṭṭhakāya—surattavaṇṇamevassa parisuddhavaṇṇamevassa. </span><span class="translation sujato">No matter what dye the dyer applied—whether blue or yellow or red or magenta—it would look well dyed and pure in color. </span></div><p><div class=verse-container id=mn7:2.8><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn7:2.9><span>Parisuddhattā, bhikkhave, vatthassa. </span><span class="translation sujato">Because of the purity of the cloth. </span></div><p><div class=verse-container id=mn7:2.10><span>Evameva kho, bhikkhave, citte asaṅkiliṭṭhe, sugati pāṭikaṅkhā. </span><span class="translation sujato">In the same way, when the mind isn’t corrupt, a good destiny is to be expected. </span></div><p><div class=verse-container id=mn7:3.1><span>Katame ca, bhikkhave, cittassa upakkilesā? </span><span class="translation sujato">And what are the corruptions of the mind? </span></div><p><div class=verse-container id=mn7:3.2><span>Abhijjhāvisamalobho cittassa upakkileso, byāpādo cittassa upakkileso, kodho cittassa upakkileso, upanāho cittassa upakkileso, makkho cittassa upakkileso, paḷāso cittassa upakkileso, issā cittassa upakkileso, macchariyaṁ cittassa upakkileso, māyā cittassa upakkileso, sāṭheyyaṁ cittassa upakkileso, thambho cittassa upakkileso, sārambho cittassa upakkileso, māno cittassa upakkileso, atimāno cittassa upakkileso, mado cittassa upakkileso, pamādo cittassa upakkileso. </span><span class="translation sujato">Covetousness and immoral greed, ill will, anger, acrimony, disdain, contempt, jealousy, stinginess, deceit, deviousness, obstinacy, aggression, conceit, arrogance, vanity, and negligence are corruptions of the mind. </span></div><p><div class=verse-container id=mn7:4.1><span>Sa kho so, bhikkhave, bhikkhu ‘abhijjhāvisamalobho cittassa upakkileso’ti—iti viditvā abhijjhāvisamalobhaṁ cittassa upakkilesaṁ pajahati; </span><span class="translation sujato">A mendicant who understands that covetousness and immoral greed are corruptions of the mind gives them up. </span></div><p><div class=verse-container id=mn7:4.2><span>‘byāpādo cittassa upakkileso’ti—</span><span class="translation sujato">A mendicant who understands that ill will … </span></div><p><div class=verse-container id=mn7:4.3><span>iti viditvā byāpādaṁ cittassa upakkilesaṁ pajahati; </span></div><p><div class=verse-container id=mn7:4.4><span>‘kodho cittassa upakkileso’ti—</span></div><p><div class=verse-container id=mn7:4.5><span>iti viditvā kodhaṁ cittassa upakkilesaṁ pajahati; </span></div><p><div class=verse-container id=mn7:4.6><span>‘upanāho cittassa upakkileso’ti—</span></div><p><div class=verse-container id=mn7:4.7><span>iti viditvā upanāhaṁ cittassa upakkilesaṁ pajahati; </span></div><p><div class=verse-container id=mn7:4.8><span>‘makkho cittassa upakkileso’ti—</span></div><p><div class=verse-container id=mn7:4.9><span>iti viditvā makkhaṁ cittassa upakkilesaṁ pajahati; </span></div><p><div class=verse-container id=mn7:4.10><span>‘paḷāso cittassa upakkileso’ti—</span></div><p><div class=verse-container id=mn7:4.11><span>iti viditvā paḷāsaṁ cittassa upakkilesaṁ pajahati; </span></div><p><div class=verse-container id=mn7:4.12><span>‘issā cittassa upakkileso’ti—</span></div><p><div class=verse-container id=mn7:4.13><span>iti viditvā issaṁ cittassa upakkilesaṁ pajahati; </span></div><p><div class=verse-container id=mn7:4.14><span>‘macchariyaṁ cittassa upakkileso’ti—</span></div><p><div class=verse-container id=mn7:4.15><span>iti viditvā macchariyaṁ cittassa upakkilesaṁ pajahati; </span></div><p><div class=verse-container id=mn7:4.16><span>‘māyā cittassa upakkileso’ti—</span></div><p><div class=verse-container id=mn7:4.17><span>iti viditvā māyaṁ cittassa upakkilesaṁ pajahati; </span></div><p><div class=verse-container id=mn7:4.18><span>‘sāṭheyyaṁ cittassa upakkileso’ti—</span></div><p><div class=verse-container id=mn7:4.19><span>iti viditvā sāṭheyyaṁ cittassa upakkilesaṁ pajahati; </span></div><p><div class=verse-container id=mn7:4.20><span>‘thambho cittassa upakkileso’ti—</span></div><p><div class=verse-container id=mn7:4.21><span>iti viditvā thambhaṁ cittassa upakkilesaṁ pajahati; </span></div><p><div class=verse-container id=mn7:4.22><span>‘sārambho cittassa upakkileso’ti—</span></div><p><div class=verse-container id=mn7:4.23><span>iti viditvā sārambhaṁ cittassa upakkilesaṁ pajahati; </span></div><p><div class=verse-container id=mn7:4.24><span>‘māno cittassa upakkileso’ti—</span></div><p><div class=verse-container id=mn7:4.25><span>iti viditvā mānaṁ cittassa upakkilesaṁ pajahati; </span></div><p><div class=verse-container id=mn7:4.26><span>‘atimāno cittassa upakkileso’ti—</span></div><p><div class=verse-container id=mn7:4.27><span>iti viditvā atimānaṁ cittassa upakkilesaṁ pajahati; </span></div><p><div class=verse-container id=mn7:4.28><span>‘mado cittassa upakkileso’ti—</span></div><p><div class=verse-container id=mn7:4.29><span>iti viditvā madaṁ cittassa upakkilesaṁ pajahati; </span></div><p><div class=verse-container id=mn7:4.30><span>‘pamādo cittassa upakkileso’ti—</span><span class="translation sujato">negligence is a corruption of the mind gives it up. </span></div><p><div class=verse-container id=mn7:4.31><span>iti viditvā pamādaṁ cittassa upakkilesaṁ pajahati. </span></div><p><div class=verse-container id=mn7:5.1><span>Yato kho, bhikkhave, bhikkhuno ‘abhijjhāvisamalobho cittassa upakkileso’ti—iti viditvā abhijjhāvisamalobho cittassa upakkileso pahīno hoti, </span><span class="translation sujato">When they have understood these corruptions of the mind </span></div><p><div class=verse-container id=mn7:5.2><span>‘byāpādo cittassa upakkileso’ti—</span><span class="translation sujato">for what they are, and have given them up, </span></div><p><div class=verse-container id=mn7:5.3><span>iti viditvā byāpādo cittassa upakkileso pahīno hoti; </span></div><p><div class=verse-container id=mn7:5.4><span>‘kodho cittassa upakkileso’ti—</span></div><p><div class=verse-container id=mn7:5.5><span>iti viditvā kodho cittassa upakkileso pahīno hoti; </span></div><p><div class=verse-container id=mn7:5.6><span>‘upanāho cittassa upakkileso’ti—</span></div><p><div class=verse-container id=mn7:5.7><span>iti viditvā upanāho cittassa upakkileso pahīno hoti; </span></div><p><div class=verse-container id=mn7:5.8><span>‘makkho cittassa upakkileso’ti—</span></div><p><div class=verse-container id=mn7:5.9><span>iti viditvā makkho cittassa upakkileso pahīno hoti; </span></div><p><div class=verse-container id=mn7:5.10><span>‘paḷāso cittassa upakkileso’ti—</span></div><p><div class=verse-container id=mn7:5.11><span>iti viditvā paḷāso cittassa upakkileso pahīno hoti; </span></div><p><div class=verse-container id=mn7:5.12><span>‘issā cittassa upakkileso’ti—</span></div><p><div class=verse-container id=mn7:5.13><span>iti viditvā issā cittassa upakkileso pahīno hoti; </span></div><p><div class=verse-container id=mn7:5.14><span>‘macchariyaṁ cittassa upakkileso’ti—</span></div><p><div class=verse-container id=mn7:5.15><span>iti viditvā macchariyaṁ cittassa upakkileso pahīno hoti; </span></div><p><div class=verse-container id=mn7:5.16><span>‘māyā cittassa upakkileso’ti—</span></div><p><div class=verse-container id=mn7:5.17><span>iti viditvā māyā cittassa upakkileso pahīno hoti; </span></div><p><div class=verse-container id=mn7:5.18><span>‘sāṭheyyaṁ cittassa upakkileso’ti—</span></div><p><div class=verse-container id=mn7:5.19><span>iti viditvā sāṭheyyaṁ cittassa upakkileso pahīno hoti; </span></div><p><div class=verse-container id=mn7:5.20><span>‘thambho cittassa upakkileso’ti—</span></div><p><div class=verse-container id=mn7:5.21><span>iti viditvā thambho cittassa upakkileso pahīno hoti; </span></div><p><div class=verse-container id=mn7:5.22><span>‘sārambho cittassa upakkileso’ti—</span></div><p><div class=verse-container id=mn7:5.23><span>iti viditvā sārambho cittassa upakkileso pahīno hoti; </span></div><p><div class=verse-container id=mn7:5.24><span>‘māno cittassa upakkileso’ti—</span></div><p><div class=verse-container id=mn7:5.25><span>iti viditvā māno cittassa upakkileso pahīno hoti; </span></div><p><div class=verse-container id=mn7:5.26><span>‘atimāno cittassa upakkileso’ti—</span></div><p><div class=verse-container id=mn7:5.27><span>iti viditvā atimāno cittassa upakkileso pahīno hoti; </span></div><p><div class=verse-container id=mn7:5.28><span>‘mado cittassa upakkileso’ti—</span></div><p><div class=verse-container id=mn7:5.29><span>iti viditvā mado cittassa upakkileso pahīno hoti; </span></div><p><div class=verse-container id=mn7:5.30><span>‘pamādo cittassa upakkileso’ti—</span></div><p><div class=verse-container id=mn7:5.31><span>iti viditvā pamādo cittassa upakkileso pahīno hoti. </span></div><p><div class=verse-container id=mn7:5.32><span>So buddhe aveccappasādena samannāgato hoti: </span><span class="translation sujato">they have experiential confidence in the Buddha: </span></div><p><div class=verse-container id=mn7:5.33><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti; </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=mn7:6.1><span>dhamme aveccappasādena samannāgato hoti: </span><span class="translation sujato">They have experiential confidence in the teaching: </span></div><p><div class=verse-container id=mn7:6.2><span>‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti; </span><span class="translation sujato">‘The teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves.’ </span></div><p><div class=verse-container id=mn7:7.1><span>saṅghe aveccappasādena samannāgato hoti: </span><span class="translation sujato">They have experiential confidence in the Saṅgha: </span></div><p><div class=verse-container id=mn7:7.2><span>‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni, aṭṭha purisapuggalā. Esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo, anuttaraṁ puññakkhettaṁ lokassā’ti. </span><span class="translation sujato">‘The Saṅgha of the Buddha’s disciples is practicing the way that’s good, sincere, systematic, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’ </span></div><p><div class=verse-container id=mn7:8.1><span>Yathodhi kho panassa cattaṁ hoti vantaṁ muttaṁ pahīnaṁ paṭinissaṭṭhaṁ, so ‘buddhe aveccappasādena samannāgatomhī’ti labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><span class="translation sujato">When a mendicant has discarded, eliminated, released, given up, and relinquished to this extent, thinking, ‘I have experiential confidence in the Buddha … </span></div><p><div class=verse-container id=mn7:8.2><span>Pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati; </span></div><p><div class=verse-container id=mn7:9.1><span>‘dhamme …pe… </span><span class="translation sujato">the teaching … </span></div><p><div class=verse-container id=mn7:10.1><span>saṅghe aveccappasādena samannāgatomhī’ti labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ; </span><span class="translation sujato">the Saṅgha,’ they find inspiration in the meaning and the teaching, and find joy connected with the teaching. </span></div><p><div class=verse-container id=mn7:10.2><span>pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati. </span></div><p><div class=verse-container id=mn7:11.1><span>‘Yathodhi kho pana me cattaṁ vantaṁ muttaṁ pahīnaṁ paṭinissaṭṭhan’ti labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ; </span><span class="translation sujato">Thinking: ‘I have discarded, eliminated, released, given up, and relinquished to this extent,’ they find inspiration in the meaning and the teaching, and find joy connected with the teaching. </span></div><p><div class=verse-container id=mn7:11.2><span>pamuditassa pīti jāyati, pītimanassa kāyo passambhati, passaddhakāyo sukhaṁ vedeti, sukhino cittaṁ samādhiyati. </span><span class="translation sujato">When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi. </span></div><p><div class=verse-container id=mn7:12.1><span>Sa kho so, bhikkhave, bhikkhu evaṁsīlo evaṁdhammo evaṁpañño sālīnañcepi piṇḍapātaṁ bhuñjati vicitakāḷakaṁ anekasūpaṁ anekabyañjanaṁ, nevassa taṁ hoti antarāyāya. </span><span class="translation sujato">When a mendicant of such ethics, such qualities, and such wisdom eats boiled fine rice with the dark grains picked out and served with many soups and sauces, that is no obstacle for them. </span></div><p><div class=verse-container id=mn7:12.2><span>Seyyathāpi, bhikkhave, vatthaṁ saṅkiliṭṭhaṁ malaggahitaṁ acchodakaṁ āgamma parisuddhaṁ hoti pariyodātaṁ, ukkāmukhaṁ vā panāgamma jātarūpaṁ parisuddhaṁ hoti pariyodātaṁ; </span><span class="translation sujato">Compare with cloth that is dirty and soiled; it can be made pure and clean by pure water. Or native gold, which can be made pure and bright by a forge. </span></div><p><div class=verse-container id=mn7:12.3><span>evameva kho, bhikkhave, bhikkhu evaṁsīlo evaṁdhammo evaṁpañño sālīnañcepi piṇḍapātaṁ bhuñjati vicitakāḷakaṁ anekasūpaṁ anekabyañjanaṁ, nevassa taṁ hoti antarāyāya. </span><span class="translation sujato">In the same way, when a mendicant of such ethics, such qualities, and such wisdom eats boiled fine rice with the dark grains picked out and served with many soups and sauces, that is no obstacle for them. </span></div><p><div class=verse-container id=mn7:13.1><span>So mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati; </span><span class="translation sujato">They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=mn7:14.1><span>karuṇāsahagatena cetasā …pe… </span><span class="translation sujato">They meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, they spread a heart full of compassion to the whole world—abundant, expansive, limitless, free of enmity and ill will. </span></div><p><div class=verse-container id=mn7:15.1><span>muditāsahagatena cetasā …pe… </span><span class="translation sujato">They meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, they spread a heart full of rejoicing to the whole world—abundant, expansive, limitless, free of enmity and ill will. </span></div><p><div class=verse-container id=mn7:16.1><span>upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sujato">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=mn7:17.1><span>So ‘atthi idaṁ, atthi hīnaṁ, atthi paṇītaṁ, atthi imassa saññāgatassa uttari nissaraṇan’ti pajānāti. </span><span class="translation sujato">They understand: ‘There is this, there is what is worse than this, there is what is better than this, and there is an escape beyond the scope of perception.’ </span></div><p><div class=verse-container id=mn7:18.1><span>Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati. </span><span class="translation sujato">Knowing and seeing like this, their mind is freed from the defilements of sensuality, desire to be reborn, and ignorance. </span></div><p><div class=verse-container id=mn7:18.2><span>Vimuttasmiṁ vimuttamiti ñāṇaṁ hoti. </span><span class="translation sujato">When they’re freed, they know they’re freed. </span></div><p><div class=verse-container id=mn7:18.3><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=mn7:18.4><span>Ayaṁ vuccati, bhikkhave: </span><span class="translation sujato">This is called </span></div><p><div class=verse-container id=mn7:18.5><span>‘bhikkhu sināto antarena sinānenā’”ti. </span><span class="translation sujato">a mendicant who is bathed with the inner bathing.” </span></div><p><div class=verse-container id=mn7:19.1><span>Tena kho pana samayena sundarikabhāradvājo brāhmaṇo bhagavato avidūre nisinno hoti. </span><span class="translation sujato">Now at that time the brahmin Bhāradvāja of Sundarikā was sitting not far from the Buddha. </span></div><p><div class=verse-container id=mn7:19.2><span>Atha kho sundarikabhāradvājo brāhmaṇo bhagavantaṁ etadavoca: </span><span class="translation sujato">He said to the Buddha, </span></div><p><div class=verse-container id=mn7:19.3><span>“gacchati pana bhavaṁ gotamo bāhukaṁ nadiṁ sināyitun”ti? </span><span class="translation sujato">“But does the worthy Gotama go to the river Bāhuka to bathe?” </span></div><p><div class=verse-container id=mn7:19.4><span>“Kiṁ, brāhmaṇa, bāhukāya nadiyā? </span><span class="translation sujato">“Brahmin, why go to the river Bāhuka? </span></div><p><div class=verse-container id=mn7:19.5><span>Kiṁ bāhukā nadī karissatī”ti? </span><span class="translation sujato">What can the river Bāhuka do?” </span></div><p><div class=verse-container id=mn7:19.6><span>“Lokkhasammatā hi, bho gotama, bāhukā nadī bahujanassa, puññasammatā hi, bho gotama, bāhukā nadī bahujanassa, bāhukāya pana nadiyā bahujano pāpakammaṁ kataṁ pavāhetī”ti. </span><span class="translation sujato">“Many people deem that the river Bāhukā leads to a heavenly world and bestows merit. And many people wash off their bad deeds in the river Bāhukā.” </span></div><p><div class=verse-container id=mn7:20.1><span>Atha kho bhagavā sundarikabhāradvājaṁ brāhmaṇaṁ gāthāhi ajjhabhāsi: </span><span class="translation sujato">Then the Buddha addressed Bhāradvāja of Sundarikā in verse: </span></div><p><div class=verse-container id=mn7:20.2><span>“Bāhukaṁ adhikakkañca, </span><span class="translation sujato">“The Bāhukā and the Adhikakkā, </span></div><p><div class=verse-container id=mn7:20.3><span>gayaṁ sundarikaṁ mapi; </span><span class="translation sujato">at Gayā and the Sundarikā too, </span></div><p><div class=verse-container id=mn7:20.4><span>Sarassatiṁ payāgañca, </span><span class="translation sujato">Sarasvatī and Payāga, </span></div><p><div class=verse-container id=mn7:20.5><span>atho bāhumatiṁ nadiṁ; </span><span class="translation sujato">and the river Bāhumatī: </span></div><p><div class=verse-container id=mn7:20.6><span>Niccampi bālo pakkhando, </span><span class="translation sujato">a fool can constantly plunge into them </span></div><p><div class=verse-container id=mn7:20.7><span>kaṇhakammo na sujjhati. </span><span class="translation sujato">but it won’t purify their dark deeds. </span></div><p><div class=verse-container id=mn7:20.8><span>Kiṁ sundarikā karissati, </span><span class="translation sujato">What can the Sundarikā do? </span></div><p><div class=verse-container id=mn7:20.9><span>Kiṁ payāgā kiṁ bāhukā nadī; </span><span class="translation sujato">What the Payāga or the Bāhukā? </span></div><p><div class=verse-container id=mn7:20.10><span>Veriṁ katakibbisaṁ naraṁ, </span><span class="translation sujato">They can’t cleanse a cruel person, a sinner </span></div><p><div class=verse-container id=mn7:20.11><span>Na hi naṁ sodhaye pāpakamminaṁ. </span><span class="translation sujato">from their bad deeds. </span></div><p><div class=verse-container id=mn7:20.12><span>Suddhassa ve sadā phaggu, </span><span class="translation sujato">For the pure in heart it’s always </span></div><p><div class=verse-container id=mn7:20.13><span>Suddhassuposatho sadā; </span><span class="translation sujato">the spring festival or the sabbath. </span></div><p><div class=verse-container id=mn7:20.14><span>Suddhassa sucikammassa, </span><span class="translation sujato">For the pure in heart and clean of deed, </span></div><p><div class=verse-container id=mn7:20.15><span>Sadā sampajjate vataṁ; </span><span class="translation sujato">their vows will always be fulfilled. </span></div><p><div class=verse-container id=mn7:20.16><span>Idheva sināhi brāhmaṇa, </span><span class="translation sujato">It’s here alone that you should bathe, brahmin, </span></div><p><div class=verse-container id=mn7:20.17><span>Sabbabhūtesu karohi khemataṁ. </span><span class="translation sujato">making yourself a sanctuary for all creatures. </span></div><p><div class=verse-container id=mn7:20.18><span>Sace musā na bhaṇasi, </span><span class="translation sujato">And if you speak no lies, </span></div><p><div class=verse-container id=mn7:20.19><span>sace pāṇaṁ na hiṁsasi; </span><span class="translation sujato">nor harm any living creature, </span></div><p><div class=verse-container id=mn7:20.20><span>Sace adinnaṁ nādiyasi, </span><span class="translation sujato">nor steal anything not given, </span></div><p><div class=verse-container id=mn7:20.21><span>saddahāno amaccharī; </span><span class="translation sujato">and you’re faithful and not stingy: </span></div><p><div class=verse-container id=mn7:20.22><span>Kiṁ kāhasi gayaṁ gantvā, </span><span class="translation sujato">what’s the point of going to Gayā? </span></div><p><div class=verse-container id=mn7:20.23><span>udapānopi te gayā”ti. </span><span class="translation sujato">For any well may be your Gayā!” </span></div><p><div class=verse-container id=mn7:21.1><span>Evaṁ vutte, sundarikabhāradvājo brāhmaṇo bhagavantaṁ etadavoca: </span><span class="translation sujato">When he had spoken, the brahmin Bhāradvāja of Sundarikā said to the Buddha, </span></div><p><div class=verse-container id=mn7:21.2><span>“abhikkantaṁ, bho gotama, abhikkantaṁ, bho gotama. </span><span class="translation sujato">“Excellent, worthy Gotama! Excellent! </span></div><p><div class=verse-container id=mn7:21.3><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya—cakkhumanto rūpāni dakkhantīti; evamevaṁ bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span></div><p><div class=verse-container id=mn7:21.4><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=mn7:21.5><span>Labheyyāhaṁ bhoto gotamassa santike pabbajjaṁ, labheyyaṁ upasampadan”ti. </span><span class="translation sujato">May I receive the going forth, the ordination in the worthy Gotama’s presence?” </span></div><p><div class=verse-container id=mn7:22.1><span>Alattha kho sundarikabhāradvājo brāhmaṇo bhagavato santike pabbajjaṁ, alattha upasampadaṁ. </span><span class="translation sujato">And the brahmin Bhāradvāja of Sundarikā received the going forth, the ordination in the Buddha’s presence. </span></div><p><div class=verse-container id=mn7:22.2><span>Acirūpasampanno kho panāyasmā bhāradvājo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><span class="translation sujato">Not long after his ordination, Venerable Bhāradvāja, living alone, withdrawn, diligent, keen, and resolute, soon realized the supreme end of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span></div><p><div class=verse-container id=mn7:22.3><span>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><span class="translation sujato">He understood: “Rebirth is ended; the spiritual journey has been completed; what had to be done has been done; there is nothing further for this place.” </span></div><p><div class=verse-container id=mn7:22.4><span>Aññataro kho panāyasmā bhāradvājo arahataṁ ahosīti. </span><span class="translation sujato">And Venerable Bhāradvāja became one of the perfected. </span></div><p><div class=verse-container id=mn7:22.5><span>Vatthasuttaṁ niṭṭhitaṁ sattamaṁ. </span></div><div class=flex-between><a href=/canon/en/pli/ms/sutta/mn/mn0006.html>Previous</a><a href=/canon/en/pli/ms/sutta/mn/mn0008.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>