<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0067.html>Deutsch</a> , <a href=/canon/ru/pli/ms/sutta/mn/mn0067.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0066.html>Previous</a><a href=/canon/en/pli/ms/sutta/mn/mn0068.html>Next</a></div><p id=mn67:0.1><span class=root>Majjhima Nikāya 67 </span><br> <span class=sujato>Middle Discourses 67 </span><br><p id=mn67:0.2><span class="root big-bold">Cātumasutta </span><br> <span class=sujato>At Cātumā </span><br><p id=mn67:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn67:1.2><span class=root>ekaṁ samayaṁ bhagavā cātumāyaṁ viharati āmalakīvane. </span><br> <span class=sujato>At one time the Buddha was staying near Cātumā in a myrobalan grove. </span><br><p id=mn67:2.1><span class=root>Tena kho pana samayena sāriputtamoggallānappamukhāni pañcamattāni bhikkhusatāni cātumaṁ anuppattāni honti bhagavantaṁ dassanāya. </span><br> <span class=sujato>Now at that time five hundred mendicants headed by Sāriputta and Moggallāna arrived at Cātumā to see the Buddha. </span><br><p id=mn67:2.2><span class=root>Te ca āgantukā bhikkhū nevāsikehi bhikkhūhi saddhiṁ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā ahesuṁ. </span><br> <span class=sujato>And the visiting mendicants, while exchanging pleasantries with the resident mendicants, preparing their lodgings, and putting away their bowls and robes, made a dreadful racket. </span><br><p id=mn67:3.1><span class=root>Atha kho bhagavā āyasmantaṁ ānandaṁ āmantesi: </span><br> <span class=sujato>Then the Buddha said to Venerable Ānanda, </span><br><p id=mn67:3.2><span class=root>“ke panete, ānanda, uccāsaddā mahāsaddā, kevaṭṭā maññe macchavilope”ti? </span><br> <span class=sujato>“Ānanda, who’s making that dreadful racket? You’d think it was fishermen hauling in a catch!” </span><br><p id=mn67:3.3><span class=root>“Etāni, bhante, sāriputtamoggallānappamukhāni pañcamattāni bhikkhusatāni cātumaṁ anuppattāni bhagavantaṁ dassanāya. </span><br> <span class=sujato>And Ānanda told him what had happened. </span><br><p id=mn67:3.4><span class=root>Te āgantukā bhikkhū nevāsikehi bhikkhūhi saddhiṁ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā”ti. </span><br><p id=mn67:4.1><span class=root>“Tenahānanda, mama vacanena te bhikkhū āmantehi: </span><br> <span class=sujato>“Well then, Ānanda, in my name tell those mendicants that </span><br><p id=mn67:4.2><span class=root>‘satthā āyasmante āmantetī’”ti. </span><br> <span class=sujato>the teacher summons them.” </span><br><p id=mn67:4.3><span class=root>“Evaṁ, bhante”ti kho āyasmā ānando bhagavato paṭissutvā yena te bhikkhū tenupasaṅkami; upasaṅkamitvā te bhikkhū etadavoca: </span><br> <span class=sujato>“Yes, sir,” Ānanda replied. He went to those mendicants and said, </span><br><p id=mn67:4.4><span class=root>“satthā āyasmante āmantetī”ti. </span><br> <span class=sujato>“Venerables, the teacher summons you.” </span><br><p id=mn67:4.5><span class=root>“Evamāvuso”ti kho te bhikkhū āyasmato ānandassa paṭissutvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca: </span><br> <span class=sujato>“Yes, reverend,” replied those mendicants. Then they rose from their seats and went to the Buddha, bowed, and sat down to one side. The Buddha said to them: </span><br><p id=mn67:4.6><span class=root>“kiṁ nu tumhe, bhikkhave, uccāsaddā mahāsaddā, kevaṭṭā maññe macchavilope”ti? </span><br> <span class=sujato>“Mendicants, what’s with that dreadful racket? You’d think it was fishermen hauling in a catch!” </span><br><p id=mn67:4.7><span class=root>“Imāni, bhante, sāriputtamoggallānappamukhāni pañcamattāni bhikkhusatāni cātumaṁ anuppattāni bhagavantaṁ dassanāya. </span><br> <span class=sujato>And they told him what had happened. </span><br><p id=mn67:4.8><span class=root>Teme āgantukā bhikkhū nevāsikehi bhikkhūhi saddhiṁ paṭisammodamānā senāsanāni paññāpayamānā pattacīvarāni paṭisāmayamānā uccāsaddā mahāsaddā”ti. </span><br><p id=mn67:5.1><span class=root>“Gacchatha, bhikkhave, paṇāmemi vo, na vo mama santike vatthabban”ti. </span><br> <span class=sujato>“Go away, mendicants, I dismiss you. You are not to stay in my presence.” </span><br><p id=mn67:5.2><span class=root>“Evaṁ, bhante”ti kho te bhikkhū bhagavato paṭissutvā uṭṭhāyāsanā bhagavantaṁ abhivādetvā padakkhiṇaṁ katvā senāsanaṁ saṁsāmetvā pattacīvaramādāya pakkamiṁsu. </span><br> <span class=sujato>“Yes, sir,” replied those mendicants. They got up from their seats, bowed, and respectfully circled the Buddha, keeping him on their right. They set their lodgings in order and left, taking their bowls and robes. </span><br><p id=mn67:6.1><span class=root>Tena kho pana samayena cātumeyyakā sakyā santhāgāre sannipatitā honti kenacideva karaṇīyena. </span><br> <span class=sujato>Now at that time the Sakyans of Cātumā were sitting together at the town hall on some business. </span><br><p id=mn67:6.2><span class=root>Addasaṁsu kho cātumeyyakā sakyā te bhikkhū dūratova āgacchante; </span><br> <span class=sujato>Seeing those mendicants coming off in the distance, </span><br><p id=mn67:6.3><span class=root>disvāna yena te bhikkhū tenupasaṅkamiṁsu; upasaṅkamitvā te bhikkhū etadavocuṁ: </span><br> <span class=sujato>they went up to them and said, </span><br><p id=mn67:6.4><span class=root>“handa kahaṁ pana tumhe āyasmanto gacchathā”ti? </span><br> <span class=sujato>“Hello venerables, where are you going?” </span><br><p id=mn67:6.5><span class=root>“Bhagavatā kho, āvuso, bhikkhusaṅgho paṇāmito”ti. </span><br> <span class=sujato>“Good sirs, the mendicant Saṅgha has been dismissed by the Buddha.” </span><br><p id=mn67:6.6><span class=root>“Tenahāyasmanto muhuttaṁ nisīdatha, appeva nāma mayaṁ sakkuṇeyyāma bhagavantaṁ pasādetun”ti. </span><br> <span class=sujato>“Well then, venerables, sit here for an hour. Hopefully we’ll be able to restore the Buddha’s confidence.” </span><br><p id=mn67:6.7><span class=root>“Evamāvuso”ti kho te bhikkhū cātumeyyakānaṁ sakyānaṁ paccassosuṁ. </span><br> <span class=sujato>“Yes, good sirs,” replied the mendicants. </span><br><p id=mn67:7.1><span class=root>Atha kho cātumeyyakā sakyā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho cātumeyyakā sakyā bhagavantaṁ etadavocuṁ: </span><br> <span class=sujato>Then the Sakyans of Cātumā went up to the Buddha, bowed, sat down to one side, and said to him: </span><br><p id=mn67:7.2><span class=root>“abhinandatu, bhante, bhagavā bhikkhusaṅghaṁ; </span><br> <span class=sujato>“May the Buddha be happy with the mendicant Saṅgha! </span><br><p id=mn67:7.3><span class=root>abhivadatu, bhante, bhagavā bhikkhusaṅghaṁ. </span><br> <span class=sujato>May the Buddha welcome the mendicant Saṅgha! </span><br><p id=mn67:7.4><span class=root>Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghaṁ. </span><br> <span class=sujato>May the Buddha support the mendicant Saṅgha now as he did in the past! </span><br><p id=mn67:7.5><span class=root>Santettha, bhante, bhikkhū navā acirapabbajitā adhunāgatā imaṁ dhammavinayaṁ. </span><br> <span class=sujato>There are mendicants here who are junior, recently gone forth, newly come to this teaching and training. </span><br><p id=mn67:7.6><span class=root>Tesaṁ bhagavantaṁ dassanāya alabhantānaṁ siyā aññathattaṁ, siyā vipariṇāmo. </span><br> <span class=sujato>If they don’t get to see the Buddha they may change and fall apart. </span><br><p id=mn67:7.7><span class=root>Seyyathāpi, bhante, bījānaṁ taruṇānaṁ udakaṁ alabhantānaṁ siyā aññathattaṁ siyā vipariṇāmo; </span><br> <span class=sujato>If young seedlings don’t get water they may change and fall apart. </span><br><p id=mn67:7.8><span class=root>evameva kho, bhante, santettha bhikkhū navā acirapabbajitā adhunāgatā imaṁ dhammavinayaṁ, tesaṁ bhagavantaṁ dassanāya alabhantānaṁ siyā aññathattaṁ, siyā vipariṇāmo. </span><br> <span class=sujato>In the same way, there are mendicants here who are junior, recently gone forth, newly come to this teaching and training. If they don’t get to see the Buddha they may change and fall apart. </span><br><p id=mn67:7.9><span class=root>Seyyathāpi, bhante, vacchassa taruṇassa mātaraṁ apassantassa siyā aññathattaṁ, siyā vipariṇāmo; </span><br> <span class=sujato>If a young calf doesn’t see its mother it may change and fall apart. </span><br><p id=mn67:7.10><span class=root>evameva kho, bhante, santettha bhikkhū navā acirapabbajitā adhunāgatā imaṁ dhammavinayaṁ, tesaṁ bhagavantaṁ apassantānaṁ siyā aññathattaṁ, siyā vipariṇāmo. </span><br> <span class=sujato>In the same way, there are mendicants here who are junior, recently gone forth, newly come to this teaching and training. If they don’t get to see the Buddha they may change and fall apart. </span><br><p id=mn67:7.11><span class=root>Abhinandatu, bhante, bhagavā bhikkhusaṅghaṁ; </span><br> <span class=sujato>May the Buddha be happy with the mendicant Saṅgha! </span><br><p id=mn67:7.12><span class=root>abhivadatu, bhante, bhagavā bhikkhusaṅghaṁ. </span><br> <span class=sujato>May the Buddha welcome the mendicant Saṅgha! </span><br><p id=mn67:7.13><span class=root>Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghan”ti. </span><br> <span class=sujato>May the Buddha support the mendicant Saṅgha now as he did in the past!” </span><br><p id=mn67:8.1><span class=root>Atha kho brahmā sahampati bhagavato cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—brahmaloke antarahito bhagavato purato pāturahosi. </span><br> <span class=sujato>Then the divinity Sahampati knew what the Buddha was thinking. As easily as a strong person would extend or contract their arm, he vanished from the realm of divinity and reappeared in front of the Buddha. </span><br><p id=mn67:8.2><span class=root>Atha kho brahmā sahampati ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><br> <span class=sujato>He arranged his robe over one shoulder, raised his joined palms toward the Buddha, and said: </span><br><p id=mn67:9.1><span class=root>“abhinandatu, bhante, bhagavā bhikkhusaṅghaṁ; </span><br> <span class=sujato>“May the Buddha be happy with the mendicant Saṅgha! </span><br><p id=mn67:9.2><span class=root>abhivadatu, bhante, bhagavā bhikkhusaṅghaṁ. </span><br> <span class=sujato>May the Buddha welcome the mendicant Saṅgha! </span><br><p id=mn67:9.3><span class=root>Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghaṁ. </span><br> <span class=sujato>May the Buddha support the mendicant Saṅgha now as he did in the past! </span><br><p id=mn67:9.4><span class=root>Santettha, bhante, bhikkhū navā acirapabbajitā adhunāgatā imaṁ dhammavinayaṁ, tesaṁ bhagavantaṁ dassanāya alabhantānaṁ siyā aññathattaṁ, siyā vipariṇāmo. </span><br> <span class=sujato>There are mendicants here who are junior, recently gone forth, newly come to this teaching and training. If they don’t get to see the Buddha they may change and fall apart. </span><br><p id=mn67:9.5><span class=root>Seyyathāpi, bhante, bījānaṁ taruṇānaṁ udakaṁ alabhantānaṁ siyā aññathattaṁ, siyā vipariṇāmo; </span><br> <span class=sujato>If young seedlings don’t get water they may change and fall apart. … </span><br><p id=mn67:9.6><span class=root>evameva kho, bhante, santettha bhikkhū navā acirapabbajitā adhunāgatā imaṁ dhammavinayaṁ, tesaṁ bhagavantaṁ dassanāya alabhantānaṁ siyā aññathattaṁ, siyā vipariṇāmo. </span><br><p id=mn67:9.7><span class=root>Seyyathāpi, bhante, vacchassa taruṇassa mātaraṁ apassantassa siyā aññathattaṁ, siyā vipariṇāmo; </span><br> <span class=sujato>If a young calf doesn’t see its mother it may change and fall apart. </span><br><p id=mn67:9.8><span class=root>evameva kho, bhante, santettha bhikkhū navā acirapabbajitā adhunāgatā imaṁ dhammavinayaṁ, tesaṁ bhagavantaṁ apassantānaṁ siyā aññathattaṁ, siyā vipariṇāmo. </span><br> <span class=sujato>In the same way, there are mendicants here who are junior, recently gone forth, newly come to this teaching and training. If they don’t get to see the Buddha they may change and fall apart. </span><br><p id=mn67:9.9><span class=root>Abhinandatu, bhante, bhagavā bhikkhusaṅghaṁ; </span><br> <span class=sujato>May the Buddha be happy with the mendicant Saṅgha! </span><br><p id=mn67:9.10><span class=root>abhivadatu, bhante, bhagavā bhikkhusaṅghaṁ. </span><br> <span class=sujato>May the Buddha welcome the mendicant Saṅgha! </span><br><p id=mn67:9.11><span class=root>Seyyathāpi, bhante, bhagavatā pubbe bhikkhusaṅgho anuggahito; evameva bhagavā etarahi anuggaṇhātu bhikkhusaṅghan”ti. </span><br> <span class=sujato>May the Buddha support the mendicant Saṅgha now as he did in the past!” </span><br><p id=mn67:10.1><span class=root>Asakkhiṁsu kho cātumeyyakā ca sakyā brahmā ca sahampati bhagavantaṁ pasādetuṁ bījūpamena ca taruṇūpamena ca. </span><br> <span class=sujato>The Sakyans of Cātumā and the divinity Sahampati were able to restore the Buddha’s confidence with the similes of the seedlings and the calf. </span><br><p id=mn67:11.1><span class=root>Atha kho āyasmā mahāmoggallāno bhikkhū āmantesi: </span><br> <span class=sujato>Then Venerable Mahāmoggallāna addressed the mendicants, </span><br><p id=mn67:11.2><span class=root>“uṭṭhethāvuso, gaṇhatha pattacīvaraṁ. </span><br> <span class=sujato>“Get up, reverends, and pick up your bowls and robes. </span><br><p id=mn67:11.3><span class=root>Pasādito bhagavā cātumeyyakehi ca sakyehi brahmunā ca sahampatinā bījūpamena ca taruṇūpamena cā”ti. </span><br> <span class=sujato>The Buddha’s confidence has been restored by the Sakyans of Cātumā and the divinity Sahampati with the similes of the seedlings and the calf.” </span><br><p id=mn67:12.1><span class=root>“Evamāvuso”ti kho te bhikkhū āyasmato mahāmoggallānassa paṭissutvā uṭṭhāyāsanā pattacīvaramādāya yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnaṁ kho āyasmantaṁ sāriputtaṁ bhagavā etadavoca: </span><br> <span class=sujato>“Yes, reverend,” replied those mendicants. Then they rose from their seats and, taking their bowls and robes, went to the Buddha, bowed, and sat down to one side. The Buddha said to Venerable Sāriputta, </span><br><p id=mn67:12.2><span class=root>“kinti te, sāriputta, ahosi mayā bhikkhusaṅghe paṇāmite”ti? </span><br> <span class=sujato>“Sāriputta, what did you think when the mendicant Saṅgha was dismissed by me?” </span><br><p id=mn67:12.3><span class=root>“Evaṁ kho me, bhante, ahosi: </span><br> <span class=sujato>“Sir, I thought this: </span><br><p id=mn67:12.4><span class=root>‘bhagavatā bhikkhusaṅgho paṇāmito. </span><br> <span class=sujato>‘The Buddha has dismissed the mendicant Saṅgha. </span><br><p id=mn67:12.5><span class=root>Appossukko dāni bhagavā diṭṭhadhammasukhavihāraṁ anuyutto viharissati, mayampi dāni appossukkā diṭṭhadhammasukhavihāramanuyuttā viharissāmā’”ti. </span><br> <span class=sujato>Now he will remain passive, dwelling in blissful meditation in this life, and so will we.’” </span><br><p id=mn67:12.6><span class=root>“Āgamehi tvaṁ, sāriputta, āgamehi tvaṁ, sāriputta, diṭṭhadhammasukhavihāran”ti. </span><br> <span class=sujato>“Hold on, Sāriputta, hold on! Don’t you ever think such a thing again!” </span><br><p id=mn67:13.1><span class=root>Atha kho bhagavā āyasmantaṁ mahāmoggallānaṁ āmantesi: </span><br> <span class=sujato>Then the Buddha addressed Venerable Mahāmoggallāna, </span><br><p id=mn67:13.2><span class=root>“kinti te, moggallāna, ahosi mayā bhikkhusaṅghe paṇāmite”ti? </span><br> <span class=sujato>“Moggallāna, what did you think when the mendicant Saṅgha was dismissed by me?” </span><br><p id=mn67:13.3><span class=root>“Evaṁ kho me, bhante, ahosi: </span><br> <span class=sujato>“Sir, I thought this: </span><br><p id=mn67:13.4><span class=root>‘bhagavatā bhikkhusaṅgho paṇāmito. </span><br> <span class=sujato>‘The Buddha has dismissed the mendicant Saṅgha. </span><br><p id=mn67:13.5><span class=root>Appossukko dāni bhagavā diṭṭhadhammasukhavihāraṁ anuyutto viharissati, ahañca dāni āyasmā ca sāriputto bhikkhusaṅghaṁ pariharissāmā’”ti. </span><br> <span class=sujato>Now he will remain passive, dwelling in blissful meditation in this life. Meanwhile, Venerable Sāriputta and I shall lead the mendicant Saṅgha.’” </span><br><p id=mn67:13.6><span class=root>“Sādhu sādhu, moggallāna. </span><br> <span class=sujato>“Good, good, Moggallāna! </span><br><p id=mn67:13.7><span class=root>Ahaṁ vā hi, moggallāna, bhikkhusaṅghaṁ parihareyyaṁ sāriputtamoggallānā vā”ti. </span><br> <span class=sujato>For either I should lead the mendicant Saṅgha, or else Sāriputta and Moggallāna.” </span><br><p id=mn67:14.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha said to the mendicants: </span><br><p id=mn67:14.2><span class=root>“cattārimāni, bhikkhave, bhayāni udakorohante pāṭikaṅkhitabbāni. </span><br> <span class=sujato>“Mendicants, when you go into the water you should anticipate four dangers. </span><br><p id=mn67:14.3><span class=root>Katamāni cattāri? </span><br> <span class=sujato>What four? </span><br><p id=mn67:14.4><span class=root>Ūmibhayaṁ, kumbhīlabhayaṁ, āvaṭṭabhayaṁ, susukābhayaṁ—</span><br> <span class=sujato>The dangers of waves, gharials, whirlpools, and sharks. </span><br><p id=mn67:14.5><span class=root>imāni, bhikkhave, cattāri bhayāni udakorohante pāṭikaṅkhitabbāni. </span><br> <span class=sujato>These are the four dangers that you should anticipate when you go into the water. </span><br><p id=mn67:15.1><span class=root>Evameva kho, bhikkhave, cattārimāni bhayāni idhekacce puggale imasmiṁ dhammavinaye agārasmā anagāriyaṁ pabbajite pāṭikaṅkhitabbāni. </span><br> <span class=sujato>In the same way, a person gone forth from the lay life to homelessness in this teaching and training should anticipate four dangers. </span><br><p id=mn67:15.2><span class=root>Katamāni cattāri? </span><br> <span class=sujato>What four? </span><br><p id=mn67:15.3><span class=root>Ūmibhayaṁ, kumbhīlabhayaṁ, āvaṭṭabhayaṁ, susukābhayaṁ. </span><br> <span class=sujato>The dangers of waves, gharials, whirlpools, and sharks. </span><br><p id=mn67:16.1><span class=root>Katamañca, bhikkhave, ūmibhayaṁ? </span><br> <span class=sujato>And what, mendicants, is the danger of waves? </span><br><p id=mn67:16.2><span class=root>Idha, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>It’s when a gentleman has gone forth out of faith from the lay life to homelessness, thinking: </span><br><p id=mn67:16.3><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn67:16.4><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn67:16.5><span class=root>Tamenaṁ tathā pabbajitaṁ samānaṁ sabrahmacārī ovadanti, anusāsanti: </span><br> <span class=sujato>When they’ve gone forth, their spiritual companions advise and instruct them: </span><br><p id=mn67:16.6><span class=root>‘evaṁ te abhikkamitabbaṁ, evaṁ te paṭikkamitabbaṁ, evaṁ te ālokitabbaṁ, evaṁ te vilokitabbaṁ, evaṁ te samiñjitabbaṁ, evaṁ te pasāritabbaṁ, evaṁ te saṅghāṭipattacīvaraṁ dhāretabban’ti. </span><br> <span class=sujato>‘You should go out like this, and come back like that. You should look to the front like this, and to the side like that. You should contract your limbs like this, and extend them like that. This is how you should bear your outer robe, bowl, and robes.’ </span><br><p id=mn67:16.7><span class=root>Tassa evaṁ hoti: </span><br> <span class=sujato>They think: </span><br><p id=mn67:16.8><span class=root>‘mayaṁ kho pubbe agāriyabhūtā samānā aññe ovadāma, anusāsāma. </span><br> <span class=sujato>‘Formerly, as laypeople, we advised and instructed others. </span><br><p id=mn67:16.9><span class=root>Ime panamhākaṁ puttamattā maññe, nattamattā maññe, amhe ovaditabbaṁ anusāsitabbaṁ maññantī’ti. </span><br> <span class=sujato>And now these mendicants—who you’d think were our children or grandchildren—imagine they can advise and instruct us!’ </span><br><p id=mn67:16.10><span class=root>So sikkhaṁ paccakkhāya hīnāyāvattati. </span><br> <span class=sujato>They resign the training and return to a lesser life. </span><br><p id=mn67:16.11><span class=root>Ayaṁ vuccati, bhikkhave, ūmibhayassa bhīto sikkhaṁ paccakkhāya hīnāyāvatto. </span><br> <span class=sujato>This is called a mendicant who resigns the training and returns to a lesser life for fear of the danger of waves. </span><br><p id=mn67:16.12><span class=root>‘Ūmibhayan’ti kho, bhikkhave, kodhupāyāsassetaṁ adhivacanaṁ. </span><br> <span class=sujato>‘Danger of waves’ is a term for anger and distress. </span><br><p id=mn67:17.1><span class=root>Katamañca, bhikkhave, kumbhīlabhayaṁ? </span><br> <span class=sujato>And what, mendicants, is the danger of gharials? </span><br><p id=mn67:17.2><span class=root>Idha, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>It’s when a gentleman has gone forth out of faith from the lay life to homelessness, thinking: </span><br><p id=mn67:17.3><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn67:17.4><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn67:17.5><span class=root>Tamenaṁ tathā pabbajitaṁ samānaṁ sabrahmacārī ovadanti anusāsanti: </span><br> <span class=sujato>When they’ve gone forth, their spiritual companions advise and instruct them: </span><br><p id=mn67:17.6><span class=root>‘idaṁ te khāditabbaṁ, idaṁ te na khāditabbaṁ; idaṁ te bhuñjitabbaṁ, idaṁ te na bhuñjitabbaṁ; idaṁ te sāyitabbaṁ, idaṁ te na sāyitabbaṁ; idaṁ te pātabbaṁ, idaṁ te na pātabbaṁ; kappiyaṁ te khāditabbaṁ, akappiyaṁ te na khāditabbaṁ; kappiyaṁ te bhuñjitabbaṁ, akappiyaṁ te na bhuñjitabbaṁ; kappiyaṁ te sāyitabbaṁ, akappiyaṁ te na sāyitabbaṁ; kappiyaṁ te pātabbaṁ, akappiyaṁ te na pātabbaṁ; kāle te khāditabbaṁ, vikāle te na khāditabbaṁ; kāle te bhuñjitabbaṁ, vikāle te na bhuñjitabbaṁ; kāle te sāyitabbaṁ, vikāle te na sāyitabbaṁ; kāle te pātabbaṁ, vikāle te na pātabban’ti. </span><br> <span class=sujato>‘You may eat, consume, taste, and drink these things, but not those. You may eat what’s allowable, but not what’s unallowable. You may eat at the right time, but not at the wrong time.’ </span><br><p id=mn67:17.7><span class=root>Tassa evaṁ hoti: ‘mayaṁ kho pubbe agāriyabhūtā samānā yaṁ icchāma taṁ khādāma, yaṁ na icchāma na taṁ khādāma; yaṁ icchāma taṁ bhuñjāma, yaṁ na icchāma na taṁ bhuñjāma; yaṁ icchāma taṁ sāyāma, yaṁ na icchāma na taṁ sāyāma; yaṁ icchāma taṁ pivāma, yaṁ na icchāma na taṁ pivāma; </span><br> <span class=sujato>They think: ‘Formerly, as laypeople, we used to eat, consume, taste, and drink what we wanted, not what we didn’t want. </span><br><p id=mn67:17.8><span class=root>kappiyampi khādāma, akappiyampi khādāma; kappiyampi bhuñjāma, akappiyampi bhuñjāma; kappiyampi sāyāma, akappiyampi sāyāma; kappiyampi pivāma, akappiyampi pivāma; kālepi khādāma, vikālepi khādāma; kālepi bhuñjāma vikālepi bhuñjāma; kālepi sāyāma, vikālepi sāyāma; kālepi pivāma, vikālepi pivāma. </span><br> <span class=sujato>We ate and drank both allowable and unallowable things, at the right time and the wrong time. </span><br><p id=mn67:17.9><span class=root>Yampi no saddhā gahapatikā divā vikāle paṇītaṁ khādanīyaṁ bhojanīyaṁ denti tatthapime mukhāvaraṇaṁ maññe karontī’ti. </span><br> <span class=sujato>And these faithful householders give us delicious fresh and cooked foods at the wrong time of day. But these guys imagine they can gag our mouths!’ </span><br><p id=mn67:17.10><span class=root>So sikkhaṁ paccakkhāya hīnāyāvattati. </span><br> <span class=sujato>They resign the training and return to a lesser life. </span><br><p id=mn67:17.11><span class=root>Ayaṁ vuccati, bhikkhave, kumbhīlabhayassa bhīto sikkhaṁ paccakkhāya hīnāyāvatto. </span><br> <span class=sujato>This is called one who rejects the training and returns to a lesser life because they’re afraid of the danger of gharials. </span><br><p id=mn67:17.12><span class=root>‘Kumbhīlabhayan’ti kho, bhikkhave, odarikattassetaṁ adhivacanaṁ. </span><br> <span class=sujato>‘Danger of gharials’ is a term for gluttony. </span><br><p id=mn67:18.1><span class=root>Katamañca, bhikkhave, āvaṭṭabhayaṁ? </span><br> <span class=sujato>And what, mendicants, is the danger of whirlpools? </span><br><p id=mn67:18.2><span class=root>Idha, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>It’s when a gentleman has gone forth out of faith from the lay life to homelessness, thinking: </span><br><p id=mn67:18.3><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn67:18.4><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn67:18.5><span class=root>So evaṁ pabbajito samāno pubbaṇhasamayaṁ nivāsetvā pattacīvaramādāya gāmaṁ vā nigamaṁ vā piṇḍāya pavisati. </span><br> <span class=sujato>When they’ve gone forth, they robe up in the morning and, taking their bowl and robe, enter a village or town for alms without guarding body, speech, and mind, without establishing mindfulness, and without restraining the sense faculties. </span><br><p id=mn67:18.6><span class=root>Arakkhiteneva kāyena arakkhitāya vācāya anupaṭṭhitāya satiyā asaṁvutehi indriyehi so tattha passati gahapatiṁ vā gahapatiputtaṁ vā pañcahi kāmaguṇehi samappitaṁ samaṅgībhūtaṁ paricārayamānaṁ. </span><br> <span class=sujato>There they see a householder or their child amusing themselves, supplied and provided with the five kinds of sensual stimulation. </span><br><p id=mn67:18.7><span class=root>Tassa evaṁ hoti: </span><br> <span class=sujato>They think: </span><br><p id=mn67:18.8><span class=root>‘mayaṁ kho pubbe agāriyabhūtā samānā pañcahi kāmaguṇehi samappitā samaṅgībhūtā paricārimhā. </span><br> <span class=sujato>‘Formerly, as laypeople, we amused ourselves, supplied and provided with the five kinds of sensual stimulation. </span><br><p id=mn67:18.9><span class=root>Saṁvijjanti kho pana me kule bhogā. </span><br> <span class=sujato>And it’s true that my family is wealthy. </span><br><p id=mn67:18.10><span class=root>Sakkā bhoge ca bhuñjituṁ puññāni ca kātun’ti. </span><br> <span class=sujato>I can both enjoy my wealth and make merit.’ </span><br><p id=mn67:18.11><span class=root>So sikkhaṁ paccakkhāya hīnāyāvattati. </span><br> <span class=sujato>They resign the training and return to a lesser life. </span><br><p id=mn67:18.12><span class=root>Ayaṁ vuccati, bhikkhave, āvaṭṭabhayassa bhīto sikkhaṁ paccakkhāya hīnāyāvatto. </span><br> <span class=sujato>This is called one who rejects the training and returns to a lesser life for fear of the danger of whirlpools. </span><br><p id=mn67:18.13><span class=root>‘Āvaṭṭabhayan’ti kho, bhikkhave, pañcannetaṁ kāmaguṇānaṁ adhivacanaṁ. </span><br> <span class=sujato>‘Danger of whirlpools’ is a term for the five kinds of sensual stimulation. </span><br><p id=mn67:19.1><span class=root>Katamañca, bhikkhave, susukābhayaṁ? </span><br> <span class=sujato>And what, mendicants, is the danger of sharks? </span><br><p id=mn67:19.2><span class=root>Idha, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>It’s when a gentleman has gone forth out of faith from the lay life to homelessness, thinking: </span><br><p id=mn67:19.3><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi dukkhotiṇṇo dukkhapareto; </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn67:19.4><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn67:19.5><span class=root>So evaṁ pabbajito samāno pubbaṇhasamayaṁ nivāsetvā pattacīvaramādāya gāmaṁ vā nigamaṁ vā piṇḍāya pavisati. </span><br> <span class=sujato>When they’ve gone forth, they robe up in the morning and, taking their bowl and robe, enter a village or town for alms without guarding body, speech, and mind, without establishing mindfulness, and without restraining the sense faculties. </span><br><p id=mn67:19.6><span class=root>Arakkhiteneva kāyena arakkhitāya vācāya anupaṭṭhitāya satiyā asaṁvutehi indriyehi so tattha passati mātugāmaṁ dunnivatthaṁ vā duppārutaṁ vā. </span><br> <span class=sujato>There they see a female scantily clad, with revealing clothes. </span><br><p id=mn67:19.7><span class=root>Tassa mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti. </span><br> <span class=sujato>Lust infects their mind, </span><br><p id=mn67:19.8><span class=root>So rāgānuddhaṁsena cittena sikkhaṁ paccakkhāya hīnāyāvattati. </span><br> <span class=sujato>so they resign the training and return to a lesser life. </span><br><p id=mn67:19.9><span class=root>Ayaṁ vuccati, bhikkhave, susukābhayassa bhīto sikkhaṁ paccakkhāya hīnāyāvatto. </span><br> <span class=sujato>This is called one who rejects the training and returns to a lesser life for fear of the danger of sharks. </span><br><p id=mn67:19.10><span class=root>‘Susukābhayan’ti kho, bhikkhave, mātugāmassetaṁ adhivacanaṁ. </span><br> <span class=sujato>‘Danger of sharks’ is a term for females. </span><br><p id=mn67:20.1><span class=root>Imāni kho, bhikkhave, cattāri bhayāni, idhekacce puggale imasmiṁ dhammavinaye agārasmā anagāriyaṁ pabbajite pāṭikaṅkhitabbānī”ti. </span><br> <span class=sujato>These are the four dangers that a person who gone forth from the lay life to homelessness in this teaching and training should anticipate.” </span><br><p id=mn67:20.2><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn67:20.3><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn67:20.4><span class=root>Cātumasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>