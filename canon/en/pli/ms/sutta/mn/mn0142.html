<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0142.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0141.html>Previous</a><a href=/canon/en/pli/ms/sutta/mn/mn0143.html>Next</a></div><p><div class=verse-container id=mn142:0.1><span>Majjhima Nikāya 142 </span><span class="translation sujato">Middle Discourses 142 </span></div><p><div class=verse-container id=mn142:0.2><span class=big-bold>Dakkhiṇāvibhaṅgasutta </span><span class="translation sujato">The Analysis of Religious Donations </span></div><p><div class=verse-container id=mn142:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn142:1.2><span>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=mn142:2.1><span>Atha kho mahāpajāpati gotamī navaṁ dussayugaṁ ādāya yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnā kho mahāpajāpati gotamī bhagavantaṁ etadavoca: </span><span class="translation sujato">Then Mahāpajāpati Gotamī approached the Buddha bringing a new pair of garments. She bowed, sat down to one side, and said to the Buddha, </span></div><p><div class=verse-container id=mn142:2.2><span>“idaṁ me, bhante, navaṁ dussayugaṁ bhagavantaṁ uddissa sāmaṁ kantaṁ sāmaṁ vāyitaṁ. </span><span class="translation sujato">“Sir, I have spun and woven this new pair of garments specially for the Buddha. </span></div><p><div class=verse-container id=mn142:2.3><span>Taṁ me, bhante, bhagavā paṭiggaṇhātu anukampaṁ upādāyā”ti. </span><span class="translation sujato">May the Buddha please accept this from me out of sympathy.” </span></div><p><div class=verse-container id=mn142:2.4><span>Evaṁ vutte, bhagavā mahāpajāpatiṁ gotamiṁ etadavoca: </span><span class="translation sujato">When she said this, the Buddha said to her, </span></div><p><div class=verse-container id=mn142:2.5><span>“saṅghe, gotami, dehi. </span><span class="translation sujato">“Give it to the Saṅgha, Gotamī. </span></div><p><div class=verse-container id=mn142:2.6><span>Saṅghe te dinne ahañceva pūjito bhavissāmi saṅgho cā”ti. </span><span class="translation sujato">When you give to the Saṅgha, both the Saṅgha and I will be honored.” </span></div><p><div class=verse-container id=mn142:2.7><span>Dutiyampi kho mahāpajāpati gotamī bhagavantaṁ etadavoca: </span><span class="translation sujato">For a second time … </span></div><p><div class=verse-container id=mn142:2.8><span>“idaṁ me, bhante, navaṁ dussayugaṁ bhagavantaṁ uddissa sāmaṁ kantaṁ sāmaṁ vāyitaṁ. </span></div><p><div class=verse-container id=mn142:2.9><span>Taṁ me, bhante, bhagavā paṭiggaṇhātu anukampaṁ upādāyā”ti. </span></div><p><div class=verse-container id=mn142:2.10><span>Dutiyampi kho bhagavā mahāpajāpatiṁ gotamiṁ etadavoca: </span></div><p><div class=verse-container id=mn142:2.11><span>“saṅghe, gotami, dehi. </span></div><p><div class=verse-container id=mn142:2.12><span>Saṅghe te dinne ahañceva pūjito bhavissāmi saṅgho cā”ti. </span></div><p><div class=verse-container id=mn142:2.13><span>Tatiyampi kho mahāpajāpati gotamī bhagavantaṁ etadavoca: </span><span class="translation sujato">For a third time, Mahāpajāpati Gotamī said to the Buddha, </span></div><p><div class=verse-container id=mn142:2.14><span>“idaṁ me, bhante, navaṁ dussayugaṁ bhagavantaṁ uddissa sāmaṁ kantaṁ sāmaṁ vāyitaṁ. </span><span class="translation sujato">“Sir, I have spun and woven this new pair of garments specially for the Buddha. </span></div><p><div class=verse-container id=mn142:2.15><span>Taṁ me, bhante, bhagavā paṭiggaṇhātu anukampaṁ upādāyā”ti. </span><span class="translation sujato">May the Buddha please accept this from me out of sympathy.” </span></div><p><div class=verse-container id=mn142:2.16><span>Tatiyampi kho bhagavā mahāpajāpatiṁ gotamiṁ etadavoca: </span><span class="translation sujato">And for a third time, the Buddha said to her, </span></div><p><div class=verse-container id=mn142:2.17><span>“saṅghe, gotami, dehi. </span><span class="translation sujato">“Give it to the Saṅgha, Gotamī. </span></div><p><div class=verse-container id=mn142:2.18><span>Saṅghe te dinne ahañceva pūjito bhavissāmi saṅgho cā”ti. </span><span class="translation sujato">When you give to the Saṅgha, both the Saṅgha and I will be honored.” </span></div><p><div class=verse-container id=mn142:3.1><span>Evaṁ vutte, āyasmā ānando bhagavantaṁ etadavoca: </span><span class="translation sujato">When he said this, Venerable Ānanda said to the Buddha, </span></div><p><div class=verse-container id=mn142:3.2><span>“paṭiggaṇhātu, bhante, bhagavā mahāpajāpatiyā gotamiyā navaṁ dussayugaṁ. </span><span class="translation sujato">“Sir, please accept the new pair of garments from Mahāpajāpati Gotamī. </span></div><p><div class=verse-container id=mn142:3.3><span>Bahūpakārā, bhante, mahāpajāpati gotamī bhagavato mātucchā āpādikā posikā khīrassa dāyikā; </span><span class="translation sujato">Sir, Mahāpajāpati was very helpful to the Buddha. As his aunt, she raised him, nurtured him, and gave him her milk. </span></div><p><div class=verse-container id=mn142:3.4><span>bhagavantaṁ janettiyā kālaṅkatāya thaññaṁ pāyesi. </span><span class="translation sujato">When the Buddha’s birth mother passed away, she nurtured him at her own breast. </span></div><p><div class=verse-container id=mn142:3.5><span>Bhagavāpi, bhante, bahūpakāro mahāpajāpatiyā gotamiyā. </span><span class="translation sujato">And the Buddha has been very helpful to Mahāpajāpati. </span></div><p><div class=verse-container id=mn142:3.6><span>Bhagavantaṁ, bhante, āgamma mahāpajāpati gotamī buddhaṁ saraṇaṁ gatā, dhammaṁ saraṇaṁ gatā, saṅghaṁ saraṇaṁ gatā. </span><span class="translation sujato">It is owing to the Buddha that Mahāpajāpati has gone for refuge to the Buddha, the teaching, and the Saṅgha. </span></div><p><div class=verse-container id=mn142:3.7><span>Bhagavantaṁ, bhante, āgamma mahāpajāpati gotamī pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā. </span><span class="translation sujato">It’s owing to the Buddha that she refrains from killing living creatures, stealing, committing sexual misconduct, lying, and consuming beer, wine, and liquor intoxicants. </span></div><p><div class=verse-container id=mn142:3.8><span>Bhagavantaṁ, bhante, āgamma mahāpajāpati gotamī buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā ariyakantehi sīlehi samannāgatā. </span><span class="translation sujato">It’s owing to the Buddha that she has experiential confidence in the Buddha, the teaching, and the Saṅgha, and has the ethics loved by the noble ones. </span></div><p><div class=verse-container id=mn142:3.9><span>Bhagavantaṁ, bhante, āgamma mahāpajāpati gotamī dukkhe nikkaṅkhā, dukkhasamudaye nikkaṅkhā, dukkhanirodhe nikkaṅkhā, dukkhanirodhagāminiyā paṭipadāya nikkaṅkhā. </span><span class="translation sujato">It’s owing to the Buddha that she is free of doubt regarding suffering, its origin, its cessation, and the practice that leads to its cessation. </span></div><p><div class=verse-container id=mn142:3.10><span>Bhagavāpi, bhante, bahūpakāro mahāpajāpatiyā gotamiyā”ti. </span><span class="translation sujato">The Buddha has been very helpful to Mahāpajāpati.” </span></div><p><div class=verse-container id=mn142:4.1><span>“Evametaṁ, ānanda. </span><span class="translation sujato">“That’s so true, Ānanda. </span></div><p><div class=verse-container id=mn142:4.2><span>Yaṁ hānanda, puggalo puggalaṁ āgamma buddhaṁ saraṇaṁ gato hoti, dhammaṁ saraṇaṁ gato hoti, saṅghaṁ saraṇaṁ gato hoti, imassānanda, puggalassa iminā puggalena na suppatikāraṁ vadāmi, yadidaṁ—</span><span class="translation sujato">When someone has enabled you to go for refuge, it’s not easy to repay them </span></div><p><div class=verse-container id=mn142:4.3><span>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span><span class="translation sujato">by bowing down to them, rising up for them, greeting them with joined palms, and observing proper etiquette for them; or by providing them with robes, almsfood, lodgings, and medicines and supplies for the sick. </span></div><p><div class=verse-container id=mn142:4.4><span>Yaṁ hānanda, puggalo puggalaṁ āgamma pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti, imassānanda, puggalassa iminā puggalena na suppatikāraṁ vadāmi, yadidaṁ—</span><span class="translation sujato">When someone has enabled you to refrain from killing, stealing, sexual misconduct, lying, and beer, wine, and liquor intoxicants, it’s not easy to repay them … </span></div><p><div class=verse-container id=mn142:4.5><span>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span></div><p><div class=verse-container id=mn142:4.6><span>Yaṁ hānanda, puggalo puggalaṁ āgamma buddhe aveccappasādena samannāgato hoti, dhamme … saṅghe … ariyakantehi sīlehi samannāgato hoti, imassānanda, puggalassa iminā puggalena na suppatikāraṁ vadāmi, yadidaṁ—</span><span class="translation sujato">When someone has enabled you to have experiential confidence in the Buddha, the teaching, and the Saṅgha, and the ethics loved by the noble ones, it’s not easy to repay them … </span></div><p><div class=verse-container id=mn142:4.7><span>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span></div><p><div class=verse-container id=mn142:4.8><span>Yaṁ hānanda, puggalo puggalaṁ āgamma dukkhe nikkaṅkho hoti, dukkhasamudaye nikkaṅkho hoti, dukkhanirodhe nikkaṅkho hoti, dukkhanirodhagāminiyā paṭipadāya nikkaṅkho hoti, imassānanda, puggalassa iminā puggalena na suppatikāraṁ vadāmi, yadidaṁ—</span><span class="translation sujato">When someone has enabled you to be free of doubt regarding suffering, its origin, its cessation, and the practice that leads to its cessation, it’s not easy to repay them </span></div><p><div class=verse-container id=mn142:4.9><span>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span><span class="translation sujato">by bowing down to them, rising up for them, greeting them with joined palms, and observing proper etiquette for them; or by providing them with robes, almsfood, lodgings, and medicines and supplies for the sick. </span></div><p><div class=verse-container id=mn142:5.1><span>Cuddasa kho panimānanda, pāṭipuggalikā dakkhiṇā. </span><span class="translation sujato">Ānanda, there are these fourteen religious donations to individuals. </span></div><p><div class=verse-container id=mn142:5.2><span>Katamā cuddasa? </span><span class="translation sujato">What fourteen? </span></div><p><div class=verse-container id=mn142:5.3><span>Tathāgate arahante sammāsambuddhe dānaṁ deti—</span><span class="translation sujato">One gives a gift to the Realized One, the perfected one, the fully awakened Buddha. </span></div><p><div class=verse-container id=mn142:5.4><span>ayaṁ paṭhamā pāṭipuggalikā dakkhiṇā. </span><span class="translation sujato">This is the first religious donation to an individual. </span></div><p><div class=verse-container id=mn142:5.5><span>Paccekasambuddhe dānaṁ deti—</span><span class="translation sujato">One gives a gift to an independent Buddha. </span></div><p><div class=verse-container id=mn142:5.6><span>ayaṁ dutiyā pāṭipuggalikā dakkhiṇā. </span><span class="translation sujato">This is the second religious donation to an individual. </span></div><p><div class=verse-container id=mn142:5.7><span>Tathāgatasāvake arahante dānaṁ deti—</span><span class="translation sujato">One gives a gift to a perfected one. </span></div><p><div class=verse-container id=mn142:5.8><span>ayaṁ tatiyā pāṭipuggalikā dakkhiṇā. </span><span class="translation sujato">This is the third religious donation to an individual. </span></div><p><div class=verse-container id=mn142:5.9><span>Arahattaphalasacchikiriyāya paṭipanne dānaṁ deti—</span><span class="translation sujato">One gives a gift to someone practicing to realize the fruit of perfection. </span></div><p><div class=verse-container id=mn142:5.10><span>ayaṁ catutthī pāṭipuggalikā dakkhiṇā. </span><span class="translation sujato">This is the fourth religious donation to an individual. </span></div><p><div class=verse-container id=mn142:5.11><span>Anāgāmissa dānaṁ deti—</span><span class="translation sujato">One gives a gift to a non-returner. </span></div><p><div class=verse-container id=mn142:5.12><span>ayaṁ pañcamī pāṭipuggalikā dakkhiṇā. </span><span class="translation sujato">This is the fifth religious donation to an individual. </span></div><p><div class=verse-container id=mn142:5.13><span>Anāgāmiphalasacchikiriyāya paṭipanne dānaṁ deti—</span><span class="translation sujato">One gives a gift to someone practicing to realize the fruit of non-return. </span></div><p><div class=verse-container id=mn142:5.14><span>ayaṁ chaṭṭhī pāṭipuggalikā dakkhiṇā. </span><span class="translation sujato">This is the sixth religious donation to an individual. </span></div><p><div class=verse-container id=mn142:5.15><span>Sakadāgāmissa dānaṁ deti—</span><span class="translation sujato">One gives a gift to a once-returner. </span></div><p><div class=verse-container id=mn142:5.16><span>ayaṁ sattamī pāṭipuggalikā dakkhiṇā. </span><span class="translation sujato">This is the seventh religious donation to an individual. </span></div><p><div class=verse-container id=mn142:5.17><span>Sakadāgāmiphalasacchikiriyāya paṭipanne dānaṁ deti—</span><span class="translation sujato">One gives a gift to someone practicing to realize the fruit of once-return. </span></div><p><div class=verse-container id=mn142:5.18><span>ayaṁ aṭṭhamī pāṭipuggalikā dakkhiṇā. </span><span class="translation sujato">This is the eighth religious donation to an individual. </span></div><p><div class=verse-container id=mn142:5.19><span>Sotāpanne dānaṁ deti—</span><span class="translation sujato">One gives a gift to a stream-enterer. </span></div><p><div class=verse-container id=mn142:5.20><span>ayaṁ navamī pāṭipuggalikā dakkhiṇā. </span><span class="translation sujato">This is the ninth religious donation to an individual. </span></div><p><div class=verse-container id=mn142:5.21><span>Sotāpattiphalasacchikiriyāya paṭipanne dānaṁ deti—</span><span class="translation sujato">One gives a gift to someone practicing to realize the fruit of stream-entry. </span></div><p><div class=verse-container id=mn142:5.22><span>ayaṁ dasamī pāṭipuggalikā dakkhiṇā. </span><span class="translation sujato">This is the tenth religious donation to an individual. </span></div><p><div class=verse-container id=mn142:5.23><span>Bāhirake kāmesu vītarāge dānaṁ deti—</span><span class="translation sujato">One gives a gift to an outsider who is free of desire for sensual pleasures. </span></div><p><div class=verse-container id=mn142:5.24><span>ayaṁ ekādasamī pāṭipuggalikā dakkhiṇā. </span><span class="translation sujato">This is the eleventh religious donation to an individual. </span></div><p><div class=verse-container id=mn142:5.25><span>Puthujjanasīlavante dānaṁ deti—</span><span class="translation sujato">One gives a gift to an ordinary person who has good ethical conduct. </span></div><p><div class=verse-container id=mn142:5.26><span>ayaṁ dvādasamī pāṭipuggalikā dakkhiṇā. </span><span class="translation sujato">This is the twelfth religious donation to an individual. </span></div><p><div class=verse-container id=mn142:5.27><span>Puthujjanadussīle dānaṁ deti—</span><span class="translation sujato">One gives a gift to an ordinary person who has bad ethical conduct. </span></div><p><div class=verse-container id=mn142:5.28><span>ayaṁ terasamī pāṭipuggalikā dakkhiṇā. </span><span class="translation sujato">This is the thirteenth religious donation to an individual. </span></div><p><div class=verse-container id=mn142:5.29><span>Tiracchānagate dānaṁ deti—</span><span class="translation sujato">One gives a gift to an animal. </span></div><p><div class=verse-container id=mn142:5.30><span>ayaṁ cuddasamī pāṭipuggalikā dakkhiṇāti. </span><span class="translation sujato">This is the fourteenth religious donation to an individual. </span></div><p><div class=verse-container id=mn142:6.1><span>Tatrānanda, tiracchānagate dānaṁ datvā sataguṇā dakkhiṇā pāṭikaṅkhitabbā, puthujjanadussīle dānaṁ datvā sahassaguṇā dakkhiṇā pāṭikaṅkhitabbā, puthujjanasīlavante dānaṁ datvā satasahassaguṇā dakkhiṇā pāṭikaṅkhitabbā, bāhirake kāmesu vītarāge dānaṁ datvā koṭisatasahassaguṇā dakkhiṇā pāṭikaṅkhitabbā, sotāpattiphalasacchikiriyāya paṭipanne dānaṁ datvā asaṅkheyyā appameyyā dakkhiṇā pāṭikaṅkhitabbā, ko pana vādo sotāpanne, ko pana vādo sakadāgāmiphalasacchikiriyāya paṭipanne, ko pana vādo sakadāgāmissa, ko pana vādo anāgāmiphalasacchikiriyāya paṭipanne, ko pana vādo anāgāmissa, ko pana vādo arahattaphalasacchikiriyāya paṭipanne, ko pana vādo arahante, ko pana vādo paccekasambuddhe, ko pana vādo tathāgate arahante sammāsambuddhe. </span><span class="translation sujato">Now, Ānanda, gifts to the following persons may be expected to yield the following returns. To an animal, a hundred times. To an unethical ordinary person, a thousand. To an ethical ordinary person, a hundred thousand. To an outsider free of desire for sensual pleasures, 10,000,000,000. But a gift to someone practicing to realize the fruit of stream-entry may be expected to yield incalculable, immeasurable returns. How much more so a gift to a stream-enterer, someone practicing to realize the fruit of once-return, a once-returner, someone practicing to realize the fruit of non-return, a non-returner, someone practicing to realize the fruit of perfection, a perfected one, or an independent Buddha? How much more so a Realized One, a perfected one, a fully awakened Buddha? </span></div><p><div class=verse-container id=mn142:7.1><span>Satta kho panimānanda, saṅghagatā dakkhiṇā. </span><span class="translation sujato">But there are, Ānanda, seven religious donations bestowed on a Saṅgha. </span></div><p><div class=verse-container id=mn142:7.2><span>Katamā satta? </span><span class="translation sujato">What seven? </span></div><p><div class=verse-container id=mn142:7.3><span>Buddhappamukhe ubhatosaṅghe dānaṁ deti—</span><span class="translation sujato">One gives a gift to the communities of both monks and nuns headed by the Buddha. </span></div><p><div class=verse-container id=mn142:7.4><span>ayaṁ paṭhamā saṅghagatā dakkhiṇā. </span><span class="translation sujato">This is the first religious donation bestowed on a Saṅgha. </span></div><p><div class=verse-container id=mn142:7.5><span>Tathāgate parinibbute ubhatosaṅghe dānaṁ deti—</span><span class="translation sujato">One gives a gift to the communities of both monks and nuns after the Buddha has finally become quenched. </span></div><p><div class=verse-container id=mn142:7.6><span>ayaṁ dutiyā saṅghagatā dakkhiṇā. </span><span class="translation sujato">This is the second religious donation bestowed on a Saṅgha. </span></div><p><div class=verse-container id=mn142:7.7><span>Bhikkhusaṅghe dānaṁ deti—</span><span class="translation sujato">One gives a gift to the Saṅgha of monks. </span></div><p><div class=verse-container id=mn142:7.8><span>ayaṁ tatiyā saṅghagatā dakkhiṇā. </span><span class="translation sujato">This is the third religious donation bestowed on a Saṅgha. </span></div><p><div class=verse-container id=mn142:7.9><span>Bhikkhunisaṅghe dānaṁ deti—</span><span class="translation sujato">One gives a gift to the Saṅgha of nuns. </span></div><p><div class=verse-container id=mn142:7.10><span>ayaṁ catutthī saṅghagatā dakkhiṇā. </span><span class="translation sujato">This is the fourth religious donation bestowed on a Saṅgha. </span></div><p><div class=verse-container id=mn142:7.11><span>‘Ettakā me bhikkhū ca bhikkhuniyo ca saṅghato uddissathā’ti dānaṁ deti—</span><span class="translation sujato">One gives a gift, thinking: ‘Appoint this many monks and nuns for me from the Saṅgha.’ </span></div><p><div class=verse-container id=mn142:7.12><span>ayaṁ pañcamī saṅghagatā dakkhiṇā. </span><span class="translation sujato">This is the fifth religious donation bestowed on a Saṅgha. </span></div><p><div class=verse-container id=mn142:7.13><span>‘Ettakā me bhikkhū saṅghato uddissathā’ti dānaṁ deti—</span><span class="translation sujato">One gives a gift, thinking: ‘Appoint this many monks for me from the Saṅgha.’ </span></div><p><div class=verse-container id=mn142:7.14><span>ayaṁ chaṭṭhī saṅghagatā dakkhiṇā. </span><span class="translation sujato">This is the sixth religious donation bestowed on a Saṅgha. </span></div><p><div class=verse-container id=mn142:7.15><span>‘Ettakā me bhikkhuniyo saṅghato uddissathā’ti dānaṁ deti—</span><span class="translation sujato">One gives a gift, thinking: ‘Appoint this many nuns for me from the Saṅgha.’ </span></div><p><div class=verse-container id=mn142:7.16><span>ayaṁ sattamī saṅghagatā dakkhiṇā. </span><span class="translation sujato">This is the seventh religious donation bestowed on a Saṅgha. </span></div><p><div class=verse-container id=mn142:8.1><span>Bhavissanti kho panānanda, anāgatamaddhānaṁ gotrabhuno kāsāvakaṇṭhā dussīlā pāpadhammā. </span><span class="translation sujato">In times to come there will be lambs of the flock wearing a scrap of ocher cloth, unethical and of bad character. </span></div><p><div class=verse-container id=mn142:8.2><span>Tesu dussīlesu saṅghaṁ uddissa dānaṁ dassanti. </span><span class="translation sujato">People will give gifts to those unethical people in the name of the Saṅgha. </span></div><p><div class=verse-container id=mn142:8.3><span>Tadāpāhaṁ, ānanda, saṅghagataṁ dakkhiṇaṁ asaṅkheyyaṁ appameyyaṁ vadāmi. </span><span class="translation sujato">Even then, I say, a religious donation bestowed on the Saṅgha is incalculable and immeasurable. </span></div><p><div class=verse-container id=mn142:8.4><span>Na tvevāhaṁ, ānanda, kenaci pariyāyena saṅghagatāya dakkhiṇāya pāṭipuggalikaṁ dānaṁ mahapphalataraṁ vadāmi. </span><span class="translation sujato">But I say that there is no way a personal offering can be more fruitful than one bestowed on a Saṅgha. </span></div><p><div class=verse-container id=mn142:9.1><span>Catasso kho imā, ānanda, dakkhiṇā visuddhiyo. </span><span class="translation sujato">Ānanda, there are these four ways of purifying a religious donation. </span></div><p><div class=verse-container id=mn142:9.2><span>Katamā catasso? </span><span class="translation sujato">What four? </span></div><p><div class=verse-container id=mn142:9.3><span>Atthānanda, dakkhiṇā dāyakato visujjhati no paṭiggāhakato. </span><span class="translation sujato">There’s a religious donation that’s purified by the giver, not the recipient. </span></div><p><div class=verse-container id=mn142:9.4><span>Atthānanda, dakkhiṇā paṭiggāhakato visujjhati no dāyakato. </span><span class="translation sujato">There’s a religious donation that’s purified by the recipient, not the giver. </span></div><p><div class=verse-container id=mn142:9.5><span>Atthānanda, dakkhiṇā neva dāyakato visujjhati no paṭiggāhakato. </span><span class="translation sujato">There’s a religious donation that’s purified by neither the giver nor the recipient. </span></div><p><div class=verse-container id=mn142:9.6><span>Atthānanda, dakkhiṇā dāyakato ceva visujjhati paṭiggāhakato ca. </span><span class="translation sujato">There’s a religious donation that’s purified by both the giver and the recipient. </span></div><p><div class=verse-container id=mn142:10.1><span>Kathañcānanda, dakkhiṇā dāyakato visujjhati no paṭiggāhakato? </span><span class="translation sujato">And how is a religious donation purified by the giver, not the recipient? </span></div><p><div class=verse-container id=mn142:10.2><span>Idhānanda, dāyako hoti sīlavā kalyāṇadhammo, paṭiggāhakā honti dussīlā pāpadhammā—</span><span class="translation sujato">It’s when the giver is ethical, of good character, but the recipient is unethical, of bad character. </span></div><p><div class=verse-container id=mn142:10.3><span>evaṁ kho, ānanda, dakkhiṇā dāyakato visujjhati no paṭiggāhakato. </span></div><p><div class=verse-container id=mn142:11.1><span>Kathañcānanda, dakkhiṇā paṭiggāhakato visujjhati no dāyakato? </span><span class="translation sujato">And how is a religious donation purified by the recipient, not the giver? </span></div><p><div class=verse-container id=mn142:11.2><span>Idhānanda, dāyako hoti dussīlo pāpadhammo, paṭiggāhakā honti sīlavanto kalyāṇadhammā—</span><span class="translation sujato">It’s when the giver is unethical, of bad character, but the recipient is ethical, of good character. </span></div><p><div class=verse-container id=mn142:11.3><span>evaṁ kho, ānanda, dakkhiṇā paṭiggāhakato visujjhati no dāyakato. </span></div><p><div class=verse-container id=mn142:12.1><span>Kathañcānanda, dakkhiṇā neva dāyakato visujjhati no paṭiggāhakato? </span><span class="translation sujato">And how is a religious donation purified by neither the giver nor the recipient? </span></div><p><div class=verse-container id=mn142:12.2><span>Idhānanda, dāyako ca hoti dussīlo pāpadhammo, paṭiggāhakā ca honti dussīlā pāpadhammā—</span><span class="translation sujato">It’s when both the giver and the recipient are unethical, of bad character. </span></div><p><div class=verse-container id=mn142:12.3><span>evaṁ kho, ānanda, dakkhiṇā neva dāyakato visujjhati no paṭiggāhakato. </span></div><p><div class=verse-container id=mn142:13.1><span>Kathañcānanda, dakkhiṇā dāyakato ceva visujjhati paṭiggāhakato ca? </span><span class="translation sujato">And how is a religious donation purified by both the giver and the recipient? </span></div><p><div class=verse-container id=mn142:13.2><span>Idhānanda, dāyako ca hoti sīlavā kalyāṇadhammo, paṭiggāhakā ca honti sīlavanto kalyāṇadhammā—</span><span class="translation sujato">It’s when both the giver and the recipient are ethical, of good character. </span></div><p><div class=verse-container id=mn142:13.3><span>evaṁ kho, ānanda, dakkhiṇā dāyakato ceva visujjhati paṭiggāhakato ca. </span></div><p><div class=verse-container id=mn142:13.4><span>Imā kho, ānanda, catasso dakkhiṇā visuddhiyo”ti. </span><span class="translation sujato">These are the four ways of purifying a religious donation.” </span></div><p><div class=verse-container id=mn142:14.1><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn142:14.2><span>Idaṁ vatvāna sugato athāparaṁ etadavoca satthā: </span><span class="translation sujato">Then the Holy One, the Teacher, went on to say: </span></div><p><div class=verse-container id=mn142:14.3><span>“Yo sīlavā dussīlesu dadāti dānaṁ, </span><span class="translation sujato">“When an ethical person with trusting heart </span></div><p><div class=verse-container id=mn142:14.4><span>Dhammena laddhaṁ supasannacitto; </span><span class="translation sujato">gives a proper gift to unethical persons, </span></div><p><div class=verse-container id=mn142:14.5><span>Abhisaddahaṁ kammaphalaṁ uḷāraṁ, </span><span class="translation sujato">trusting in the ample fruit of deeds, </span></div><p><div class=verse-container id=mn142:14.6><span>Sā dakkhiṇā dāyakato visujjhati. </span><span class="translation sujato">that offering is purified by the giver. </span></div><p><div class=verse-container id=mn142:14.7><span>Yo dussīlo sīlavantesu dadāti dānaṁ, </span><span class="translation sujato">When an unethical and untrusting person, </span></div><p><div class=verse-container id=mn142:14.8><span>Adhammena laddhaṁ appasannacitto; </span><span class="translation sujato">gives an improper gift to ethical persons, </span></div><p><div class=verse-container id=mn142:14.9><span>Anabhisaddahaṁ kammaphalaṁ uḷāraṁ, </span><span class="translation sujato">not trusting in the ample fruit of deeds, </span></div><p><div class=verse-container id=mn142:14.10><span>Sā dakkhiṇā paṭiggāhakato visujjhati. </span><span class="translation sujato">that offering is purified by the receivers. </span></div><p><div class=verse-container id=mn142:14.11><span>Yo dussīlo dussīlesu dadāti dānaṁ, </span><span class="translation sujato">When an unethical and untrusting person, </span></div><p><div class=verse-container id=mn142:14.12><span>Adhammena laddhaṁ appasannacitto; </span><span class="translation sujato">gives an improper gift to unethical persons, </span></div><p><div class=verse-container id=mn142:14.13><span>Anabhisaddahaṁ kammaphalaṁ uḷāraṁ, </span><span class="translation sujato">not trusting in the ample fruit of deeds, </span></div><p><div class=verse-container id=mn142:14.14><span>Na taṁ dānaṁ vipulapphalanti brūmi. </span><span class="translation sujato">I declare that gift is not very fruitful. </span></div><p><div class=verse-container id=mn142:14.15><span>Yo sīlavā sīlavantesu dadāti dānaṁ, </span><span class="translation sujato">When an ethical person with trusting heart </span></div><p><div class=verse-container id=mn142:14.16><span>Dhammena laddhaṁ supasannacitto; </span><span class="translation sujato">gives a proper gift to ethical persons, </span></div><p><div class=verse-container id=mn142:14.17><span>Abhisaddahaṁ kammaphalaṁ uḷāraṁ, </span><span class="translation sujato">trusting in the ample fruit of deeds, </span></div><p><div class=verse-container id=mn142:14.18><span>Taṁ ve dānaṁ vipulapphalanti brūmi. </span><span class="translation sujato">I declare that gift is abundantly fruitful. </span></div><p><div class=verse-container id=mn142:14.19><span>Yo vītarāgo vītarāgesu dadāti dānaṁ, </span><span class="translation sujato">But when a passionless one gives to the passionless </span></div><p><div class=verse-container id=mn142:14.20><span>Dhammena laddhaṁ supasannacitto; </span><span class="translation sujato">a proper gift with trusting heart, </span></div><p><div class=verse-container id=mn142:14.21><span>Abhisaddahaṁ kammaphalaṁ uḷāraṁ, </span><span class="translation sujato">trusting in the ample fruit of deeds, </span></div><p><div class=verse-container id=mn142:14.22><span>Taṁ ve dānaṁ āmisadānānamaggan”ti. </span><span class="translation sujato">that’s truly the best of material gifts.” </span></div><p><div class=verse-container id=mn142:14.23><span>Dakkhiṇāvibhaṅgasuttaṁ niṭṭhitaṁ dvādasamaṁ. </span></div><p><div class=verse-container id=mn142:14.24><span>Vibhaṅgavaggo niṭṭhito catuttho. </span></div><p><div class=verse-container id=mn142:15.0><span>Tassuddānaṁ </span></div><p><div class=verse-container id=mn142:15.1><span>Bhaddekānandakaccāna, </span></div><p><div class=verse-container id=mn142:15.2><span>Lomasakaṅgiyāsubho; </span></div><p><div class=verse-container id=mn142:15.3><span>Mahākammasaḷāyatanavibhaṅgā, </span></div><p><div class=verse-container id=mn142:15.4><span>Uddesaaraṇā dhātu saccaṁ. </span></div><p><div class=verse-container id=mn142:15.5><span>Dakkhiṇāvibhaṅgasuttanti. </span></div><div class=flex-between><a href=/canon/en/pli/ms/sutta/mn/mn0141.html>Previous</a><a href=/canon/en/pli/ms/sutta/mn/mn0143.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>