<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0142.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0141.html>Previous</a><a href=/canon/en/pli/ms/sutta/mn/mn0143.html>Next</a></div><p id=mn142:0.1><span class=root>Majjhima Nikāya 142 </span><br> <span class=sujato>Middle Discourses 142 </span><br><p id=mn142:0.2><span class="root big-bold">Dakkhiṇāvibhaṅgasutta </span><br> <span class=sujato>The Analysis of Religious Donations </span><br><p id=mn142:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn142:1.2><span class=root>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><br> <span class=sujato>At one time the Buddha was staying in the land of the Sakyans, near Kapilavatthu in the Banyan Tree Monastery. </span><br><p id=mn142:2.1><span class=root>Atha kho mahāpajāpati gotamī navaṁ dussayugaṁ ādāya yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnā kho mahāpajāpati gotamī bhagavantaṁ etadavoca: </span><br> <span class=sujato>Then Mahāpajāpati Gotamī approached the Buddha bringing a new pair of garments. She bowed, sat down to one side, and said to the Buddha, </span><br><p id=mn142:2.2><span class=root>“idaṁ me, bhante, navaṁ dussayugaṁ bhagavantaṁ uddissa sāmaṁ kantaṁ sāmaṁ vāyitaṁ. </span><br> <span class=sujato>“Sir, I have spun and woven this new pair of garments specially for the Buddha. </span><br><p id=mn142:2.3><span class=root>Taṁ me, bhante, bhagavā paṭiggaṇhātu anukampaṁ upādāyā”ti. </span><br> <span class=sujato>May the Buddha please accept this from me out of sympathy.” </span><br><p id=mn142:2.4><span class=root>Evaṁ vutte, bhagavā mahāpajāpatiṁ gotamiṁ etadavoca: </span><br> <span class=sujato>When she said this, the Buddha said to her, </span><br><p id=mn142:2.5><span class=root>“saṅghe, gotami, dehi. </span><br> <span class=sujato>“Give it to the Saṅgha, Gotamī. </span><br><p id=mn142:2.6><span class=root>Saṅghe te dinne ahañceva pūjito bhavissāmi saṅgho cā”ti. </span><br> <span class=sujato>When you give to the Saṅgha, both the Saṅgha and I will be honored.” </span><br><p id=mn142:2.7><span class=root>Dutiyampi kho mahāpajāpati gotamī bhagavantaṁ etadavoca: </span><br> <span class=sujato>For a second time … </span><br><p id=mn142:2.8><span class=root>“idaṁ me, bhante, navaṁ dussayugaṁ bhagavantaṁ uddissa sāmaṁ kantaṁ sāmaṁ vāyitaṁ. </span><br><p id=mn142:2.9><span class=root>Taṁ me, bhante, bhagavā paṭiggaṇhātu anukampaṁ upādāyā”ti. </span><br><p id=mn142:2.10><span class=root>Dutiyampi kho bhagavā mahāpajāpatiṁ gotamiṁ etadavoca: </span><br><p id=mn142:2.11><span class=root>“saṅghe, gotami, dehi. </span><br><p id=mn142:2.12><span class=root>Saṅghe te dinne ahañceva pūjito bhavissāmi saṅgho cā”ti. </span><br><p id=mn142:2.13><span class=root>Tatiyampi kho mahāpajāpati gotamī bhagavantaṁ etadavoca: </span><br> <span class=sujato>For a third time, Mahāpajāpati Gotamī said to the Buddha, </span><br><p id=mn142:2.14><span class=root>“idaṁ me, bhante, navaṁ dussayugaṁ bhagavantaṁ uddissa sāmaṁ kantaṁ sāmaṁ vāyitaṁ. </span><br> <span class=sujato>“Sir, I have spun and woven this new pair of garments specially for the Buddha. </span><br><p id=mn142:2.15><span class=root>Taṁ me, bhante, bhagavā paṭiggaṇhātu anukampaṁ upādāyā”ti. </span><br> <span class=sujato>May the Buddha please accept this from me out of sympathy.” </span><br><p id=mn142:2.16><span class=root>Tatiyampi kho bhagavā mahāpajāpatiṁ gotamiṁ etadavoca: </span><br> <span class=sujato>And for a third time, the Buddha said to her, </span><br><p id=mn142:2.17><span class=root>“saṅghe, gotami, dehi. </span><br> <span class=sujato>“Give it to the Saṅgha, Gotamī. </span><br><p id=mn142:2.18><span class=root>Saṅghe te dinne ahañceva pūjito bhavissāmi saṅgho cā”ti. </span><br> <span class=sujato>When you give to the Saṅgha, both the Saṅgha and I will be honored.” </span><br><p id=mn142:3.1><span class=root>Evaṁ vutte, āyasmā ānando bhagavantaṁ etadavoca: </span><br> <span class=sujato>When he said this, Venerable Ānanda said to the Buddha, </span><br><p id=mn142:3.2><span class=root>“paṭiggaṇhātu, bhante, bhagavā mahāpajāpatiyā gotamiyā navaṁ dussayugaṁ. </span><br> <span class=sujato>“Sir, please accept the new pair of garments from Mahāpajāpati Gotamī. </span><br><p id=mn142:3.3><span class=root>Bahūpakārā, bhante, mahāpajāpati gotamī bhagavato mātucchā āpādikā posikā khīrassa dāyikā; </span><br> <span class=sujato>Sir, Mahāpajāpati was very helpful to the Buddha. As his aunt, she raised him, nurtured him, and gave him her milk. </span><br><p id=mn142:3.4><span class=root>bhagavantaṁ janettiyā kālaṅkatāya thaññaṁ pāyesi. </span><br> <span class=sujato>When the Buddha’s birth mother passed away, she nurtured him at her own breast. </span><br><p id=mn142:3.5><span class=root>Bhagavāpi, bhante, bahūpakāro mahāpajāpatiyā gotamiyā. </span><br> <span class=sujato>And the Buddha has been very helpful to Mahāpajāpati. </span><br><p id=mn142:3.6><span class=root>Bhagavantaṁ, bhante, āgamma mahāpajāpati gotamī buddhaṁ saraṇaṁ gatā, dhammaṁ saraṇaṁ gatā, saṅghaṁ saraṇaṁ gatā. </span><br> <span class=sujato>It is owing to the Buddha that Mahāpajāpati has gone for refuge to the Buddha, the teaching, and the Saṅgha. </span><br><p id=mn142:3.7><span class=root>Bhagavantaṁ, bhante, āgamma mahāpajāpati gotamī pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā surāmerayamajjapamādaṭṭhānā paṭiviratā. </span><br> <span class=sujato>It’s owing to the Buddha that she refrains from killing living creatures, stealing, committing sexual misconduct, lying, and consuming beer, wine, and liquor intoxicants. </span><br><p id=mn142:3.8><span class=root>Bhagavantaṁ, bhante, āgamma mahāpajāpati gotamī buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā ariyakantehi sīlehi samannāgatā. </span><br> <span class=sujato>It’s owing to the Buddha that she has experiential confidence in the Buddha, the teaching, and the Saṅgha, and has the ethics loved by the noble ones. </span><br><p id=mn142:3.9><span class=root>Bhagavantaṁ, bhante, āgamma mahāpajāpati gotamī dukkhe nikkaṅkhā, dukkhasamudaye nikkaṅkhā, dukkhanirodhe nikkaṅkhā, dukkhanirodhagāminiyā paṭipadāya nikkaṅkhā. </span><br> <span class=sujato>It’s owing to the Buddha that she is free of doubt regarding suffering, its origin, its cessation, and the practice that leads to its cessation. </span><br><p id=mn142:3.10><span class=root>Bhagavāpi, bhante, bahūpakāro mahāpajāpatiyā gotamiyā”ti. </span><br> <span class=sujato>The Buddha has been very helpful to Mahāpajāpati.” </span><br><p id=mn142:4.1><span class=root>“Evametaṁ, ānanda. </span><br> <span class=sujato>“That’s so true, Ānanda. </span><br><p id=mn142:4.2><span class=root>Yaṁ hānanda, puggalo puggalaṁ āgamma buddhaṁ saraṇaṁ gato hoti, dhammaṁ saraṇaṁ gato hoti, saṅghaṁ saraṇaṁ gato hoti, imassānanda, puggalassa iminā puggalena na suppatikāraṁ vadāmi, yadidaṁ—</span><br> <span class=sujato>When someone has enabled you to go for refuge, it’s not easy to repay them </span><br><p id=mn142:4.3><span class=root>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span><br> <span class=sujato>by bowing down to them, rising up for them, greeting them with joined palms, and observing proper etiquette for them; or by providing them with robes, almsfood, lodgings, and medicines and supplies for the sick. </span><br><p id=mn142:4.4><span class=root>Yaṁ hānanda, puggalo puggalaṁ āgamma pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti, imassānanda, puggalassa iminā puggalena na suppatikāraṁ vadāmi, yadidaṁ—</span><br> <span class=sujato>When someone has enabled you to refrain from killing, stealing, sexual misconduct, lying, and beer, wine, and liquor intoxicants, it’s not easy to repay them … </span><br><p id=mn142:4.5><span class=root>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span><br><p id=mn142:4.6><span class=root>Yaṁ hānanda, puggalo puggalaṁ āgamma buddhe aveccappasādena samannāgato hoti, dhamme … saṅghe … ariyakantehi sīlehi samannāgato hoti, imassānanda, puggalassa iminā puggalena na suppatikāraṁ vadāmi, yadidaṁ—</span><br> <span class=sujato>When someone has enabled you to have experiential confidence in the Buddha, the teaching, and the Saṅgha, and the ethics loved by the noble ones, it’s not easy to repay them … </span><br><p id=mn142:4.7><span class=root>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span><br><p id=mn142:4.8><span class=root>Yaṁ hānanda, puggalo puggalaṁ āgamma dukkhe nikkaṅkho hoti, dukkhasamudaye nikkaṅkho hoti, dukkhanirodhe nikkaṅkho hoti, dukkhanirodhagāminiyā paṭipadāya nikkaṅkho hoti, imassānanda, puggalassa iminā puggalena na suppatikāraṁ vadāmi, yadidaṁ—</span><br> <span class=sujato>When someone has enabled you to be free of doubt regarding suffering, its origin, its cessation, and the practice that leads to its cessation, it’s not easy to repay them </span><br><p id=mn142:4.9><span class=root>abhivādanapaccuṭṭhānaañjalikammasāmīcikammacīvarapiṇḍapātasenāsanagilānappaccayabhesajjaparikkhārānuppadānena. </span><br> <span class=sujato>by bowing down to them, rising up for them, greeting them with joined palms, and observing proper etiquette for them; or by providing them with robes, almsfood, lodgings, and medicines and supplies for the sick. </span><br><p id=mn142:5.1><span class=root>Cuddasa kho panimānanda, pāṭipuggalikā dakkhiṇā. </span><br> <span class=sujato>Ānanda, there are these fourteen religious donations to individuals. </span><br><p id=mn142:5.2><span class=root>Katamā cuddasa? </span><br> <span class=sujato>What fourteen? </span><br><p id=mn142:5.3><span class=root>Tathāgate arahante sammāsambuddhe dānaṁ deti—</span><br> <span class=sujato>One gives a gift to the Realized One, the perfected one, the fully awakened Buddha. </span><br><p id=mn142:5.4><span class=root>ayaṁ paṭhamā pāṭipuggalikā dakkhiṇā. </span><br> <span class=sujato>This is the first religious donation to an individual. </span><br><p id=mn142:5.5><span class=root>Paccekasambuddhe dānaṁ deti—</span><br> <span class=sujato>One gives a gift to an independent Buddha. </span><br><p id=mn142:5.6><span class=root>ayaṁ dutiyā pāṭipuggalikā dakkhiṇā. </span><br> <span class=sujato>This is the second religious donation to an individual. </span><br><p id=mn142:5.7><span class=root>Tathāgatasāvake arahante dānaṁ deti—</span><br> <span class=sujato>One gives a gift to a perfected one. </span><br><p id=mn142:5.8><span class=root>ayaṁ tatiyā pāṭipuggalikā dakkhiṇā. </span><br> <span class=sujato>This is the third religious donation to an individual. </span><br><p id=mn142:5.9><span class=root>Arahattaphalasacchikiriyāya paṭipanne dānaṁ deti—</span><br> <span class=sujato>One gives a gift to someone practicing to realize the fruit of perfection. </span><br><p id=mn142:5.10><span class=root>ayaṁ catutthī pāṭipuggalikā dakkhiṇā. </span><br> <span class=sujato>This is the fourth religious donation to an individual. </span><br><p id=mn142:5.11><span class=root>Anāgāmissa dānaṁ deti—</span><br> <span class=sujato>One gives a gift to a non-returner. </span><br><p id=mn142:5.12><span class=root>ayaṁ pañcamī pāṭipuggalikā dakkhiṇā. </span><br> <span class=sujato>This is the fifth religious donation to an individual. </span><br><p id=mn142:5.13><span class=root>Anāgāmiphalasacchikiriyāya paṭipanne dānaṁ deti—</span><br> <span class=sujato>One gives a gift to someone practicing to realize the fruit of non-return. </span><br><p id=mn142:5.14><span class=root>ayaṁ chaṭṭhī pāṭipuggalikā dakkhiṇā. </span><br> <span class=sujato>This is the sixth religious donation to an individual. </span><br><p id=mn142:5.15><span class=root>Sakadāgāmissa dānaṁ deti—</span><br> <span class=sujato>One gives a gift to a once-returner. </span><br><p id=mn142:5.16><span class=root>ayaṁ sattamī pāṭipuggalikā dakkhiṇā. </span><br> <span class=sujato>This is the seventh religious donation to an individual. </span><br><p id=mn142:5.17><span class=root>Sakadāgāmiphalasacchikiriyāya paṭipanne dānaṁ deti—</span><br> <span class=sujato>One gives a gift to someone practicing to realize the fruit of once-return. </span><br><p id=mn142:5.18><span class=root>ayaṁ aṭṭhamī pāṭipuggalikā dakkhiṇā. </span><br> <span class=sujato>This is the eighth religious donation to an individual. </span><br><p id=mn142:5.19><span class=root>Sotāpanne dānaṁ deti—</span><br> <span class=sujato>One gives a gift to a stream-enterer. </span><br><p id=mn142:5.20><span class=root>ayaṁ navamī pāṭipuggalikā dakkhiṇā. </span><br> <span class=sujato>This is the ninth religious donation to an individual. </span><br><p id=mn142:5.21><span class=root>Sotāpattiphalasacchikiriyāya paṭipanne dānaṁ deti—</span><br> <span class=sujato>One gives a gift to someone practicing to realize the fruit of stream-entry. </span><br><p id=mn142:5.22><span class=root>ayaṁ dasamī pāṭipuggalikā dakkhiṇā. </span><br> <span class=sujato>This is the tenth religious donation to an individual. </span><br><p id=mn142:5.23><span class=root>Bāhirake kāmesu vītarāge dānaṁ deti—</span><br> <span class=sujato>One gives a gift to an outsider who is free of desire for sensual pleasures. </span><br><p id=mn142:5.24><span class=root>ayaṁ ekādasamī pāṭipuggalikā dakkhiṇā. </span><br> <span class=sujato>This is the eleventh religious donation to an individual. </span><br><p id=mn142:5.25><span class=root>Puthujjanasīlavante dānaṁ deti—</span><br> <span class=sujato>One gives a gift to an ordinary person who has good ethical conduct. </span><br><p id=mn142:5.26><span class=root>ayaṁ dvādasamī pāṭipuggalikā dakkhiṇā. </span><br> <span class=sujato>This is the twelfth religious donation to an individual. </span><br><p id=mn142:5.27><span class=root>Puthujjanadussīle dānaṁ deti—</span><br> <span class=sujato>One gives a gift to an ordinary person who has bad ethical conduct. </span><br><p id=mn142:5.28><span class=root>ayaṁ terasamī pāṭipuggalikā dakkhiṇā. </span><br> <span class=sujato>This is the thirteenth religious donation to an individual. </span><br><p id=mn142:5.29><span class=root>Tiracchānagate dānaṁ deti—</span><br> <span class=sujato>One gives a gift to an animal. </span><br><p id=mn142:5.30><span class=root>ayaṁ cuddasamī pāṭipuggalikā dakkhiṇāti. </span><br> <span class=sujato>This is the fourteenth religious donation to an individual. </span><br><p id=mn142:6.1><span class=root>Tatrānanda, tiracchānagate dānaṁ datvā sataguṇā dakkhiṇā pāṭikaṅkhitabbā, puthujjanadussīle dānaṁ datvā sahassaguṇā dakkhiṇā pāṭikaṅkhitabbā, puthujjanasīlavante dānaṁ datvā satasahassaguṇā dakkhiṇā pāṭikaṅkhitabbā, bāhirake kāmesu vītarāge dānaṁ datvā koṭisatasahassaguṇā dakkhiṇā pāṭikaṅkhitabbā, sotāpattiphalasacchikiriyāya paṭipanne dānaṁ datvā asaṅkheyyā appameyyā dakkhiṇā pāṭikaṅkhitabbā, ko pana vādo sotāpanne, ko pana vādo sakadāgāmiphalasacchikiriyāya paṭipanne, ko pana vādo sakadāgāmissa, ko pana vādo anāgāmiphalasacchikiriyāya paṭipanne, ko pana vādo anāgāmissa, ko pana vādo arahattaphalasacchikiriyāya paṭipanne, ko pana vādo arahante, ko pana vādo paccekasambuddhe, ko pana vādo tathāgate arahante sammāsambuddhe. </span><br> <span class=sujato>Now, Ānanda, gifts to the following persons may be expected to yield the following returns. To an animal, a hundred times. To an unethical ordinary person, a thousand. To an ethical ordinary person, a hundred thousand. To an outsider free of desire for sensual pleasures, 10,000,000,000. But a gift to someone practicing to realize the fruit of stream-entry may be expected to yield incalculable, immeasurable returns. How much more so a gift to a stream-enterer, someone practicing to realize the fruit of once-return, a once-returner, someone practicing to realize the fruit of non-return, a non-returner, someone practicing to realize the fruit of perfection, a perfected one, or an independent Buddha? How much more so a Realized One, a perfected one, a fully awakened Buddha? </span><br><p id=mn142:7.1><span class=root>Satta kho panimānanda, saṅghagatā dakkhiṇā. </span><br> <span class=sujato>But there are, Ānanda, seven religious donations bestowed on a Saṅgha. </span><br><p id=mn142:7.2><span class=root>Katamā satta? </span><br> <span class=sujato>What seven? </span><br><p id=mn142:7.3><span class=root>Buddhappamukhe ubhatosaṅghe dānaṁ deti—</span><br> <span class=sujato>One gives a gift to the communities of both monks and nuns headed by the Buddha. </span><br><p id=mn142:7.4><span class=root>ayaṁ paṭhamā saṅghagatā dakkhiṇā. </span><br> <span class=sujato>This is the first religious donation bestowed on a Saṅgha. </span><br><p id=mn142:7.5><span class=root>Tathāgate parinibbute ubhatosaṅghe dānaṁ deti—</span><br> <span class=sujato>One gives a gift to the communities of both monks and nuns after the Buddha has finally become quenched. </span><br><p id=mn142:7.6><span class=root>ayaṁ dutiyā saṅghagatā dakkhiṇā. </span><br> <span class=sujato>This is the second religious donation bestowed on a Saṅgha. </span><br><p id=mn142:7.7><span class=root>Bhikkhusaṅghe dānaṁ deti—</span><br> <span class=sujato>One gives a gift to the Saṅgha of monks. </span><br><p id=mn142:7.8><span class=root>ayaṁ tatiyā saṅghagatā dakkhiṇā. </span><br> <span class=sujato>This is the third religious donation bestowed on a Saṅgha. </span><br><p id=mn142:7.9><span class=root>Bhikkhunisaṅghe dānaṁ deti—</span><br> <span class=sujato>One gives a gift to the Saṅgha of nuns. </span><br><p id=mn142:7.10><span class=root>ayaṁ catutthī saṅghagatā dakkhiṇā. </span><br> <span class=sujato>This is the fourth religious donation bestowed on a Saṅgha. </span><br><p id=mn142:7.11><span class=root>‘Ettakā me bhikkhū ca bhikkhuniyo ca saṅghato uddissathā’ti dānaṁ deti—</span><br> <span class=sujato>One gives a gift, thinking: ‘Appoint this many monks and nuns for me from the Saṅgha.’ </span><br><p id=mn142:7.12><span class=root>ayaṁ pañcamī saṅghagatā dakkhiṇā. </span><br> <span class=sujato>This is the fifth religious donation bestowed on a Saṅgha. </span><br><p id=mn142:7.13><span class=root>‘Ettakā me bhikkhū saṅghato uddissathā’ti dānaṁ deti—</span><br> <span class=sujato>One gives a gift, thinking: ‘Appoint this many monks for me from the Saṅgha.’ </span><br><p id=mn142:7.14><span class=root>ayaṁ chaṭṭhī saṅghagatā dakkhiṇā. </span><br> <span class=sujato>This is the sixth religious donation bestowed on a Saṅgha. </span><br><p id=mn142:7.15><span class=root>‘Ettakā me bhikkhuniyo saṅghato uddissathā’ti dānaṁ deti—</span><br> <span class=sujato>One gives a gift, thinking: ‘Appoint this many nuns for me from the Saṅgha.’ </span><br><p id=mn142:7.16><span class=root>ayaṁ sattamī saṅghagatā dakkhiṇā. </span><br> <span class=sujato>This is the seventh religious donation bestowed on a Saṅgha. </span><br><p id=mn142:8.1><span class=root>Bhavissanti kho panānanda, anāgatamaddhānaṁ gotrabhuno kāsāvakaṇṭhā dussīlā pāpadhammā. </span><br> <span class=sujato>In times to come there will be lambs of the flock wearing a scrap of ocher cloth, unethical and of bad character. </span><br><p id=mn142:8.2><span class=root>Tesu dussīlesu saṅghaṁ uddissa dānaṁ dassanti. </span><br> <span class=sujato>People will give gifts to those unethical people in the name of the Saṅgha. </span><br><p id=mn142:8.3><span class=root>Tadāpāhaṁ, ānanda, saṅghagataṁ dakkhiṇaṁ asaṅkheyyaṁ appameyyaṁ vadāmi. </span><br> <span class=sujato>Even then, I say, a religious donation bestowed on the Saṅgha is incalculable and immeasurable. </span><br><p id=mn142:8.4><span class=root>Na tvevāhaṁ, ānanda, kenaci pariyāyena saṅghagatāya dakkhiṇāya pāṭipuggalikaṁ dānaṁ mahapphalataraṁ vadāmi. </span><br> <span class=sujato>But I say that there is no way a personal offering can be more fruitful than one bestowed on a Saṅgha. </span><br><p id=mn142:9.1><span class=root>Catasso kho imā, ānanda, dakkhiṇā visuddhiyo. </span><br> <span class=sujato>Ānanda, there are these four ways of purifying a religious donation. </span><br><p id=mn142:9.2><span class=root>Katamā catasso? </span><br> <span class=sujato>What four? </span><br><p id=mn142:9.3><span class=root>Atthānanda, dakkhiṇā dāyakato visujjhati no paṭiggāhakato. </span><br> <span class=sujato>There’s a religious donation that’s purified by the giver, not the recipient. </span><br><p id=mn142:9.4><span class=root>Atthānanda, dakkhiṇā paṭiggāhakato visujjhati no dāyakato. </span><br> <span class=sujato>There’s a religious donation that’s purified by the recipient, not the giver. </span><br><p id=mn142:9.5><span class=root>Atthānanda, dakkhiṇā neva dāyakato visujjhati no paṭiggāhakato. </span><br> <span class=sujato>There’s a religious donation that’s purified by neither the giver nor the recipient. </span><br><p id=mn142:9.6><span class=root>Atthānanda, dakkhiṇā dāyakato ceva visujjhati paṭiggāhakato ca. </span><br> <span class=sujato>There’s a religious donation that’s purified by both the giver and the recipient. </span><br><p id=mn142:10.1><span class=root>Kathañcānanda, dakkhiṇā dāyakato visujjhati no paṭiggāhakato? </span><br> <span class=sujato>And how is a religious donation purified by the giver, not the recipient? </span><br><p id=mn142:10.2><span class=root>Idhānanda, dāyako hoti sīlavā kalyāṇadhammo, paṭiggāhakā honti dussīlā pāpadhammā—</span><br> <span class=sujato>It’s when the giver is ethical, of good character, but the recipient is unethical, of bad character. </span><br><p id=mn142:10.3><span class=root>evaṁ kho, ānanda, dakkhiṇā dāyakato visujjhati no paṭiggāhakato. </span><br><p id=mn142:11.1><span class=root>Kathañcānanda, dakkhiṇā paṭiggāhakato visujjhati no dāyakato? </span><br> <span class=sujato>And how is a religious donation purified by the recipient, not the giver? </span><br><p id=mn142:11.2><span class=root>Idhānanda, dāyako hoti dussīlo pāpadhammo, paṭiggāhakā honti sīlavanto kalyāṇadhammā—</span><br> <span class=sujato>It’s when the giver is unethical, of bad character, but the recipient is ethical, of good character. </span><br><p id=mn142:11.3><span class=root>evaṁ kho, ānanda, dakkhiṇā paṭiggāhakato visujjhati no dāyakato. </span><br><p id=mn142:12.1><span class=root>Kathañcānanda, dakkhiṇā neva dāyakato visujjhati no paṭiggāhakato? </span><br> <span class=sujato>And how is a religious donation purified by neither the giver nor the recipient? </span><br><p id=mn142:12.2><span class=root>Idhānanda, dāyako ca hoti dussīlo pāpadhammo, paṭiggāhakā ca honti dussīlā pāpadhammā—</span><br> <span class=sujato>It’s when both the giver and the recipient are unethical, of bad character. </span><br><p id=mn142:12.3><span class=root>evaṁ kho, ānanda, dakkhiṇā neva dāyakato visujjhati no paṭiggāhakato. </span><br><p id=mn142:13.1><span class=root>Kathañcānanda, dakkhiṇā dāyakato ceva visujjhati paṭiggāhakato ca? </span><br> <span class=sujato>And how is a religious donation purified by both the giver and the recipient? </span><br><p id=mn142:13.2><span class=root>Idhānanda, dāyako ca hoti sīlavā kalyāṇadhammo, paṭiggāhakā ca honti sīlavanto kalyāṇadhammā—</span><br> <span class=sujato>It’s when both the giver and the recipient are ethical, of good character. </span><br><p id=mn142:13.3><span class=root>evaṁ kho, ānanda, dakkhiṇā dāyakato ceva visujjhati paṭiggāhakato ca. </span><br><p id=mn142:13.4><span class=root>Imā kho, ānanda, catasso dakkhiṇā visuddhiyo”ti. </span><br> <span class=sujato>These are the four ways of purifying a religious donation.” </span><br><p id=mn142:14.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn142:14.2><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=mn142:14.3><span class=root>“Yo sīlavā dussīlesu dadāti dānaṁ, </span><br> <span class=sujato>“When an ethical person with trusting heart </span><br><p id=mn142:14.4><span class=root>Dhammena laddhaṁ supasannacitto; </span><br> <span class=sujato>gives a proper gift to unethical persons, </span><br><p id=mn142:14.5><span class=root>Abhisaddahaṁ kammaphalaṁ uḷāraṁ, </span><br> <span class=sujato>trusting in the ample fruit of deeds, </span><br><p id=mn142:14.6><span class=root>Sā dakkhiṇā dāyakato visujjhati. </span><br> <span class=sujato>that offering is purified by the giver. </span><br><p id=mn142:14.7><span class=root>Yo dussīlo sīlavantesu dadāti dānaṁ, </span><br> <span class=sujato>When an unethical and untrusting person, </span><br><p id=mn142:14.8><span class=root>Adhammena laddhaṁ appasannacitto; </span><br> <span class=sujato>gives an improper gift to ethical persons, </span><br><p id=mn142:14.9><span class=root>Anabhisaddahaṁ kammaphalaṁ uḷāraṁ, </span><br> <span class=sujato>not trusting in the ample fruit of deeds, </span><br><p id=mn142:14.10><span class=root>Sā dakkhiṇā paṭiggāhakato visujjhati. </span><br> <span class=sujato>that offering is purified by the receivers. </span><br><p id=mn142:14.11><span class=root>Yo dussīlo dussīlesu dadāti dānaṁ, </span><br> <span class=sujato>When an unethical and untrusting person, </span><br><p id=mn142:14.12><span class=root>Adhammena laddhaṁ appasannacitto; </span><br> <span class=sujato>gives an improper gift to unethical persons, </span><br><p id=mn142:14.13><span class=root>Anabhisaddahaṁ kammaphalaṁ uḷāraṁ, </span><br> <span class=sujato>not trusting in the ample fruit of deeds, </span><br><p id=mn142:14.14><span class=root>Na taṁ dānaṁ vipulapphalanti brūmi. </span><br> <span class=sujato>I declare that gift is not very fruitful. </span><br><p id=mn142:14.15><span class=root>Yo sīlavā sīlavantesu dadāti dānaṁ, </span><br> <span class=sujato>When an ethical person with trusting heart </span><br><p id=mn142:14.16><span class=root>Dhammena laddhaṁ supasannacitto; </span><br> <span class=sujato>gives a proper gift to ethical persons, </span><br><p id=mn142:14.17><span class=root>Abhisaddahaṁ kammaphalaṁ uḷāraṁ, </span><br> <span class=sujato>trusting in the ample fruit of deeds, </span><br><p id=mn142:14.18><span class=root>Taṁ ve dānaṁ vipulapphalanti brūmi. </span><br> <span class=sujato>I declare that gift is abundantly fruitful. </span><br><p id=mn142:14.19><span class=root>Yo vītarāgo vītarāgesu dadāti dānaṁ, </span><br> <span class=sujato>But when a passionless one gives to the passionless </span><br><p id=mn142:14.20><span class=root>Dhammena laddhaṁ supasannacitto; </span><br> <span class=sujato>a proper gift with trusting heart, </span><br><p id=mn142:14.21><span class=root>Abhisaddahaṁ kammaphalaṁ uḷāraṁ, </span><br> <span class=sujato>trusting in the ample fruit of deeds, </span><br><p id=mn142:14.22><span class=root>Taṁ ve dānaṁ āmisadānānamaggan”ti. </span><br> <span class=sujato>that’s truly the best of material gifts.” </span><br><p id=mn142:14.23><span class=root>Dakkhiṇāvibhaṅgasuttaṁ niṭṭhitaṁ dvādasamaṁ. </span><br><p id=mn142:14.24><span class=root>Vibhaṅgavaggo niṭṭhito catuttho. </span><br><p id=mn142:15.0><span class=root>Tassuddānaṁ </span><br><p id=mn142:15.1><span class=root>Bhaddekānandakaccāna, </span><br><p id=mn142:15.2><span class=root>Lomasakaṅgiyāsubho; </span><br><p id=mn142:15.3><span class=root>Mahākammasaḷāyatanavibhaṅgā, </span><br><p id=mn142:15.4><span class=root>Uddesaaraṇā dhātu saccaṁ. </span><br><p id=mn142:15.5><span class=root>Dakkhiṇāvibhaṅgasuttanti. </span><br></main><footer class="container footer"><small><a href=/about/>Contact info</a></small></footer>