<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0053.html>Deutsch</a> , <a href=/canon/ru/pli/ms/sutta/mn/mn0053.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0052.html>Previous</a><a href=/canon/en/pli/ms/sutta/mn/mn0054.html>Next</a></div><p><div class=verse-container id=mn53:0.1><span>Majjhima Nikāya 53 </span><span class="translation sujato">Middle Discourses 53 </span></div><p><div class=verse-container id=mn53:0.2><span class=big-bold>Sekhasutta </span><span class="translation sujato">A Trainee </span></div><p><div class=verse-container id=mn53:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn53:1.2><span>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=mn53:2.1><span>Tena kho pana samayena kāpilavatthavānaṁ sakyānaṁ navaṁ santhāgāraṁ acirakāritaṁ hoti anajjhāvuṭṭhaṁ samaṇena vā brāhmaṇena vā kenaci vā manussabhūtena. </span><span class="translation sujato">Now at that time a new town hall had recently been constructed for the Sakyans of Kapilavatthu. It had not yet been occupied by an ascetic or brahmin or any person at all. </span></div><p><div class=verse-container id=mn53:2.2><span>Atha kho kāpilavatthavā sakyā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho kāpilavatthavā sakyā bhagavantaṁ etadavocuṁ: </span><span class="translation sujato">Then the Sakyans of Kapilavatthu went up to the Buddha, bowed, sat down to one side, and said to him: </span></div><p><div class=verse-container id=mn53:2.3><span>“idha, bhante, kāpilavatthavānaṁ sakyānaṁ navaṁ santhāgāraṁ acirakāritaṁ anajjhāvuṭṭhaṁ samaṇena vā brāhmaṇena vā kenaci vā manussabhūtena. </span><span class="translation sujato">“Sir, a new town hall has recently been constructed for the Sakyans of Kapilavatthu. It has not yet been occupied by an ascetic or brahmin or any person at all. </span></div><p><div class=verse-container id=mn53:2.4><span>Taṁ, bhante, bhagavā paṭhamaṁ paribhuñjatu. Bhagavatā paṭhamaṁ paribhuttaṁ pacchā kāpilavatthavā sakyā paribhuñjissanti. </span><span class="translation sujato">May the Buddha be the first to use it, and only then will the Sakyans of Kapilavatthu use it. </span></div><p><div class=verse-container id=mn53:2.5><span>Tadassa kāpilavatthavānaṁ sakyānaṁ dīgharattaṁ hitāya sukhāyā”ti. </span><span class="translation sujato">That would be for the lasting welfare and happiness of the Sakyans of Kapilavatthu.” </span></div><p><div class=verse-container id=mn53:3.1><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=mn53:3.2><span>Atha kho kāpilavatthavā sakyā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yena navaṁ santhāgāraṁ tenupasaṅkamiṁsu; upasaṅkamitvā sabbasanthariṁ santhāgāraṁ santharitvā āsanāni paññapetvā udakamaṇikaṁ upaṭṭhapetvā telappadīpaṁ āropetvā yena bhagavā tenupasaṅkamiṁsu; </span><span class="translation sujato">Then, knowing that the Buddha had consented, the Sakyans got up from their seat, bowed, and respectfully circled the Buddha, keeping him on their right. Then they went to the new town hall, where they spread carpets all over, prepared seats, set up a water jar, and placed an oil lamp. Then they went back to the Buddha, </span></div><p><div class=verse-container id=mn53:3.3><span>upasaṅkamitvā bhagavantaṁ abhivādetvā ekamantaṁ aṭṭhaṁsu. </span><span class="translation sujato">bowed, stood to one side, </span></div><p><div class=verse-container id=mn53:3.4><span>Ekamantaṁ ṭhitā kho kāpilavatthavā sakyā bhagavantaṁ etadavocuṁ: </span><span class="translation sujato">and told him of their preparations, saying, </span></div><p><div class=verse-container id=mn53:3.5><span>“sabbasanthariṁ santhataṁ, bhante, santhāgāraṁ, āsanāni paññattāni, udakamaṇiko upaṭṭhāpito, telappadīpo āropito. </span></div><p><div class=verse-container id=mn53:3.6><span>Yassadāni, bhante, bhagavā kālaṁ maññatī”ti. </span><span class="translation sujato">“Please, sir, come at your convenience.” </span></div><p><div class=verse-container id=mn53:4.1><span>Atha kho bhagavā nivāsetvā pattacīvaramādāya saddhiṁ bhikkhusaṅghena yena santhāgāraṁ tenupasaṅkami; upasaṅkamitvā pāde pakkhāletvā santhāgāraṁ pavisitvā majjhimaṁ thambhaṁ nissāya puratthābhimukho nisīdi. </span><span class="translation sujato">Then the Buddha robed up and, taking his bowl and robe, went to the new town hall together with the Saṅgha of mendicants. Having washed his feet he entered the town hall and sat against the central column facing east. </span></div><p><div class=verse-container id=mn53:4.2><span>Bhikkhusaṅghopi kho pāde pakkhāletvā santhāgāraṁ pavisitvā pacchimaṁ bhittiṁ nissāya puratthābhimukho nisīdi, bhagavantaṁyeva purakkhatvā. </span><span class="translation sujato">The Saṅgha of mendicants also washed their feet, entered the town hall, and sat against the west wall facing east, with the Buddha right in front of them. </span></div><p><div class=verse-container id=mn53:4.3><span>Kāpilavatthavāpi kho sakyā pāde pakkhāletvā santhāgāraṁ pavisitvā puratthimaṁ bhittiṁ nissāya pacchimābhimukhā nisīdiṁsu, bhagavantaṁyeva purakkhatvā. </span><span class="translation sujato">The Sakyans of Kapilavatthu also washed their feet, entered the town hall, and sat against the east wall facing west, with the Buddha right in front of them. </span></div><p><div class=verse-container id=mn53:5.1><span>Atha kho bhagavā kāpilavatthave sakye bahudeva rattiṁ dhammiyā kathāya sandassetvā samādapetvā samuttejetvā sampahaṁsetvā āyasmantaṁ ānandaṁ āmantesi: </span><span class="translation sujato">The Buddha spent much of the night educating, encouraging, firing up, and inspiring the Sakyans with a Dhamma talk. Then he addressed Venerable Ānanda, </span></div><p><div class=verse-container id=mn53:5.2><span>“paṭibhātu taṁ, ānanda, kāpilavatthavānaṁ sakyānaṁ sekho pāṭipado. </span><span class="translation sujato">“Ānanda, speak about the practicing trainee to the Sakyans of Kapilavatthu as you feel inspired. </span></div><p><div class=verse-container id=mn53:5.3><span>Piṭṭhi me āgilāyati; </span><span class="translation sujato">My back is sore, </span></div><p><div class=verse-container id=mn53:5.4><span>tamahaṁ āyamissāmī”ti. </span><span class="translation sujato">I’ll stretch it.” </span></div><p><div class=verse-container id=mn53:5.5><span>“Evaṁ, bhante”ti kho āyasmā ānando bhagavato paccassosi. </span><span class="translation sujato">“Yes, sir,” Ānanda replied. </span></div><p><div class=verse-container id=mn53:5.6><span>Atha kho bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ kappesi, pāde pādaṁ accādhāya, sato sampajāno, uṭṭhānasaññaṁ manasi karitvā. </span><span class="translation sujato">And then the Buddha spread out his outer robe folded in four and laid down in the lion’s posture—on the right side, placing one foot on top of the other—mindful and aware, and focused on the time of getting up. </span></div><p><div class=verse-container id=mn53:6.1><span>Atha kho āyasmā ānando mahānāmaṁ sakkaṁ āmantesi: </span><span class="translation sujato">Then Ānanda addressed Mahānāma the Sakyan: </span></div><p><div class=verse-container id=mn53:6.2><span>“idha, mahānāma, ariyasāvako sīlasampanno hoti, indriyesu guttadvāro hoti, bhojane mattaññū hoti, jāgariyaṁ anuyutto hoti, sattahi saddhammehi samannāgato hoti, catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><span class="translation sujato">“Mahānāma, a noble disciple is accomplished in ethics, guards the sense doors, eats in moderation, and is dedicated to wakefulness. They have seven good qualities, and they get the four absorptions—blissful meditations in this life that belong to the higher mind—when they want, without trouble or difficulty. </span></div><p><div class=verse-container id=mn53:7.1><span>Kathañca, mahānāma, ariyasāvako sīlasampanno hoti? </span><span class="translation sujato">And how is a noble disciple accomplished in ethics? </span></div><p><div class=verse-container id=mn53:7.2><span>Idha, mahānāma, ariyasāvako sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span><span class="translation sujato">It’s when a noble disciple is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span></div><p><div class=verse-container id=mn53:7.3><span>Evaṁ kho, mahānāma, ariyasāvako sīlasampanno hoti. </span><span class="translation sujato">That’s how a noble disciple is ethical. </span></div><p><div class=verse-container id=mn53:8.1><span>Kathañca, mahānāma, ariyasāvako indriyesu guttadvāro hoti? </span><span class="translation sujato">And how does a noble disciple guard the sense doors? </span></div><p><div class=verse-container id=mn53:8.2><span>Idha, mahānāma, ariyasāvako cakkhunā rūpaṁ disvā na nimittaggāhī hoti nānubyañjanaggāhī. </span><span class="translation sujato">When a noble disciple sees a sight with their eyes, they don’t get caught up in the features and details. </span></div><p><div class=verse-container id=mn53:8.3><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati. </span><span class="translation sujato">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving its restraint. </span></div><p><div class=verse-container id=mn53:8.4><span>Sotena saddaṁ sutvā …pe… </span><span class="translation sujato">When they hear a sound with their ears … </span></div><p><div class=verse-container id=mn53:8.5><span>ghānena gandhaṁ ghāyitvā …pe… </span><span class="translation sujato">When they smell an odor with their nose … </span></div><p><div class=verse-container id=mn53:8.6><span>jivhāya rasaṁ sāyitvā …pe… </span><span class="translation sujato">When they taste a flavor with their tongue … </span></div><p><div class=verse-container id=mn53:8.7><span>kāyena phoṭṭhabbaṁ phusitvā …pe… </span><span class="translation sujato">When they feel a touch with their body … </span></div><p><div class=verse-container id=mn53:8.8><span>manasā dhammaṁ viññāya na nimittaggāhī hoti nānubyañjanaggāhī. </span><span class="translation sujato">When they know an idea with their mind, they don’t get caught up in the features and details. </span></div><p><div class=verse-container id=mn53:8.9><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span><span class="translation sujato">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint. </span></div><p><div class=verse-container id=mn53:8.10><span>Evaṁ kho, mahānāma, ariyasāvako indriyesu guttadvāro hoti. </span><span class="translation sujato">That’s how a noble disciple guards the sense doors. </span></div><p><div class=verse-container id=mn53:9.1><span>Kathañca, mahānāma, ariyasāvako bhojane mattaññū hoti? </span><span class="translation sujato">And how does a noble disciple eat in moderation? </span></div><p><div class=verse-container id=mn53:9.2><span>Idha, mahānāma, ariyasāvako paṭisaṅkhā yoniso āhāraṁ āhāreti: </span><span class="translation sujato">It’s when a noble disciple reflects rationally on the food that they eat: </span></div><p><div class=verse-container id=mn53:9.3><span>‘neva davāya na madāya na maṇḍanāya na vibhūsanāya; yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya. Iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati anavajjatā ca phāsuvihāro cā’ti. </span><span class="translation sujato">‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span></div><p><div class=verse-container id=mn53:9.4><span>Evaṁ kho, mahānāma, ariyasāvako bhojane mattaññū hoti. </span><span class="translation sujato">That’s how a noble disciple eats in moderation. </span></div><p><div class=verse-container id=mn53:10.1><span>Kathañca, mahānāma, ariyasāvako jāgariyaṁ anuyutto hoti? </span><span class="translation sujato">And how is a noble disciple dedicated to wakefulness? </span></div><p><div class=verse-container id=mn53:10.2><span>Idha, mahānāma, ariyasāvako divasaṁ caṅkamena nisajjāya āvaraṇīyehi dhammehi cittaṁ parisodheti, </span><span class="translation sujato">It’s when a noble disciple practices walking and sitting meditation by day, purifying their mind from obstacles. </span></div><p><div class=verse-container id=mn53:10.3><span>rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodheti, </span><span class="translation sujato">In the first watch of the night, they continue to practice walking and sitting meditation. </span></div><p><div class=verse-container id=mn53:10.4><span>rattiyā majjhimaṁ yāmaṁ dakkhiṇena passena sīhaseyyaṁ kappeti, pāde pādaṁ accādhāya, sato sampajāno, uṭṭhānasaññaṁ manasi karitvā, </span><span class="translation sujato">In the middle watch, they lie down in the lion’s posture—on the right side, placing one foot on top of the other—mindful and aware, and focused on the time of getting up. </span></div><p><div class=verse-container id=mn53:10.5><span>rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti. </span><span class="translation sujato">In the last watch, they get up and continue to practice walking and sitting meditation, purifying their mind from obstacles. </span></div><p><div class=verse-container id=mn53:10.6><span>Evaṁ kho, mahānāma, ariyasāvako jāgariyaṁ anuyutto hoti. </span><span class="translation sujato">That’s how a noble disciple is dedicated to wakefulness. </span></div><p><div class=verse-container id=mn53:11.1><span>Kathañca, mahānāma, ariyasāvako sattahi saddhammehi samannāgato hoti? </span><span class="translation sujato">And how does a noble disciple have seven good qualities? </span></div><p><div class=verse-container id=mn53:11.2><span>Idha, mahānāma, ariyasāvako saddho hoti, saddahati tathāgatassa bodhiṁ: </span><span class="translation sujato">It’s when a noble disciple has faith in the Realized One’s awakening: </span></div><p><div class=verse-container id=mn53:11.3><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=mn53:12.1><span>Hirimā hoti, hirīyati kāyaduccaritena vacīduccaritena manoduccaritena, hirīyati pāpakānaṁ akusalānaṁ dhammānaṁ samāpattiyā. </span><span class="translation sujato">They have a conscience. They’re conscientious about bad conduct by way of body, speech, and mind, and conscientious about having any bad, unskillful qualities. </span></div><p><div class=verse-container id=mn53:13.1><span>Ottappī hoti, ottappati kāyaduccaritena vacīduccaritena manoduccaritena, ottappati pāpakānaṁ akusalānaṁ dhammānaṁ samāpattiyā. </span><span class="translation sujato">They exercise prudence. They’re prudent when it comes to bad conduct by way of body, speech, and mind, and prudent when it comes to acquiring any bad, unskillful qualities. </span></div><p><div class=verse-container id=mn53:14.1><span>Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā kevalaparipuṇṇaṁ parisuddhaṁ brahmacariyaṁ abhivadanti tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><span class="translation sujato">They’re very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span></div><p><div class=verse-container id=mn53:15.1><span>Āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><span class="translation sujato">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </span></div><p><div class=verse-container id=mn53:16.1><span>Satimā hoti, paramena satinepakkena samannāgato, cirakatampi cirabhāsitampi saritā anussaritā. </span><span class="translation sujato">They’re mindful. They have utmost mindfulness and alertness, and can remember and recall what was said and done long ago. </span></div><p><div class=verse-container id=mn53:17.1><span>Paññavā hoti, udayatthagāminiyā paññāya samannāgato, ariyāya nibbedhikāya sammā dukkhakkhayagāminiyā. </span><span class="translation sujato">They’re wise. They have the wisdom of arising and passing away which is noble, penetrative, and leads to the complete ending of suffering. </span></div><p><div class=verse-container id=mn53:17.2><span>Evaṁ kho, mahānāma, ariyasāvako sattahi saddhammehi samannāgato hoti. </span><span class="translation sujato">That’s how a noble disciple has seven good qualities. </span></div><p><div class=verse-container id=mn53:18.1><span>Kathañca, mahānāma, ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī? </span><span class="translation sujato">And how does a noble disciple get the four absorptions—blissful meditations in this life that belong to the higher mind—when they want, without trouble or difficulty? </span></div><p><div class=verse-container id=mn53:18.2><span>Idha, mahānāma, ariyasāvako vivicceva kāmehi …pe… paṭhamaṁ jhānaṁ upasampajja viharati; </span><span class="translation sujato">It’s when a noble disciple, quite secluded from sensual pleasures, secluded from unskillful qualities, enters and remains in the first absorption … </span></div><p><div class=verse-container id=mn53:18.3><span>vitakkavicārānaṁ vūpasamā ajjhattaṁ sampasādanaṁ …pe… dutiyaṁ jhānaṁ upasampajja viharati; </span><span class="translation sujato">second absorption … </span></div><p><div class=verse-container id=mn53:18.4><span>pītiyā ca virāgā …pe… tatiyaṁ jhānaṁ upasampajja viharati; </span><span class="translation sujato">third absorption … </span></div><p><div class=verse-container id=mn53:18.5><span>sukhassa ca pahānā dukkhassa ca pahānā pubbeva somanassadomanassānaṁ atthaṅgamā …pe… catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=mn53:18.6><span>Evaṁ kho, mahānāma, ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><span class="translation sujato">That’s how a noble disciple gets the four absorptions—blissful meditations in this life that belong to the higher mind—when they want, without trouble or difficulty. </span></div><p><div class=verse-container id=mn53:19.1><span>Yato kho, mahānāma, ariyasāvako evaṁ sīlasampanno hoti, evaṁ indriyesu guttadvāro hoti, evaṁ bhojane mattaññū hoti, evaṁ jāgariyaṁ anuyutto hoti, evaṁ sattahi saddhammehi samannāgato hoti, evaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, ayaṁ vuccati, mahānāma, ariyasāvako sekho pāṭipado apuccaṇḍatāya samāpanno, bhabbo abhinibbhidāya, bhabbo sambodhāya, bhabbo anuttarassa yogakkhemassa adhigamāya. </span><span class="translation sujato">When a noble disciple is accomplished in ethics, guards the sense doors, eats in moderation, and is dedicated to wakefulness; and they have seven good qualities, and they get the four absorptions—blissful meditations in this life that belong to the higher mind—when they want, without trouble or difficulty, they are called a noble disciple who is a practicing trainee. Their eggs are unspoiled, and they are capable of breaking out of their shell, becoming awakened, and achieving the supreme sanctuary from the yoke. </span></div><p><div class=verse-container id=mn53:19.2><span>Seyyathāpi, mahānāma, kukkuṭiyā aṇḍāni aṭṭha vā dasa vā dvādasa vā tānāssu kukkuṭiyā sammā adhisayitāni sammā pariseditāni sammā paribhāvitāni, kiñcāpi tassā kukkuṭiyā na evaṁ icchā uppajjeyya: </span><span class="translation sujato">Suppose there was a chicken with eight or ten or twelve eggs. And she properly sat on them to keep them warm and incubated. Even if that chicken doesn’t wish, </span></div><p><div class=verse-container id=mn53:19.3><span>‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjeyyun’ti, </span><span class="translation sujato">‘If only my chicks could break out of the eggshell with their claws and beak and hatch safely!’ </span></div><p><div class=verse-container id=mn53:19.4><span>atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjituṁ. </span><span class="translation sujato">Still they can break out and hatch safely. </span></div><p><div class=verse-container id=mn53:19.5><span>Evameva kho, mahānāma, yato ariyasāvako evaṁ sīlasampanno hoti, evaṁ indriyesu guttadvāro hoti, evaṁ bhojane mattaññū hoti, evaṁ jāgariyaṁ anuyutto hoti, evaṁ sattahi saddhammehi samannāgato hoti, evaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, ayaṁ vuccati, mahānāma, ariyasāvako sekho pāṭipado apuccaṇḍatāya samāpanno, bhabbo abhinibbhidāya, bhabbo sambodhāya, bhabbo anuttarassa yogakkhemassa adhigamāya. </span><span class="translation sujato">In the same way, when a noble disciple is practicing all these things they are called a noble disciple who is a practicing trainee. Their eggs are unspoiled, and they are capable of breaking out of their shell, becoming awakened, and achieving the supreme sanctuary from the yoke. </span></div><p><div class=verse-container id=mn53:20.1><span>Sa kho so, mahānāma, ariyasāvako imaṁyeva anuttaraṁ upekkhāsatipārisuddhiṁ āgamma anekavihitaṁ pubbenivāsaṁ anussarati, </span><span class="translation sujato">Relying on this supreme purity of mindfulness and equanimity, that noble disciple recollects their many kinds of past lives. </span></div><p><div class=verse-container id=mn53:20.2><span>seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, </span><span class="translation sujato">That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. … And so they recollect their many kinds of past lives, with features and details. </span></div><p><div class=verse-container id=mn53:20.3><span>ayamassa paṭhamābhinibbhidā hoti kukkuṭacchāpakasseva aṇḍakosamhā. </span><span class="translation sujato">This is their first breaking out, like a chick from an eggshell. </span></div><p><div class=verse-container id=mn53:21.1><span>Sa kho so, mahānāma, ariyasāvako imaṁyeva anuttaraṁ upekkhāsatipārisuddhiṁ āgamma dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti, </span><span class="translation sujato">Relying on this supreme purity of mindfulness and equanimity, that noble disciple, with clairvoyance that is purified and superhuman, sees sentient beings passing away and being reborn—inferior and superior, beautiful and ugly, in a good place or a bad place. … They understand how sentient beings are reborn according to their deeds. </span></div><p><div class=verse-container id=mn53:21.2><span>ayamassa dutiyābhinibbhidā hoti kukkuṭacchāpakasseva aṇḍakosamhā. </span><span class="translation sujato">This is their second breaking out, like a chick from an eggshell. </span></div><p><div class=verse-container id=mn53:22.1><span>Sa kho so, mahānāma, ariyasāvako imaṁyeva anuttaraṁ upekkhāsatipārisuddhiṁ āgamma āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, </span><span class="translation sujato">Relying on this supreme purity of mindfulness and equanimity, that noble disciple realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. </span></div><p><div class=verse-container id=mn53:22.2><span>ayamassa tatiyābhinibbhidā hoti kukkuṭacchāpakasseva aṇḍakosamhā. </span><span class="translation sujato">This is their third breaking out, like a chick from an eggshell. </span></div><p><div class=verse-container id=mn53:23.1><span>Yampi, mahānāma, ariyasāvako sīlasampanno hoti, idampissa hoti caraṇasmiṁ; </span><span class="translation sujato">A noble disciple’s conduct includes the following: being accomplished in ethics, </span></div><p><div class=verse-container id=mn53:23.2><span>yampi, mahānāma, ariyasāvako indriyesu guttadvāro hoti, idampissa hoti caraṇasmiṁ; </span><span class="translation sujato">guarding the sense doors, </span></div><p><div class=verse-container id=mn53:23.3><span>yampi, mahānāma, ariyasāvako bhojane mattaññū hoti, idampissa hoti caraṇasmiṁ; </span><span class="translation sujato">moderation in eating, </span></div><p><div class=verse-container id=mn53:23.4><span>yampi, mahānāma, ariyasāvako jāgariyaṁ anuyutto hoti, idampissa hoti caraṇasmiṁ; </span><span class="translation sujato">being dedicated to wakefulness, </span></div><p><div class=verse-container id=mn53:23.5><span>yampi, mahānāma, ariyasāvako sattahi saddhammehi samannāgato hoti, idampissa hoti caraṇasmiṁ; </span><span class="translation sujato">having seven good qualities, </span></div><p><div class=verse-container id=mn53:23.6><span>yampi, mahānāma, ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, idampissa hoti caraṇasmiṁ. </span><span class="translation sujato">and getting the four absorptions when they want, without trouble or difficulty. </span></div><p><div class=verse-container id=mn53:24.1><span>Yañca kho, mahānāma, ariyasāvako anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, idampissa hoti vijjāya; </span><span class="translation sujato">A noble disciple’s knowledge includes the following: recollecting their past lives, </span></div><p><div class=verse-container id=mn53:24.2><span>yampi, mahānāma, ariyasāvako dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti, idampissa hoti vijjāya. </span><span class="translation sujato">clairvoyance that is purified and superhuman, </span></div><p><div class=verse-container id=mn53:24.3><span>Yampi, mahānāma, ariyasāvako āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, idampissa hoti vijjāya. </span><span class="translation sujato">and realizing the undefiled freedom of heart and freedom by wisdom in this very life due to the ending of defilements. </span></div><p><div class=verse-container id=mn53:25.1><span>Ayaṁ vuccati, mahānāma, ariyasāvako vijjāsampanno itipi caraṇasampanno itipi vijjācaraṇasampanno itipi. </span><span class="translation sujato">This noble disciple is said to be ‘accomplished in knowledge’, and also ‘accomplished in conduct’, and also ‘accomplished in knowledge and conduct’. </span></div><p><div class=verse-container id=mn53:25.2><span>Brahmunāpesā, mahānāma, sanaṅkumārena gāthā bhāsitā: </span><span class="translation sujato">And the divinity Sanaṅkumāra also spoke this verse: </span></div><p><div class=verse-container id=mn53:25.3><span>‘Khattiyo seṭṭho janetasmiṁ, </span><span class="translation sujato">‘The aristocrat is best among people </span></div><p><div class=verse-container id=mn53:25.4><span>ye gottapaṭisārino; </span><span class="translation sujato">who take clan as the standard. </span></div><p><div class=verse-container id=mn53:25.5><span>Vijjācaraṇasampanno, </span><span class="translation sujato">But one accomplished in knowledge and conduct </span></div><p><div class=verse-container id=mn53:25.6><span>so seṭṭho devamānuse’ti. </span><span class="translation sujato">is best among gods and humans.’ </span></div><p><div class=verse-container id=mn53:25.7><span>Sā kho panesā, mahānāma, brahmunā sanaṅkumārena gāthā sugītā no duggītā, subhāsitā no dubbhāsitā, atthasaṁhitā no anatthasaṁhitā, anumatā bhagavatā”ti. </span><span class="translation sujato">And that verse was well sung by the Divinity Sanaṅkumāra, not poorly sung; well spoken, not poorly spoken, beneficial, not harmful, and it was approved by the Buddha.” </span></div><p><div class=verse-container id=mn53:26.1><span>Atha kho bhagavā uṭṭhahitvā āyasmantaṁ ānandaṁ āmantesi: </span><span class="translation sujato">Then the Buddha got up and said to Venerable Ānanda, </span></div><p><div class=verse-container id=mn53:26.2><span>“sādhu sādhu, ānanda, </span><span class="translation sujato">“Good, good, Ānanda! </span></div><p><div class=verse-container id=mn53:26.3><span>sādhu kho tvaṁ, ānanda, kāpilavatthavānaṁ sakyānaṁ sekhaṁ pāṭipadaṁ abhāsī”ti. </span><span class="translation sujato">It’s good that you spoke to the Sakyans of Kapilavatthu about the practicing trainee.” </span></div><p><div class=verse-container id=mn53:26.4><span>Idamavocāyasmā ānando. </span><span class="translation sujato">This is what Venerable Ānanda said, </span></div><p><div class=verse-container id=mn53:26.5><span>Samanuñño satthā ahosi. </span><span class="translation sujato">and the teacher approved. </span></div><p><div class=verse-container id=mn53:26.6><span>Attamanā kāpilavatthavā sakyā āyasmato ānandassa bhāsitaṁ abhinandunti. </span><span class="translation sujato">Satisfied, the Sakyans of Kapilavatthu approved what Venerable Ānanda said. </span></div><p><div class=verse-container id=mn53:26.7><span>Sekhasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0052.html>Previous</a><a href=/canon/en/pli/ms/sutta/mn/mn0054.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>