<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0053.html>Deutsch</a> , <a href=/canon/ru/pli/ms/sutta/mn/mn0053.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0052.html>Previous</a><a href=/canon/en/pli/ms/sutta/mn/mn0054.html>Next</a></div><p id=mn53:0.1><span class=root>Majjhima Nikāya 53 </span><br> <span class=sujato>Middle Discourses 53 </span><br><p id=mn53:0.2><span class="root big-bold">Sekhasutta </span><br> <span class=sujato>A Trainee </span><br><p id=mn53:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn53:1.2><span class=root>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><br> <span class=sujato>At one time the Buddha was staying in the land of the Sakyans, near Kapilavatthu in the Banyan Tree Monastery. </span><br><p id=mn53:2.1><span class=root>Tena kho pana samayena kāpilavatthavānaṁ sakyānaṁ navaṁ santhāgāraṁ acirakāritaṁ hoti anajjhāvuṭṭhaṁ samaṇena vā brāhmaṇena vā kenaci vā manussabhūtena. </span><br> <span class=sujato>Now at that time a new town hall had recently been constructed for the Sakyans of Kapilavatthu. It had not yet been occupied by an ascetic or brahmin or any person at all. </span><br><p id=mn53:2.2><span class=root>Atha kho kāpilavatthavā sakyā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho kāpilavatthavā sakyā bhagavantaṁ etadavocuṁ: </span><br> <span class=sujato>Then the Sakyans of Kapilavatthu went up to the Buddha, bowed, sat down to one side, and said to him: </span><br><p id=mn53:2.3><span class=root>“idha, bhante, kāpilavatthavānaṁ sakyānaṁ navaṁ santhāgāraṁ acirakāritaṁ anajjhāvuṭṭhaṁ samaṇena vā brāhmaṇena vā kenaci vā manussabhūtena. </span><br> <span class=sujato>“Sir, a new town hall has recently been constructed for the Sakyans of Kapilavatthu. It has not yet been occupied by an ascetic or brahmin or any person at all. </span><br><p id=mn53:2.4><span class=root>Taṁ, bhante, bhagavā paṭhamaṁ paribhuñjatu. Bhagavatā paṭhamaṁ paribhuttaṁ pacchā kāpilavatthavā sakyā paribhuñjissanti. </span><br> <span class=sujato>May the Buddha be the first to use it, and only then will the Sakyans of Kapilavatthu use it. </span><br><p id=mn53:2.5><span class=root>Tadassa kāpilavatthavānaṁ sakyānaṁ dīgharattaṁ hitāya sukhāyā”ti. </span><br> <span class=sujato>That would be for the lasting welfare and happiness of the Sakyans of Kapilavatthu.” </span><br><p id=mn53:3.1><span class=root>Adhivāsesi bhagavā tuṇhībhāvena. </span><br> <span class=sujato>The Buddha consented with silence. </span><br><p id=mn53:3.2><span class=root>Atha kho kāpilavatthavā sakyā bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yena navaṁ santhāgāraṁ tenupasaṅkamiṁsu; upasaṅkamitvā sabbasanthariṁ santhāgāraṁ santharitvā āsanāni paññapetvā udakamaṇikaṁ upaṭṭhapetvā telappadīpaṁ āropetvā yena bhagavā tenupasaṅkamiṁsu; </span><br> <span class=sujato>Then, knowing that the Buddha had consented, the Sakyans got up from their seat, bowed, and respectfully circled the Buddha, keeping him on their right. Then they went to the new town hall, where they spread carpets all over, prepared seats, set up a water jar, and placed an oil lamp. Then they went back to the Buddha, </span><br><p id=mn53:3.3><span class=root>upasaṅkamitvā bhagavantaṁ abhivādetvā ekamantaṁ aṭṭhaṁsu. </span><br> <span class=sujato>bowed, stood to one side, </span><br><p id=mn53:3.4><span class=root>Ekamantaṁ ṭhitā kho kāpilavatthavā sakyā bhagavantaṁ etadavocuṁ: </span><br> <span class=sujato>and told him of their preparations, saying, </span><br><p id=mn53:3.5><span class=root>“sabbasanthariṁ santhataṁ, bhante, santhāgāraṁ, āsanāni paññattāni, udakamaṇiko upaṭṭhāpito, telappadīpo āropito. </span><br><p id=mn53:3.6><span class=root>Yassadāni, bhante, bhagavā kālaṁ maññatī”ti. </span><br> <span class=sujato>“Please, sir, come at your convenience.” </span><br><p id=mn53:4.1><span class=root>Atha kho bhagavā nivāsetvā pattacīvaramādāya saddhiṁ bhikkhusaṅghena yena santhāgāraṁ tenupasaṅkami; upasaṅkamitvā pāde pakkhāletvā santhāgāraṁ pavisitvā majjhimaṁ thambhaṁ nissāya puratthābhimukho nisīdi. </span><br> <span class=sujato>Then the Buddha robed up and, taking his bowl and robe, went to the new town hall together with the Saṅgha of mendicants. Having washed his feet he entered the town hall and sat against the central column facing east. </span><br><p id=mn53:4.2><span class=root>Bhikkhusaṅghopi kho pāde pakkhāletvā santhāgāraṁ pavisitvā pacchimaṁ bhittiṁ nissāya puratthābhimukho nisīdi, bhagavantaṁyeva purakkhatvā. </span><br> <span class=sujato>The Saṅgha of mendicants also washed their feet, entered the town hall, and sat against the west wall facing east, with the Buddha right in front of them. </span><br><p id=mn53:4.3><span class=root>Kāpilavatthavāpi kho sakyā pāde pakkhāletvā santhāgāraṁ pavisitvā puratthimaṁ bhittiṁ nissāya pacchimābhimukhā nisīdiṁsu, bhagavantaṁyeva purakkhatvā. </span><br> <span class=sujato>The Sakyans of Kapilavatthu also washed their feet, entered the town hall, and sat against the east wall facing west, with the Buddha right in front of them. </span><br><p id=mn53:5.1><span class=root>Atha kho bhagavā kāpilavatthave sakye bahudeva rattiṁ dhammiyā kathāya sandassetvā samādapetvā samuttejetvā sampahaṁsetvā āyasmantaṁ ānandaṁ āmantesi: </span><br> <span class=sujato>The Buddha spent much of the night educating, encouraging, firing up, and inspiring the Sakyans with a Dhamma talk. Then he addressed Venerable Ānanda, </span><br><p id=mn53:5.2><span class=root>“paṭibhātu taṁ, ānanda, kāpilavatthavānaṁ sakyānaṁ sekho pāṭipado. </span><br> <span class=sujato>“Ānanda, speak about the practicing trainee to the Sakyans of Kapilavatthu as you feel inspired. </span><br><p id=mn53:5.3><span class=root>Piṭṭhi me āgilāyati; </span><br> <span class=sujato>My back is sore, </span><br><p id=mn53:5.4><span class=root>tamahaṁ āyamissāmī”ti. </span><br> <span class=sujato>I’ll stretch it.” </span><br><p id=mn53:5.5><span class=root>“Evaṁ, bhante”ti kho āyasmā ānando bhagavato paccassosi. </span><br> <span class=sujato>“Yes, sir,” Ānanda replied. </span><br><p id=mn53:5.6><span class=root>Atha kho bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ kappesi, pāde pādaṁ accādhāya, sato sampajāno, uṭṭhānasaññaṁ manasi karitvā. </span><br> <span class=sujato>And then the Buddha spread out his outer robe folded in four and laid down in the lion’s posture—on the right side, placing one foot on top of the other—mindful and aware, and focused on the time of getting up. </span><br><p id=mn53:6.1><span class=root>Atha kho āyasmā ānando mahānāmaṁ sakkaṁ āmantesi: </span><br> <span class=sujato>Then Ānanda addressed Mahānāma the Sakyan: </span><br><p id=mn53:6.2><span class=root>“idha, mahānāma, ariyasāvako sīlasampanno hoti, indriyesu guttadvāro hoti, bhojane mattaññū hoti, jāgariyaṁ anuyutto hoti, sattahi saddhammehi samannāgato hoti, catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><br> <span class=sujato>“Mahānāma, a noble disciple is accomplished in ethics, guards the sense doors, eats in moderation, and is dedicated to wakefulness. They have seven good qualities, and they get the four absorptions—blissful meditations in this life that belong to the higher mind—when they want, without trouble or difficulty. </span><br><p id=mn53:7.1><span class=root>Kathañca, mahānāma, ariyasāvako sīlasampanno hoti? </span><br> <span class=sujato>And how is a noble disciple accomplished in ethics? </span><br><p id=mn53:7.2><span class=root>Idha, mahānāma, ariyasāvako sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span><br> <span class=sujato>It’s when a noble disciple is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span><br><p id=mn53:7.3><span class=root>Evaṁ kho, mahānāma, ariyasāvako sīlasampanno hoti. </span><br> <span class=sujato>That’s how a noble disciple is ethical. </span><br><p id=mn53:8.1><span class=root>Kathañca, mahānāma, ariyasāvako indriyesu guttadvāro hoti? </span><br> <span class=sujato>And how does a noble disciple guard the sense doors? </span><br><p id=mn53:8.2><span class=root>Idha, mahānāma, ariyasāvako cakkhunā rūpaṁ disvā na nimittaggāhī hoti nānubyañjanaggāhī. </span><br> <span class=sujato>When a noble disciple sees a sight with their eyes, they don’t get caught up in the features and details. </span><br><p id=mn53:8.3><span class=root>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati. </span><br> <span class=sujato>If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving its restraint. </span><br><p id=mn53:8.4><span class=root>Sotena saddaṁ sutvā …pe… </span><br> <span class=sujato>When they hear a sound with their ears … </span><br><p id=mn53:8.5><span class=root>ghānena gandhaṁ ghāyitvā …pe… </span><br> <span class=sujato>When they smell an odor with their nose … </span><br><p id=mn53:8.6><span class=root>jivhāya rasaṁ sāyitvā …pe… </span><br> <span class=sujato>When they taste a flavor with their tongue … </span><br><p id=mn53:8.7><span class=root>kāyena phoṭṭhabbaṁ phusitvā …pe… </span><br> <span class=sujato>When they feel a touch with their body … </span><br><p id=mn53:8.8><span class=root>manasā dhammaṁ viññāya na nimittaggāhī hoti nānubyañjanaggāhī. </span><br> <span class=sujato>When they know an idea with their mind, they don’t get caught up in the features and details. </span><br><p id=mn53:8.9><span class=root>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span><br> <span class=sujato>If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint. </span><br><p id=mn53:8.10><span class=root>Evaṁ kho, mahānāma, ariyasāvako indriyesu guttadvāro hoti. </span><br> <span class=sujato>That’s how a noble disciple guards the sense doors. </span><br><p id=mn53:9.1><span class=root>Kathañca, mahānāma, ariyasāvako bhojane mattaññū hoti? </span><br> <span class=sujato>And how does a noble disciple eat in moderation? </span><br><p id=mn53:9.2><span class=root>Idha, mahānāma, ariyasāvako paṭisaṅkhā yoniso āhāraṁ āhāreti: </span><br> <span class=sujato>It’s when a noble disciple reflects rationally on the food that they eat: </span><br><p id=mn53:9.3><span class=root>‘neva davāya na madāya na maṇḍanāya na vibhūsanāya; yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya. Iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati anavajjatā ca phāsuvihāro cā’ti. </span><br> <span class=sujato>‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span><br><p id=mn53:9.4><span class=root>Evaṁ kho, mahānāma, ariyasāvako bhojane mattaññū hoti. </span><br> <span class=sujato>That’s how a noble disciple eats in moderation. </span><br><p id=mn53:10.1><span class=root>Kathañca, mahānāma, ariyasāvako jāgariyaṁ anuyutto hoti? </span><br> <span class=sujato>And how is a noble disciple dedicated to wakefulness? </span><br><p id=mn53:10.2><span class=root>Idha, mahānāma, ariyasāvako divasaṁ caṅkamena nisajjāya āvaraṇīyehi dhammehi cittaṁ parisodheti, </span><br> <span class=sujato>It’s when a noble disciple practices walking and sitting meditation by day, purifying their mind from obstacles. </span><br><p id=mn53:10.3><span class=root>rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodheti, </span><br> <span class=sujato>In the first watch of the night, they continue to practice walking and sitting meditation. </span><br><p id=mn53:10.4><span class=root>rattiyā majjhimaṁ yāmaṁ dakkhiṇena passena sīhaseyyaṁ kappeti, pāde pādaṁ accādhāya, sato sampajāno, uṭṭhānasaññaṁ manasi karitvā, </span><br> <span class=sujato>In the middle watch, they lie down in the lion’s posture—on the right side, placing one foot on top of the other—mindful and aware, and focused on the time of getting up. </span><br><p id=mn53:10.5><span class=root>rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti. </span><br> <span class=sujato>In the last watch, they get up and continue to practice walking and sitting meditation, purifying their mind from obstacles. </span><br><p id=mn53:10.6><span class=root>Evaṁ kho, mahānāma, ariyasāvako jāgariyaṁ anuyutto hoti. </span><br> <span class=sujato>That’s how a noble disciple is dedicated to wakefulness. </span><br><p id=mn53:11.1><span class=root>Kathañca, mahānāma, ariyasāvako sattahi saddhammehi samannāgato hoti? </span><br> <span class=sujato>And how does a noble disciple have seven good qualities? </span><br><p id=mn53:11.2><span class=root>Idha, mahānāma, ariyasāvako saddho hoti, saddahati tathāgatassa bodhiṁ: </span><br> <span class=sujato>It’s when a noble disciple has faith in the Realized One’s awakening: </span><br><p id=mn53:11.3><span class=root>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. </span><br> <span class=sujato>‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span><br><p id=mn53:12.1><span class=root>Hirimā hoti, hirīyati kāyaduccaritena vacīduccaritena manoduccaritena, hirīyati pāpakānaṁ akusalānaṁ dhammānaṁ samāpattiyā. </span><br> <span class=sujato>They have a conscience. They’re conscientious about bad conduct by way of body, speech, and mind, and conscientious about having any bad, unskillful qualities. </span><br><p id=mn53:13.1><span class=root>Ottappī hoti, ottappati kāyaduccaritena vacīduccaritena manoduccaritena, ottappati pāpakānaṁ akusalānaṁ dhammānaṁ samāpattiyā. </span><br> <span class=sujato>They exercise prudence. They’re prudent when it comes to bad conduct by way of body, speech, and mind, and prudent when it comes to acquiring any bad, unskillful qualities. </span><br><p id=mn53:14.1><span class=root>Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā kevalaparipuṇṇaṁ parisuddhaṁ brahmacariyaṁ abhivadanti tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><br> <span class=sujato>They’re very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span><br><p id=mn53:15.1><span class=root>Āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br> <span class=sujato>They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </span><br><p id=mn53:16.1><span class=root>Satimā hoti, paramena satinepakkena samannāgato, cirakatampi cirabhāsitampi saritā anussaritā. </span><br> <span class=sujato>They’re mindful. They have utmost mindfulness and alertness, and can remember and recall what was said and done long ago. </span><br><p id=mn53:17.1><span class=root>Paññavā hoti, udayatthagāminiyā paññāya samannāgato, ariyāya nibbedhikāya sammā dukkhakkhayagāminiyā. </span><br> <span class=sujato>They’re wise. They have the wisdom of arising and passing away which is noble, penetrative, and leads to the complete ending of suffering. </span><br><p id=mn53:17.2><span class=root>Evaṁ kho, mahānāma, ariyasāvako sattahi saddhammehi samannāgato hoti. </span><br> <span class=sujato>That’s how a noble disciple has seven good qualities. </span><br><p id=mn53:18.1><span class=root>Kathañca, mahānāma, ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī? </span><br> <span class=sujato>And how does a noble disciple get the four absorptions—blissful meditations in this life that belong to the higher mind—when they want, without trouble or difficulty? </span><br><p id=mn53:18.2><span class=root>Idha, mahānāma, ariyasāvako vivicceva kāmehi …pe… paṭhamaṁ jhānaṁ upasampajja viharati; </span><br> <span class=sujato>It’s when a noble disciple, quite secluded from sensual pleasures, secluded from unskillful qualities, enters and remains in the first absorption … </span><br><p id=mn53:18.3><span class=root>vitakkavicārānaṁ vūpasamā ajjhattaṁ sampasādanaṁ …pe… dutiyaṁ jhānaṁ upasampajja viharati; </span><br> <span class=sujato>second absorption … </span><br><p id=mn53:18.4><span class=root>pītiyā ca virāgā …pe… tatiyaṁ jhānaṁ upasampajja viharati; </span><br> <span class=sujato>third absorption … </span><br><p id=mn53:18.5><span class=root>sukhassa ca pahānā dukkhassa ca pahānā pubbeva somanassadomanassānaṁ atthaṅgamā …pe… catutthaṁ jhānaṁ upasampajja viharati. </span><br> <span class=sujato>fourth absorption. </span><br><p id=mn53:18.6><span class=root>Evaṁ kho, mahānāma, ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><br> <span class=sujato>That’s how a noble disciple gets the four absorptions—blissful meditations in this life that belong to the higher mind—when they want, without trouble or difficulty. </span><br><p id=mn53:19.1><span class=root>Yato kho, mahānāma, ariyasāvako evaṁ sīlasampanno hoti, evaṁ indriyesu guttadvāro hoti, evaṁ bhojane mattaññū hoti, evaṁ jāgariyaṁ anuyutto hoti, evaṁ sattahi saddhammehi samannāgato hoti, evaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, ayaṁ vuccati, mahānāma, ariyasāvako sekho pāṭipado apuccaṇḍatāya samāpanno, bhabbo abhinibbhidāya, bhabbo sambodhāya, bhabbo anuttarassa yogakkhemassa adhigamāya. </span><br> <span class=sujato>When a noble disciple is accomplished in ethics, guards the sense doors, eats in moderation, and is dedicated to wakefulness; and they have seven good qualities, and they get the four absorptions—blissful meditations in this life that belong to the higher mind—when they want, without trouble or difficulty, they are called a noble disciple who is a practicing trainee. Their eggs are unspoiled, and they are capable of breaking out of their shell, becoming awakened, and achieving the supreme sanctuary from the yoke. </span><br><p id=mn53:19.2><span class=root>Seyyathāpi, mahānāma, kukkuṭiyā aṇḍāni aṭṭha vā dasa vā dvādasa vā tānāssu kukkuṭiyā sammā adhisayitāni sammā pariseditāni sammā paribhāvitāni, kiñcāpi tassā kukkuṭiyā na evaṁ icchā uppajjeyya: </span><br> <span class=sujato>Suppose there was a chicken with eight or ten or twelve eggs. And she properly sat on them to keep them warm and incubated. Even if that chicken doesn’t wish, </span><br><p id=mn53:19.3><span class=root>‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjeyyun’ti, </span><br> <span class=sujato>‘If only my chicks could break out of the eggshell with their claws and beak and hatch safely!’ </span><br><p id=mn53:19.4><span class=root>atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjituṁ. </span><br> <span class=sujato>Still they can break out and hatch safely. </span><br><p id=mn53:19.5><span class=root>Evameva kho, mahānāma, yato ariyasāvako evaṁ sīlasampanno hoti, evaṁ indriyesu guttadvāro hoti, evaṁ bhojane mattaññū hoti, evaṁ jāgariyaṁ anuyutto hoti, evaṁ sattahi saddhammehi samannāgato hoti, evaṁ catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, ayaṁ vuccati, mahānāma, ariyasāvako sekho pāṭipado apuccaṇḍatāya samāpanno, bhabbo abhinibbhidāya, bhabbo sambodhāya, bhabbo anuttarassa yogakkhemassa adhigamāya. </span><br> <span class=sujato>In the same way, when a noble disciple is practicing all these things they are called a noble disciple who is a practicing trainee. Their eggs are unspoiled, and they are capable of breaking out of their shell, becoming awakened, and achieving the supreme sanctuary from the yoke. </span><br><p id=mn53:20.1><span class=root>Sa kho so, mahānāma, ariyasāvako imaṁyeva anuttaraṁ upekkhāsatipārisuddhiṁ āgamma anekavihitaṁ pubbenivāsaṁ anussarati, </span><br> <span class=sujato>Relying on this supreme purity of mindfulness and equanimity, that noble disciple recollects their many kinds of past lives. </span><br><p id=mn53:20.2><span class=root>seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, </span><br> <span class=sujato>That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. … And so they recollect their many kinds of past lives, with features and details. </span><br><p id=mn53:20.3><span class=root>ayamassa paṭhamābhinibbhidā hoti kukkuṭacchāpakasseva aṇḍakosamhā. </span><br> <span class=sujato>This is their first breaking out, like a chick from an eggshell. </span><br><p id=mn53:21.1><span class=root>Sa kho so, mahānāma, ariyasāvako imaṁyeva anuttaraṁ upekkhāsatipārisuddhiṁ āgamma dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti, </span><br> <span class=sujato>Relying on this supreme purity of mindfulness and equanimity, that noble disciple, with clairvoyance that is purified and superhuman, sees sentient beings passing away and being reborn—inferior and superior, beautiful and ugly, in a good place or a bad place. … They understand how sentient beings are reborn according to their deeds. </span><br><p id=mn53:21.2><span class=root>ayamassa dutiyābhinibbhidā hoti kukkuṭacchāpakasseva aṇḍakosamhā. </span><br> <span class=sujato>This is their second breaking out, like a chick from an eggshell. </span><br><p id=mn53:22.1><span class=root>Sa kho so, mahānāma, ariyasāvako imaṁyeva anuttaraṁ upekkhāsatipārisuddhiṁ āgamma āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, </span><br> <span class=sujato>Relying on this supreme purity of mindfulness and equanimity, that noble disciple realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. </span><br><p id=mn53:22.2><span class=root>ayamassa tatiyābhinibbhidā hoti kukkuṭacchāpakasseva aṇḍakosamhā. </span><br> <span class=sujato>This is their third breaking out, like a chick from an eggshell. </span><br><p id=mn53:23.1><span class=root>Yampi, mahānāma, ariyasāvako sīlasampanno hoti, idampissa hoti caraṇasmiṁ; </span><br> <span class=sujato>A noble disciple’s conduct includes the following: being accomplished in ethics, </span><br><p id=mn53:23.2><span class=root>yampi, mahānāma, ariyasāvako indriyesu guttadvāro hoti, idampissa hoti caraṇasmiṁ; </span><br> <span class=sujato>guarding the sense doors, </span><br><p id=mn53:23.3><span class=root>yampi, mahānāma, ariyasāvako bhojane mattaññū hoti, idampissa hoti caraṇasmiṁ; </span><br> <span class=sujato>moderation in eating, </span><br><p id=mn53:23.4><span class=root>yampi, mahānāma, ariyasāvako jāgariyaṁ anuyutto hoti, idampissa hoti caraṇasmiṁ; </span><br> <span class=sujato>being dedicated to wakefulness, </span><br><p id=mn53:23.5><span class=root>yampi, mahānāma, ariyasāvako sattahi saddhammehi samannāgato hoti, idampissa hoti caraṇasmiṁ; </span><br> <span class=sujato>having seven good qualities, </span><br><p id=mn53:23.6><span class=root>yampi, mahānāma, ariyasāvako catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, idampissa hoti caraṇasmiṁ. </span><br> <span class=sujato>and getting the four absorptions when they want, without trouble or difficulty. </span><br><p id=mn53:24.1><span class=root>Yañca kho, mahānāma, ariyasāvako anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, idampissa hoti vijjāya; </span><br> <span class=sujato>A noble disciple’s knowledge includes the following: recollecting their past lives, </span><br><p id=mn53:24.2><span class=root>yampi, mahānāma, ariyasāvako dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti, idampissa hoti vijjāya. </span><br> <span class=sujato>clairvoyance that is purified and superhuman, </span><br><p id=mn53:24.3><span class=root>Yampi, mahānāma, ariyasāvako āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, idampissa hoti vijjāya. </span><br> <span class=sujato>and realizing the undefiled freedom of heart and freedom by wisdom in this very life due to the ending of defilements. </span><br><p id=mn53:25.1><span class=root>Ayaṁ vuccati, mahānāma, ariyasāvako vijjāsampanno itipi caraṇasampanno itipi vijjācaraṇasampanno itipi. </span><br> <span class=sujato>This noble disciple is said to be ‘accomplished in knowledge’, and also ‘accomplished in conduct’, and also ‘accomplished in knowledge and conduct’. </span><br><p id=mn53:25.2><span class=root>Brahmunāpesā, mahānāma, sanaṅkumārena gāthā bhāsitā: </span><br> <span class=sujato>And the divinity Sanaṅkumāra also spoke this verse: </span><br><p id=mn53:25.3><span class=root>‘Khattiyo seṭṭho janetasmiṁ, </span><br> <span class=sujato>‘The aristocrat is best among people </span><br><p id=mn53:25.4><span class=root>ye gottapaṭisārino; </span><br> <span class=sujato>who take clan as the standard. </span><br><p id=mn53:25.5><span class=root>Vijjācaraṇasampanno, </span><br> <span class=sujato>But one accomplished in knowledge and conduct </span><br><p id=mn53:25.6><span class=root>so seṭṭho devamānuse’ti. </span><br> <span class=sujato>is best among gods and humans.’ </span><br><p id=mn53:25.7><span class=root>Sā kho panesā, mahānāma, brahmunā sanaṅkumārena gāthā sugītā no duggītā, subhāsitā no dubbhāsitā, atthasaṁhitā no anatthasaṁhitā, anumatā bhagavatā”ti. </span><br> <span class=sujato>And that verse was well sung by the Divinity Sanaṅkumāra, not poorly sung; well spoken, not poorly spoken, beneficial, not harmful, and it was approved by the Buddha.” </span><br><p id=mn53:26.1><span class=root>Atha kho bhagavā uṭṭhahitvā āyasmantaṁ ānandaṁ āmantesi: </span><br> <span class=sujato>Then the Buddha got up and said to Venerable Ānanda, </span><br><p id=mn53:26.2><span class=root>“sādhu sādhu, ānanda, </span><br> <span class=sujato>“Good, good, Ānanda! </span><br><p id=mn53:26.3><span class=root>sādhu kho tvaṁ, ānanda, kāpilavatthavānaṁ sakyānaṁ sekhaṁ pāṭipadaṁ abhāsī”ti. </span><br> <span class=sujato>It’s good that you spoke to the Sakyans of Kapilavatthu about the practicing trainee.” </span><br><p id=mn53:26.4><span class=root>Idamavocāyasmā ānando. </span><br> <span class=sujato>This is what Venerable Ānanda said, </span><br><p id=mn53:26.5><span class=root>Samanuñño satthā ahosi. </span><br> <span class=sujato>and the teacher approved. </span><br><p id=mn53:26.6><span class=root>Attamanā kāpilavatthavā sakyā āyasmato ānandassa bhāsitaṁ abhinandunti. </span><br> <span class=sujato>Satisfied, the Sakyans of Kapilavatthu approved what Venerable Ānanda said. </span><br><p id=mn53:26.7><span class=root>Sekhasuttaṁ niṭṭhitaṁ tatiyaṁ. </span><br></main><footer class="container footer"><small><a href=/about>Contact info</a></small></footer>