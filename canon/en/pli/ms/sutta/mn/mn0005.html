<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0005.html>Deutsch</a> , <a href=/canon/gu/pli/ms/sutta/mn/mn0005.html>ગુજરાતી</a> , <a href=/canon/pl/pli/ms/sutta/mn/mn0005.html>Polski</a> , <a href=/canon/ru/pli/ms/sutta/mn/mn0005.html>ру́сский язы́к</a> , <a href=/canon/sr/pli/ms/sutta/mn/mn0005.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0004.html>Previous</a><a href=/canon/en/pli/ms/sutta/mn/mn0006.html>Next</a></div><p><div class=verse-container id=mn5:0.1><span>Majjhima Nikāya 5 </span><span class="translation sujato">Middle Discourses 5 </span></div><p><div class=verse-container id=mn5:0.2><span class=big-bold>Anaṅgaṇasutta </span><span class="translation sujato">Unblemished </span></div><p><div class=verse-container id=mn5:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn5:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn5:1.3><span>Tatra kho āyasmā sāriputto bhikkhū āmantesi: </span><span class="translation sujato">There Sāriputta addressed the mendicants: </span></div><p><div class=verse-container id=mn5:1.4><span>“āvuso bhikkhave”ti. </span><span class="translation sujato">“Reverends, mendicants!” </span></div><p><div class=verse-container id=mn5:1.5><span>“Āvuso”ti kho te bhikkhū āyasmato sāriputtassa paccassosuṁ. </span><span class="translation sujato">“Reverend,” they replied. </span></div><p><div class=verse-container id=mn5:1.6><span>Āyasmā sāriputto etadavoca: </span><span class="translation sujato">Sāriputta said this: </span></div><p><div class=verse-container id=mn5:2.1><span>“Cattārome, āvuso, puggalā santo saṁvijjamānā lokasmiṁ. </span><span class="translation sujato">“Reverends, these four people are found in the world. </span></div><p><div class=verse-container id=mn5:2.2><span>Katame cattāro? </span><span class="translation sujato">What four? </span></div><p><div class=verse-container id=mn5:2.3><span>Idhāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti. </span><span class="translation sujato">One person with a blemish doesn’t truly understand: ‘There is a blemish in me.’ </span></div><p><div class=verse-container id=mn5:2.4><span>Idha panāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti. </span><span class="translation sujato">But another person with a blemish does truly understand: ‘There is a blemish in me.’ </span></div><p><div class=verse-container id=mn5:2.5><span>Idhāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti. </span><span class="translation sujato">One person without a blemish doesn’t truly understand: ‘There is no blemish in me.’ </span></div><p><div class=verse-container id=mn5:2.6><span>Idha panāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti. </span><span class="translation sujato">But another person without a blemish does truly understand: ‘There is no blemish in me.’ </span></div><p><div class=verse-container id=mn5:2.7><span>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ hīnapuriso akkhāyati. </span><span class="translation sujato">In this case, of the two persons with a blemish, the one who doesn’t understand is said to be worse, </span></div><p><div class=verse-container id=mn5:2.8><span>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ seṭṭhapuriso akkhāyati. </span><span class="translation sujato">while the one who does understand is better. </span></div><p><div class=verse-container id=mn5:2.9><span>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ hīnapuriso akkhāyati. </span><span class="translation sujato">And of the two persons without a blemish, the one who doesn’t understand is said to be worse, </span></div><p><div class=verse-container id=mn5:2.10><span>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ seṭṭhapuriso akkhāyatī”ti. </span><span class="translation sujato">while the one who does understand is better.” </span></div><p><div class=verse-container id=mn5:3.1><span>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><span class="translation sujato">When he said this, Venerable Mahāmoggallāna said to him: </span></div><p><div class=verse-container id=mn5:3.2><span>“Ko nu kho, āvuso sāriputta, hetu ko paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati? </span><span class="translation sujato">“What is the cause, Reverend Sāriputta, what is the reason why, of the two persons with a blemish, one is said to be worse and one better? </span></div><p><div class=verse-container id=mn5:3.3><span>Ko panāvuso sāriputta, hetu ko paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti? </span><span class="translation sujato">And what is the cause, what is the reason why, of the two persons without a blemish, one is said to be worse and one better?” </span></div><p><div class=verse-container id=mn5:4.1><span>“Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><span class="translation sujato">“Reverends, take the case of the person who has a blemish and does not understand it. You can expect that they won’t generate enthusiasm, make an effort, or rouse up energy to give up that blemish. </span></div><p><div class=verse-container id=mn5:4.2><span>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><span class="translation sujato">And they will die with greed, hate, and delusion, blemished, with a corrupted mind. </span></div><p><div class=verse-container id=mn5:4.3><span>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><span class="translation sujato">Suppose a bronze cup was brought from a shop or smithy covered with dirt or stains. </span></div><p><div class=verse-container id=mn5:4.4><span>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><span class="translation sujato">And the owners neither used it or had it cleaned, but kept it in a dirty place. </span></div><p><div class=verse-container id=mn5:4.5><span>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><span class="translation sujato">Over time, wouldn’t that bronze cup get even dirtier and more stained?” </span></div><p><div class=verse-container id=mn5:4.6><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=mn5:4.7><span>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><span class="translation sujato">“In the same way, take the case of the person who has a blemish and does not understand it. You can expect that … </span></div><p><div class=verse-container id=mn5:4.8><span>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><span class="translation sujato">they will die with a corrupted mind. </span></div><p><div class=verse-container id=mn5:5.1><span>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><span class="translation sujato">Take the case of the person who has a blemish and does understand it. You can expect that they will generate enthusiasm, make an effort, and rouse up energy to give up that blemish. </span></div><p><div class=verse-container id=mn5:5.2><span>so arāgo adoso amoho anaṅgaṇo asaṅkiliṭṭhacitto kālaṁ karissati. </span><span class="translation sujato">And they will die without greed, hate, and delusion, unblemished, with an uncorrupted mind. </span></div><p><div class=verse-container id=mn5:5.3><span>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><span class="translation sujato">Suppose a bronze cup was brought from a shop or smithy covered with dirt or stains. </span></div><p><div class=verse-container id=mn5:5.4><span>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><span class="translation sujato">But the owners used it and had it cleaned, and didn’t keep it in a dirty place. </span></div><p><div class=verse-container id=mn5:5.5><span>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><span class="translation sujato">Over time, wouldn’t that bronze cup get cleaner and brighter?” </span></div><p><div class=verse-container id=mn5:5.6><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=mn5:5.7><span>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><span class="translation sujato">“In the same way, take the case of the person who has a blemish and does understand it. You can expect that … </span></div><p><div class=verse-container id=mn5:5.8><span>so arāgo adoso amoho anaṅgaṇo asaṅkiliṭṭhacitto kālaṁ karissati. </span><span class="translation sujato">they will die with an uncorrupted mind. </span></div><p><div class=verse-container id=mn5:6.1><span>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><span class="translation sujato">Take the case of the person who doesn’t have a blemish but does not understand it. You can expect that they will focus on the feature of beauty, and because of that, lust will infect their mind. </span></div><p><div class=verse-container id=mn5:6.2><span>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><span class="translation sujato">And they will die with greed, hate, and delusion, blemished, with a corrupted mind. </span></div><p><div class=verse-container id=mn5:6.3><span>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><span class="translation sujato">Suppose a bronze cup was brought from a shop or smithy clean and bright. </span></div><p><div class=verse-container id=mn5:6.4><span>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><span class="translation sujato">And the owners neither used it or had it cleaned, but kept it in a dirty place. </span></div><p><div class=verse-container id=mn5:6.5><span>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><span class="translation sujato">Over time, wouldn’t that bronze cup get dirtier and more stained?” </span></div><p><div class=verse-container id=mn5:6.6><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=mn5:6.7><span>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><span class="translation sujato">“In the same way, take the case of the person who has no blemish and does not understand it. You can expect that … </span></div><p><div class=verse-container id=mn5:6.8><span>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><span class="translation sujato">they will die with a corrupted mind. </span></div><p><div class=verse-container id=mn5:7.1><span>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><span class="translation sujato">Take the case of the person who doesn’t have a blemish and does understand it. You can expect that they won’t focus on the feature of beauty, and because of that, lust won’t infect their mind. </span></div><p><div class=verse-container id=mn5:7.2><span>so arāgo adoso amoho anaṅgaṇo asaṅkiliṭṭhacitto kālaṁ karissati. </span><span class="translation sujato">And they will die without greed, hate, and delusion, unblemished, with an uncorrupted mind. </span></div><p><div class=verse-container id=mn5:7.3><span>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><span class="translation sujato">Suppose a bronze cup was brought from a shop or smithy clean and bright. </span></div><p><div class=verse-container id=mn5:7.4><span>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><span class="translation sujato">And the owners used it and had it cleaned, and didn’t keep it in a dirty place. </span></div><p><div class=verse-container id=mn5:7.5><span>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><span class="translation sujato">Over time, wouldn’t that bronze cup get cleaner and brighter?” </span></div><p><div class=verse-container id=mn5:7.6><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=mn5:7.7><span>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><span class="translation sujato">“In the same way, take the case of the person who doesn’t have a blemish and does understand it. You can expect that … </span></div><p><div class=verse-container id=mn5:7.8><span>so arāgo adoso amoho anaṅgaṇo asaṅkiliṭṭhacitto kālaṁ karissati. </span><span class="translation sujato">they will die with an uncorrupted mind. </span></div><p><div class=verse-container id=mn5:8.1><span>Ayaṁ kho, āvuso moggallāna, hetu ayaṁ paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati. </span><span class="translation sujato">This is the cause, this is the reason why, of the two persons with a blemish, one is said to be worse and one better. </span></div><p><div class=verse-container id=mn5:8.2><span>Ayaṁ panāvuso moggallāna, hetu ayaṁ paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti. </span><span class="translation sujato">And this is the cause, this is the reason why, of the two persons without a blemish, one is said to be worse and one better.” </span></div><p><div class=verse-container id=mn5:9.1><span>“Aṅgaṇaṁ aṅgaṇanti, āvuso, vuccati. </span><span class="translation sujato">“Reverend, the word ‘blemish’ is spoken of. </span></div><p><div class=verse-container id=mn5:9.2><span>Kissa nu kho etaṁ, āvuso, adhivacanaṁ yadidaṁ aṅgaṇan”ti? </span><span class="translation sujato">But what is ‘blemish’ a term for?” </span></div><p><div class=verse-container id=mn5:9.3><span>“Pāpakānaṁ kho etaṁ, āvuso, akusalānaṁ icchāvacarānaṁ adhivacanaṁ, yadidaṁ aṅgaṇan”ti. </span><span class="translation sujato">“Reverend, ‘blemish’ is a term for the spheres of bad, unskillful wishes. </span></div><p><div class=verse-container id=mn5:10.1><span>“Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:10.2><span>‘āpattiñca vata āpanno assaṁ, na ca maṁ bhikkhū jāneyyuṁ āpattiṁ āpanno’ti. </span><span class="translation sujato">‘If I commit an offense, I hope the mendicants don’t find out!’ </span></div><p><div class=verse-container id=mn5:10.3><span>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū jāneyyuṁ: </span><span class="translation sujato">But it’s possible that the mendicants do find out that that mendicant </span></div><p><div class=verse-container id=mn5:10.4><span>‘āpattiṁ āpanno’ti. </span><span class="translation sujato">has committed an offense. </span></div><p><div class=verse-container id=mn5:10.5><span>‘Jānanti maṁ bhikkhū āpattiṁ āpanno’ti—</span><span class="translation sujato">Thinking, ‘The mendicants have found out about my offense,’ </span></div><p><div class=verse-container id=mn5:10.6><span>iti so kupito hoti appatīto. </span><span class="translation sujato">they get angry and bitter. </span></div><p><div class=verse-container id=mn5:10.7><span>Yo ceva kho, āvuso, kopo yo ca appaccayo—</span><span class="translation sujato">And that anger and that bitterness </span></div><p><div class=verse-container id=mn5:10.8><span>ubhayametaṁ aṅgaṇaṁ. </span><span class="translation sujato">are both blemishes. </span></div><p><div class=verse-container id=mn5:11.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:11.2><span>‘āpattiñca vata āpanno assaṁ, anuraho maṁ bhikkhū codeyyuṁ, no saṅghamajjhe’ti. </span><span class="translation sujato">‘If I commit an offense, I hope the mendicants accuse me in private, not in the middle of the Saṅgha.’ </span></div><p><div class=verse-container id=mn5:11.3><span>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū saṅghamajjhe codeyyuṁ, no anuraho. </span><span class="translation sujato">But it’s possible that the mendicants do accuse that mendicant in the middle of the Saṅgha … </span></div><p><div class=verse-container id=mn5:11.4><span>‘Saṅghamajjhe maṁ bhikkhū codenti, no anuraho’ti—</span></div><p><div class=verse-container id=mn5:11.5><span>iti so kupito hoti appatīto. </span></div><p><div class=verse-container id=mn5:11.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:11.7><span>ubhayametaṁ aṅgaṇaṁ. </span></div><p><div class=verse-container id=mn5:12.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:12.2><span>‘āpattiñca vata āpanno assaṁ, sappaṭipuggalo maṁ codeyya, no appaṭipuggalo’ti. </span><span class="translation sujato">‘If I commit an offense, I hope I’m accused by a counterpart, not by someone who is not a counterpart.’ </span></div><p><div class=verse-container id=mn5:12.3><span>Ṭhānaṁ kho panetaṁ, āvuso, vijjati yaṁ taṁ bhikkhuṁ appaṭipuggalo codeyya, no sappaṭipuggalo. </span><span class="translation sujato">But it’s possible that someone who is not a counterpart accuses that mendicant … </span></div><p><div class=verse-container id=mn5:12.4><span>‘Appaṭipuggalo maṁ codeti, no sappaṭipuggalo’ti—</span></div><p><div class=verse-container id=mn5:12.5><span>iti so kupito hoti appatīto. </span></div><p><div class=verse-container id=mn5:12.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:12.7><span>ubhayametaṁ aṅgaṇaṁ. </span></div><p><div class=verse-container id=mn5:13.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:13.2><span>‘aho vata mameva satthā paṭipucchitvā paṭipucchitvā bhikkhūnaṁ dhammaṁ deseyya, na aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyyā’ti. </span><span class="translation sujato">‘Oh, I hope the Teacher will teach the mendicants by repeatedly questioning me alone, not some other mendicant.’ </span></div><p><div class=verse-container id=mn5:13.3><span>Ṭhānaṁ kho panetaṁ, āvuso, vijjati yaṁ aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya, na taṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya. </span><span class="translation sujato">But it’s possible that the Teacher will teach the mendicants by repeatedly questioning some other mendicant … </span></div><p><div class=verse-container id=mn5:13.4><span>‘Aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseti, na maṁ satthā paṭipucchitvā paṭipucchitvā bhikkhūnaṁ dhammaṁ desetī’ti—</span></div><p><div class=verse-container id=mn5:13.5><span>iti so kupito hoti appatīto. </span></div><p><div class=verse-container id=mn5:13.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:13.7><span>ubhayametaṁ aṅgaṇaṁ. </span></div><p><div class=verse-container id=mn5:14.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:14.2><span>‘aho vata mameva bhikkhū purakkhatvā purakkhatvā gāmaṁ bhattāya paviseyyuṁ, na aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyun’ti. </span><span class="translation sujato">‘Oh, I hope the mendicants will enter the village for the meal putting me at the very front, not some other mendicant.’ </span></div><p><div class=verse-container id=mn5:14.3><span>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ, na taṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ. </span><span class="translation sujato">But it’s possible that the mendicants will enter the village for the meal putting some other mendicant at the very front … </span></div><p><div class=verse-container id=mn5:14.4><span>‘Aññaṁ bhikkhuṁ bhikkhū purakkhatvā purakkhatvā gāmaṁ bhattāya pavisanti, na maṁ bhikkhū purakkhatvā purakkhatvā gāmaṁ bhattāya pavisantī’ti—</span></div><p><div class=verse-container id=mn5:14.5><span>iti so kupito hoti appatīto. </span></div><p><div class=verse-container id=mn5:14.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:14.7><span>ubhayametaṁ aṅgaṇaṁ. </span></div><p><div class=verse-container id=mn5:15.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:15.2><span>‘aho vata ahameva labheyyaṁ bhattagge aggāsanaṁ aggodakaṁ aggapiṇḍaṁ, na añño bhikkhu labheyya bhattagge aggāsanaṁ aggodakaṁ aggapiṇḍan’ti. </span><span class="translation sujato">‘Oh, I hope that I alone get the best seat, the best drink, and the best almsfood in the refectory, not some other mendicant.’ </span></div><p><div class=verse-container id=mn5:15.3><span>Ṭhānaṁ kho panetaṁ, āvuso, vijjati yaṁ añño bhikkhu labheyya bhattagge aggāsanaṁ aggodakaṁ aggapiṇḍaṁ, na so bhikkhu labheyya bhattagge aggāsanaṁ aggodakaṁ aggapiṇḍaṁ. </span><span class="translation sujato">But it’s possible that some other mendicant gets the best seat, the best drink, and the best almsfood in the refectory … </span></div><p><div class=verse-container id=mn5:15.4><span>‘Añño bhikkhu labhati bhattagge aggāsanaṁ aggodakaṁ aggapiṇḍaṁ, nāhaṁ labhāmi bhattagge aggāsanaṁ aggodakaṁ aggapiṇḍan’ti—</span></div><p><div class=verse-container id=mn5:15.5><span>iti so kupito hoti appatīto. </span></div><p><div class=verse-container id=mn5:15.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:15.7><span>ubhayametaṁ aṅgaṇaṁ. </span></div><p><div class=verse-container id=mn5:16.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:16.2><span>‘aho vata ahameva bhattagge bhuttāvī anumodeyyaṁ, na añño bhikkhu bhattagge bhuttāvī anumodeyyā’ti. </span><span class="translation sujato">‘I hope that I alone give the verses of appreciation after eating in the refectory, not some other mendicant.’ </span></div><p><div class=verse-container id=mn5:16.3><span>Ṭhānaṁ kho panetaṁ, āvuso, vijjati yaṁ añño bhikkhu bhattagge bhuttāvī anumodeyya, na so bhikkhu bhattagge bhuttāvī anumodeyya. </span><span class="translation sujato">But it’s possible that some other mendicant gives the verses of appreciation after eating in the refectory … </span></div><p><div class=verse-container id=mn5:16.4><span>‘Añño bhikkhu bhattagge bhuttāvī anumodati, nāhaṁ bhattagge bhuttāvī anumodāmī’ti—</span></div><p><div class=verse-container id=mn5:16.5><span>iti so kupito hoti appatīto. </span></div><p><div class=verse-container id=mn5:16.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:16.7><span>ubhayametaṁ aṅgaṇaṁ. </span></div><p><div class=verse-container id=mn5:17.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:17.2><span>‘aho vata ahameva ārāmagatānaṁ bhikkhūnaṁ dhammaṁ deseyyaṁ, na añño bhikkhu ārāmagatānaṁ bhikkhūnaṁ dhammaṁ deseyyā’ti. </span><span class="translation sujato">‘Oh, I hope that I might teach the Dhamma to the monks, nuns, laymen, and laywomen in the monastery, not some other mendicant.’ </span></div><p><div class=verse-container id=mn5:17.3><span>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ bhikkhūnaṁ dhammaṁ deseyya, na so bhikkhu ārāmagatānaṁ bhikkhūnaṁ dhammaṁ deseyya. </span></div><p><div class=verse-container id=mn5:17.4><span>‘Añño bhikkhu ārāmagatānaṁ bhikkhūnaṁ dhammaṁ deseti, nāhaṁ ārāmagatānaṁ bhikkhūnaṁ dhammaṁ desemī’ti—</span></div><p><div class=verse-container id=mn5:17.5><span>iti so kupito hoti appatīto. </span></div><p><div class=verse-container id=mn5:17.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:17.7><span>ubhayametaṁ aṅgaṇaṁ. </span></div><p><div class=verse-container id=mn5:18-20.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span></div><p><div class=verse-container id=mn5:18-20.2><span>‘aho vata ahameva ārāmagatānaṁ bhikkhunīnaṁ dhammaṁ deseyyaṁ …pe… </span></div><p><div class=verse-container id=mn5:18-20.3><span>upāsakānaṁ dhammaṁ deseyyaṁ …pe… </span></div><p><div class=verse-container id=mn5:18-20.4><span>upāsikānaṁ dhammaṁ deseyyaṁ, na añño bhikkhu ārāmagatānaṁ upāsikānaṁ dhammaṁ deseyyā’ti. </span></div><p><div class=verse-container id=mn5:18-20.5><span>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ upāsikānaṁ dhammaṁ deseyya, na so bhikkhu ārāmagatānaṁ upāsikānaṁ dhammaṁ deseyya. </span><span class="translation sujato">But it’s possible that some other mendicant teaches the Dhamma … </span></div><p><div class=verse-container id=mn5:18-20.6><span>‘Añño bhikkhu ārāmagatānaṁ upāsikānaṁ dhammaṁ deseti, nāhaṁ ārāmagatānaṁ upāsikānaṁ dhammaṁ desemī’ti—</span></div><p><div class=verse-container id=mn5:18-20.7><span>iti so kupito hoti appatīto. </span></div><p><div class=verse-container id=mn5:18-20.8><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:18-20.9><span>ubhayametaṁ aṅgaṇaṁ. </span></div><p><div class=verse-container id=mn5:21.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:21.2><span>‘aho vata mameva bhikkhū sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyun’ti. </span><span class="translation sujato">‘Oh, I hope that the monks, nuns, laymen, and laywomen will honor, respect, revere, and venerate me alone, not some other mendicant.’ </span></div><p><div class=verse-container id=mn5:21.3><span>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ. </span></div><p><div class=verse-container id=mn5:21.4><span>‘Aññaṁ bhikkhuṁ bhikkhū sakkaronti garuṁ karonti mānenti pūjenti, na maṁ bhikkhū sakkaronti garuṁ karonti mānenti pūjentī’ti—</span></div><p><div class=verse-container id=mn5:21.5><span>iti so kupito hoti appatīto. </span></div><p><div class=verse-container id=mn5:21.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:21.7><span>ubhayametaṁ aṅgaṇaṁ. </span></div><p><div class=verse-container id=mn5:22-24.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span></div><p><div class=verse-container id=mn5:22-24.2><span>‘aho vata mameva bhikkhuniyo …pe… </span></div><p><div class=verse-container id=mn5:22-24.3><span>upāsakā …pe… </span></div><p><div class=verse-container id=mn5:22-24.4><span>upāsikā sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyun’ti. </span></div><p><div class=verse-container id=mn5:22-24.5><span>Ṭhānaṁ kho panetaṁ, āvuso, vijjati yaṁ aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ. </span><span class="translation sujato">But it’s possible that some other mendicant is honored, respected, revered, and venerated … </span></div><p><div class=verse-container id=mn5:22-24.6><span>‘Aññaṁ bhikkhuṁ upāsikā sakkaronti garuṁ karonti mānenti pūjenti, na maṁ upāsikā sakkaronti garuṁ karonti mānenti pūjentī’ti—</span></div><p><div class=verse-container id=mn5:22-24.7><span>iti so kupito hoti appatīto. </span></div><p><div class=verse-container id=mn5:22-24.8><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:22-24.9><span>ubhayametaṁ aṅgaṇaṁ. </span></div><p><div class=verse-container id=mn5:25.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><span class="translation sujato">It’s possible that some mendicant might wish: </span></div><p><div class=verse-container id=mn5:25.2><span>‘aho vata ahameva lābhī assaṁ paṇītānaṁ cīvarānaṁ, na añño bhikkhu lābhī assa paṇītānaṁ cīvarānan’ti. </span><span class="translation sujato">‘I hope I get the nicest robes, almsfood, lodgings, and medicines and supplies for the sick, not some other mendicant.’ </span></div><p><div class=verse-container id=mn5:25.3><span>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ cīvarānaṁ, na so bhikkhu lābhī assa paṇītānaṁ cīvarānaṁ. </span><span class="translation sujato">But it’s possible that some other mendicant gets the nicest robes, almsfood, lodgings, and medicines and supplies for the sick … </span></div><p><div class=verse-container id=mn5:25.4><span>‘Añño bhikkhu lābhī paṇītānaṁ cīvarānaṁ, nāhaṁ lābhī paṇītānaṁ cīvarānan’ti—</span></div><p><div class=verse-container id=mn5:25.5><span>iti so kupito hoti appatīto. </span></div><p><div class=verse-container id=mn5:25.6><span>Yo ceva kho, āvuso, kopo yo ca appaccayo—</span></div><p><div class=verse-container id=mn5:25.7><span>ubhayametaṁ aṅgaṇaṁ. </span></div><p><div class=verse-container id=mn5:26-27.1><span>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span></div><p><div class=verse-container id=mn5:26-27.2><span>‘aho vata ahameva lābhī assaṁ paṇītānaṁ piṇḍapātānaṁ …pe… </span></div><p><div class=verse-container id=mn5:26-27.3><span>paṇītānaṁ senāsanānaṁ …pe… </span></div><p><div class=verse-container id=mn5:26-27.4><span>paṇītānaṁ gilānappaccayabhesajjaparikkhārānaṁ, na añño bhikkhu lābhī assa paṇītānaṁ gilānappaccayabhesajjaparikkhārānan’ti. </span></div><p><div class=verse-container id=mn5:26-27.5><span>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ gilānappaccayabhesajjaparikkhārānaṁ, na so bhikkhu lābhī assa paṇītānaṁ gilānappaccayabhesajjaparikkhārānaṁ. </span></div><p><div class=verse-container id=mn5:26-27.6><span>‘Añño bhikkhu lābhī paṇītānaṁ gilānappaccayabhesajjaparikkhārānaṁ, nāhaṁ lābhī paṇītānaṁ gilānappaccayabhesajjaparikkhārānan’ti—</span><span class="translation sujato">Thinking, ‘Some other mendicant has got the nicest robes, almsfood, lodgings, and medicines and supplies for the sick’, </span></div><p><div class=verse-container id=mn5:26-27.7><span>iti so kupito hoti appatīto. </span><span class="translation sujato">they get angry and bitter. </span></div><p><div class=verse-container id=mn5:26-27.8><span>Yo ceva kho, āvuso, kopo yo ca appaccayo—</span><span class="translation sujato">And that anger and that bitterness </span></div><p><div class=verse-container id=mn5:26-27.9><span>ubhayametaṁ aṅgaṇaṁ. </span><span class="translation sujato">are both blemishes. </span></div><p><div class=verse-container id=mn5:28.1><span>Imesaṁ kho etaṁ, āvuso, pāpakānaṁ akusalānaṁ icchāvacarānaṁ adhivacanaṁ, yadidaṁ aṅgaṇanti. </span><span class="translation sujato">‘Blemish’ is a term for these spheres of bad, unskillful wishes. </span></div><p><div class=verse-container id=mn5:29.1><span>Yassa kassaci, āvuso, bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><span class="translation sujato">Suppose these spheres of bad, unskillful wishes are seen and heard to be not given up by a mendicant. Even though they dwell in the wilderness, in remote lodgings, eat only almsfood, wander indiscriminately for almsfood, wear rag robes, and wear shabby robes, their spiritual companions don’t honor, respect, revere, and venerate them. </span></div><p><div class=verse-container id=mn5:29.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn5:29.3><span>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><span class="translation sujato">It’s because these spheres of bad, unskillful wishes are seen and heard to be not given up by that venerable. </span></div><p><div class=verse-container id=mn5:29.4><span>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><span class="translation sujato">Suppose a bronze cup was brought from a shop or smithy clean and bright. </span></div><p><div class=verse-container id=mn5:29.5><span>Tamenaṁ sāmikā ahikuṇapaṁ vā kukkurakuṇapaṁ vā manussakuṇapaṁ vā racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><span class="translation sujato">The owners were to prepare it with the carcass of a snake, a dog, or a human, cover it with a bronze lid, and parade it through the market-place. </span></div><p><div class=verse-container id=mn5:29.6><span>Tamenaṁ jano disvā evaṁ vadeyya: </span><span class="translation sujato">When people saw it they’d say: </span></div><p><div class=verse-container id=mn5:29.7><span>‘ambho, kimevidaṁ harīyati jaññajaññaṁ viyā’ti? </span><span class="translation sujato">‘My good man, what is it that you’re carrying like a precious treasure?’ </span></div><p><div class=verse-container id=mn5:29.8><span>Tamenaṁ uṭṭhahitvā apāpuritvā olokeyya. </span><span class="translation sujato">So they’d open up the lid for people to look inside. </span></div><p><div class=verse-container id=mn5:29.9><span>Tassa sahadassanena amanāpatā ca saṇṭhaheyya, pāṭikulyatā ca saṇṭhaheyya, jegucchatā ca saṇṭhaheyya; </span><span class="translation sujato">But as soon as they saw it they were filled with loathing, revulsion, and disgust. </span></div><p><div class=verse-container id=mn5:29.10><span>jighacchitānampi na bhottukamyatā assa, pageva suhitānaṁ. </span><span class="translation sujato">Not even those who were hungry wanted to eat it, let alone those who had eaten. </span></div><p><div class=verse-container id=mn5:29.11><span>Evameva kho, āvuso, yassa kassaci bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><span class="translation sujato">In the same way, when these spheres of bad, unskillful wishes are seen and heard to be not given up by a mendicant … their spiritual companions don’t honor, respect, revere, and venerate them. </span></div><p><div class=verse-container id=mn5:29.12><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn5:29.13><span>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><span class="translation sujato">It’s because these spheres of bad, unskillful wishes are seen and heard to be not given up by that venerable. </span></div><p><div class=verse-container id=mn5:30.1><span>Yassa kassaci, āvuso, bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><span class="translation sujato">Suppose these spheres of bad, unskillful wishes are seen and heard to be given up by a mendicant. Even though they dwell within a village, accept invitations to a meal, and wear robes offered by householders, their spiritual companions honor, respect, revere, and venerate them. </span></div><p><div class=verse-container id=mn5:30.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn5:30.3><span>Te hi tassa āyasmato pāpakā akusalā icchāvacarā pahīnā dissanti ceva sūyanti ca. </span><span class="translation sujato">It’s because these spheres of bad, unskillful wishes are seen and heard to be given up by that venerable. </span></div><p><div class=verse-container id=mn5:30.4><span>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><span class="translation sujato">Suppose a bronze cup was brought from a shop or smithy clean and bright. </span></div><p><div class=verse-container id=mn5:30.5><span>Tamenaṁ sāmikā sālīnaṁ odanaṁ vicitakāḷakaṁ anekasūpaṁ anekabyañjanaṁ racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><span class="translation sujato">The owners were to prepare it with boiled fine rice with the dark grains picked out and served with many soups and sauces, cover it with a bronze lid, and parade it through the market-place. </span></div><p><div class=verse-container id=mn5:30.6><span>Tamenaṁ jano disvā evaṁ vadeyya: </span><span class="translation sujato">When people saw it they’d say: </span></div><p><div class=verse-container id=mn5:30.7><span>‘ambho, kimevidaṁ harīyati jaññajaññaṁ viyā’ti? </span><span class="translation sujato">‘My good man, what is it that you’re carrying like a precious treasure?’ </span></div><p><div class=verse-container id=mn5:30.8><span>Tamenaṁ uṭṭhahitvā apāpuritvā olokeyya. </span><span class="translation sujato">So they’d open up the lid for people to look inside. </span></div><p><div class=verse-container id=mn5:30.9><span>Tassa saha dassanena manāpatā ca saṇṭhaheyya, appāṭikulyatā ca saṇṭhaheyya, ajegucchatā ca saṇṭhaheyya; </span><span class="translation sujato">And as soon as they saw it they were filled with liking, attraction, and relish. </span></div><p><div class=verse-container id=mn5:30.10><span>suhitānampi bhottukamyatā assa, pageva jighacchitānaṁ. </span><span class="translation sujato">Even those who had eaten wanted to eat it, let alone those who were hungry. </span></div><p><div class=verse-container id=mn5:30.11><span>Evameva kho, āvuso, yassa kassaci bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><span class="translation sujato">In the same way, when these spheres of bad, unskillful wishes are seen and heard to be given up by a mendicant … their spiritual companions honor, respect, revere, and venerate them. </span></div><p><div class=verse-container id=mn5:30.12><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn5:30.13><span>Te hi tassa āyasmato pāpakā akusalā icchāvacarā pahīnā dissanti ceva sūyanti cā”ti. </span><span class="translation sujato">It’s because these spheres of bad, unskillful wishes are seen and heard to be given up by that venerable.” </span></div><p><div class=verse-container id=mn5:31.1><span>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><span class="translation sujato">When he said this, Venerable Mahāmoggallāna said to him, </span></div><p><div class=verse-container id=mn5:31.2><span>“upamā maṁ, āvuso sāriputta, paṭibhātī”ti. </span><span class="translation sujato">“Reverend Sāriputta, a simile strikes me.” </span></div><p><div class=verse-container id=mn5:31.3><span>“Paṭibhātu taṁ, āvuso moggallānā”ti. </span><span class="translation sujato">“Then speak as you feel inspired,” said Sāriputta. </span></div><p><div class=verse-container id=mn5:31.4><span>“Ekamidāhaṁ, āvuso, samayaṁ rājagahe viharāmi giribbaje. </span><span class="translation sujato">“Reverend, this one time I was staying right here in Rājagaha, the Mountainfold. </span></div><p><div class=verse-container id=mn5:31.5><span>Atha khvāhaṁ, āvuso, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ. </span><span class="translation sujato">Then I robed up in the morning and, taking my bowl and robe, entered Rājagaha for alms. </span></div><p><div class=verse-container id=mn5:31.6><span>Tena kho pana samayena samīti yānakāraputto rathassa nemiṁ tacchati. </span><span class="translation sujato">Now at that time Samīti of the wainwrights was planing the rim of a chariot wheel. </span></div><p><div class=verse-container id=mn5:31.7><span>Tamenaṁ paṇḍuputto ājīvako purāṇayānakāraputto paccupaṭṭhito hoti. </span><span class="translation sujato">The Ājīvaka ascetic Paṇḍuputta, who was formerly of the wainwrights, was standing by, </span></div><p><div class=verse-container id=mn5:31.8><span>Atha kho, āvuso, paṇḍuputtassa ājīvakassa purāṇayānakāraputtassa evaṁ cetaso parivitakko udapādi: </span><span class="translation sujato">and this thought came to his mind: </span></div><p><div class=verse-container id=mn5:31.9><span>‘aho vatāyaṁ samīti yānakāraputto imissā nemiyā imañca vaṅkaṁ imañca jimhaṁ imañca dosaṁ taccheyya, evāyaṁ nemi apagatavaṅkā apagatajimhā apagatadosā suddhā assa sāre patiṭṭhitā’ti. </span><span class="translation sujato">‘Oh, I hope Samīti the wainwright planes out the crooks, bends, and flaws in this rim. Then the rim will be rid of crooks, bends, and flaws, pure, and consolidated in the core.’ </span></div><p><div class=verse-container id=mn5:31.10><span>Yathā yathā kho, āvuso, paṇḍuputtassa ājīvakassa purāṇayānakāraputtassa cetaso parivitakko hoti tathā tathā samīti yānakāraputto tassā nemiyā tañca vaṅkaṁ tañca jimhaṁ tañca dosaṁ tacchati. </span><span class="translation sujato">And Samīti planed out the flaws in the rim just as Paṇḍuputta thought. </span></div><p><div class=verse-container id=mn5:31.11><span>Atha kho, āvuso, paṇḍuputto ājīvako purāṇayānakāraputto attamano attamanavācaṁ nicchāresi: </span><span class="translation sujato">Then Paṇḍuputta expressed his gladness: </span></div><p><div class=verse-container id=mn5:31.12><span>‘hadayā hadayaṁ maññe aññāya tacchatī’ti. </span><span class="translation sujato">‘He planes like he knows my heart with his heart!’ </span></div><p><div class=verse-container id=mn5:32.1><span>Evameva kho, āvuso, ye te puggalā assaddhā, jīvikatthā na saddhā agārasmā anagāriyaṁ pabbajitā, saṭhā māyāvino ketabino uddhatā unnaḷā capalā mukharā vikiṇṇavācā, indriyesu aguttadvārā, bhojane amattaññuno, jāgariyaṁ ananuyuttā, sāmaññe anapekkhavanto, sikkhāya na tibbagāravā, bāhulikā sāthalikā, okkamane pubbaṅgamā, paviveke nikkhittadhurā, kusītā hīnavīriyā muṭṭhassatī asampajānā asamāhitā vibbhantacittā duppaññā eḷamūgā, tesaṁ āyasmā sāriputto iminā dhammapariyāyena hadayā hadayaṁ maññe aññāya tacchati. </span><span class="translation sujato">In the same way, there are those faithless people who went forth from the lay life to homelessness not out of faith but to earn a livelihood. They’re devious, deceitful, and sneaky. They’re restless, insolent, fickle, scurrilous, and loose-tongued. They do not guard their sense doors or eat in moderation, and they are not dedicated to wakefulness. They don’t care about the ascetic life, and don’t keenly respect the training. They’re indulgent and slack, leaders in backsliding, neglecting seclusion, lazy, and lacking energy. They’re unmindful, lacking situational awareness and immersion, with straying minds, witless and idiotic. Venerable Sāriputta planes their faults with this exposition of the teaching as if he knows my heart with his heart! </span></div><p><div class=verse-container id=mn5:32.2><span>Ye pana te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><span class="translation sujato">But there are those gentlemen who went forth from the lay life to homelessness out of faith. They’re not devious, deceitful, and sneaky. They’re not restless, insolent, fickle, scurrilous, and loose-tongued. They guard their sense doors and eat in moderation, and they are dedicated to wakefulness. They care about the ascetic life, and keenly respect the training. They’re not indulgent or slack, nor are they leaders in backsliding, neglecting seclusion. They’re energetic and determined. They’re mindful, with situational awareness, immersion, and unified minds; wise and clever. Hearing this exposition of the teaching from Venerable Sāriputta, they drink it up and devour it, as it were. And in speech and thought they say: </span></div><p><div class=verse-container id=mn5:32.3><span>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’ti. </span><span class="translation sujato">‘It’s good, sirs, that he draws his spiritual companions away from the unskillful and establishes them in the skillful.’ </span></div><p><div class=verse-container id=mn5:33.1><span>Seyyathāpi, āvuso, itthī vā puriso vā daharo yuvā maṇḍanakajātiko sīsaṁnhāto uppalamālaṁ vā vassikamālaṁ vā atimuttakamālaṁ vā labhitvā ubhohi hatthehi paṭiggahetvā uttamaṅge sirasmiṁ patiṭṭhapeyya; </span><span class="translation sujato">Suppose there was a woman or man who was young, youthful, and fond of adornments, and had bathed their head. Presented with a garland of lotuses, jasmine, or liana flowers, they would take them in both hands and place them on the crown of the head. </span></div><p><div class=verse-container id=mn5:33.2><span>evameva kho, āvuso, ye te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><span class="translation sujato">In the same way, those gentlemen who went forth from the lay life to homelessness out of faith … say: </span></div><p><div class=verse-container id=mn5:33.3><span>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’”ti. </span><span class="translation sujato">‘It’s good, sirs, that he draws his spiritual companions away from the unskillful and establishes them in the skillful.’” </span></div><p><div class=verse-container id=mn5:33.4><span>Itiha te ubho mahānāgā aññamaññassa subhāsitaṁ samanumodiṁsūti. </span><span class="translation sujato">And so these two spiritual giants agreed with each others’ fine words. </span></div><p><div class=verse-container id=mn5:33.5><span>Anaṅgaṇasuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/mn/mn0004.html>Previous</a><a href=/canon/en/pli/ms/sutta/mn/mn0006.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>