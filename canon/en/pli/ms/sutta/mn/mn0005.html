<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0005.html>Deutsch</a> , <a href=/canon/gu/pli/ms/sutta/mn/mn0005.html>ગુજરાતી</a> , <a href=/canon/pl/pli/ms/sutta/mn/mn0005.html>Polski</a> , <a href=/canon/ru/pli/ms/sutta/mn/mn0005.html>ру́сский язы́к</a> , <a href=/canon/sr/pli/ms/sutta/mn/mn0005.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0004.html>Previous</a><a href=/canon/en/pli/ms/sutta/mn/mn0006.html>Next</a></div><p id=mn5:0.1><span class=root>Majjhima Nikāya 5 </span><br> <span class=sujato>Middle Discourses 5 </span><br><p id=mn5:0.2><span class="root big-bold">Anaṅgaṇasutta </span><br> <span class=sujato>Unblemished </span><br><p id=mn5:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn5:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn5:1.3><span class=root>Tatra kho āyasmā sāriputto bhikkhū āmantesi: </span><br> <span class=sujato>There Sāriputta addressed the mendicants: </span><br><p id=mn5:1.4><span class=root>“āvuso bhikkhave”ti. </span><br> <span class=sujato>“Reverends, mendicants!” </span><br><p id=mn5:1.5><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sujato>“Reverend,” they replied. </span><br><p id=mn5:1.6><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=mn5:2.1><span class=root>“Cattārome, āvuso, puggalā santo saṁvijjamānā lokasmiṁ. </span><br> <span class=sujato>“Reverends, these four people are found in the world. </span><br><p id=mn5:2.2><span class=root>Katame cattāro? </span><br> <span class=sujato>What four? </span><br><p id=mn5:2.3><span class=root>Idhāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti. </span><br> <span class=sujato>One person with a blemish doesn’t truly understand: ‘There is a blemish in me.’ </span><br><p id=mn5:2.4><span class=root>Idha panāvuso, ekacco puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti. </span><br> <span class=sujato>But another person with a blemish does truly understand: ‘There is a blemish in me.’ </span><br><p id=mn5:2.5><span class=root>Idhāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti. </span><br> <span class=sujato>One person without a blemish doesn’t truly understand: ‘There is no blemish in me.’ </span><br><p id=mn5:2.6><span class=root>Idha panāvuso, ekacco puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti. </span><br> <span class=sujato>But another person without a blemish does truly understand: ‘There is no blemish in me.’ </span><br><p id=mn5:2.7><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ hīnapuriso akkhāyati. </span><br> <span class=sujato>In this case, of the two persons with a blemish, the one who doesn’t understand is said to be worse, </span><br><p id=mn5:2.8><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ sāṅgaṇānaṁyeva sataṁ seṭṭhapuriso akkhāyati. </span><br> <span class=sujato>while the one who does understand is better. </span><br><p id=mn5:2.9><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ hīnapuriso akkhāyati. </span><br> <span class=sujato>And of the two persons without a blemish, the one who doesn’t understand is said to be worse, </span><br><p id=mn5:2.10><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, ayaṁ imesaṁ dvinnaṁ puggalānaṁ anaṅgaṇānaṁyeva sataṁ seṭṭhapuriso akkhāyatī”ti. </span><br> <span class=sujato>while the one who does understand is better.” </span><br><p id=mn5:3.1><span class=root>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><br> <span class=sujato>When he said this, Venerable Mahāmoggallāna said to him: </span><br><p id=mn5:3.2><span class=root>“Ko nu kho, āvuso sāriputta, hetu ko paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati? </span><br> <span class=sujato>“What is the cause, Reverend Sāriputta, what is the reason why, of the two persons with a blemish, one is said to be worse and one better? </span><br><p id=mn5:3.3><span class=root>Ko panāvuso sāriputta, hetu ko paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti? </span><br> <span class=sujato>And what is the cause, what is the reason why, of the two persons without a blemish, one is said to be worse and one better?” </span><br><p id=mn5:4.1><span class=root>“Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><br> <span class=sujato>“Reverends, take the case of the person who has a blemish and does not understand it. You can expect that they won’t generate enthusiasm, make an effort, or rouse up energy to give up that blemish. </span><br><p id=mn5:4.2><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sujato>And they will die with greed, hate, and delusion, blemished, with a corrupted mind. </span><br><p id=mn5:4.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><br> <span class=sujato>Suppose a bronze cup was brought from a shop or smithy covered with dirt or stains. </span><br><p id=mn5:4.4><span class=root>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><br> <span class=sujato>And the owners neither used it or had it cleaned, but kept it in a dirty place. </span><br><p id=mn5:4.5><span class=root>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><br> <span class=sujato>Over time, wouldn’t that bronze cup get even dirtier and more stained?” </span><br><p id=mn5:4.6><span class=root>“Evamāvuso”ti. </span><br> <span class=sujato>“Yes, reverend.” </span><br><p id=mn5:4.7><span class=root>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—na chandaṁ janessati na vāyamissati na vīriyaṁ ārabhissati tassaṅgaṇassa pahānāya; </span><br> <span class=sujato>“In the same way, take the case of the person who has a blemish and does not understand it. You can expect that … </span><br><p id=mn5:4.8><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sujato>they will die with a corrupted mind. </span><br><p id=mn5:5.1><span class=root>Tatrāvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><br> <span class=sujato>Take the case of the person who has a blemish and does understand it. You can expect that they will generate enthusiasm, make an effort, and rouse up energy to give up that blemish. </span><br><p id=mn5:5.2><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sujato>And they will die without greed, hate, and delusion, unblemished, with an uncorrupted mind. </span><br><p id=mn5:5.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā rajena ca malena ca pariyonaddhā. </span><br> <span class=sujato>Suppose a bronze cup was brought from a shop or smithy covered with dirt or stains. </span><br><p id=mn5:5.4><span class=root>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><br> <span class=sujato>But the owners used it and had it cleaned, and didn’t keep it in a dirty place. </span><br><p id=mn5:5.5><span class=root>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><br> <span class=sujato>Over time, wouldn’t that bronze cup get cleaner and brighter?” </span><br><p id=mn5:5.6><span class=root>“Evamāvuso”ti. </span><br> <span class=sujato>“Yes, reverend.” </span><br><p id=mn5:5.7><span class=root>“Evameva kho, āvuso, yvāyaṁ puggalo sāṅgaṇova samāno ‘atthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—chandaṁ janessati vāyamissati vīriyaṁ ārabhissati tassaṅgaṇassa pahānāya; </span><br> <span class=sujato>“In the same way, take the case of the person who has a blemish and does understand it. You can expect that … </span><br><p id=mn5:5.8><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sujato>they will die with an uncorrupted mind. </span><br><p id=mn5:6.1><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><br> <span class=sujato>Take the case of the person who doesn’t have a blemish but does not understand it. You can expect that they will focus on the feature of beauty, and because of that, lust will infect their mind. </span><br><p id=mn5:6.2><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sujato>And they will die with greed, hate, and delusion, blemished, with a corrupted mind. </span><br><p id=mn5:6.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sujato>Suppose a bronze cup was brought from a shop or smithy clean and bright. </span><br><p id=mn5:6.4><span class=root>Tamenaṁ sāmikā na ceva paribhuñjeyyuṁ na ca pariyodapeyyuṁ, rajāpathe ca naṁ nikkhipeyyuṁ. </span><br> <span class=sujato>And the owners neither used it or had it cleaned, but kept it in a dirty place. </span><br><p id=mn5:6.5><span class=root>Evañhi sā, āvuso, kaṁsapāti aparena samayena saṅkiliṭṭhatarā assa malaggahitā”ti? </span><br> <span class=sujato>Over time, wouldn’t that bronze cup get dirtier and more stained?” </span><br><p id=mn5:6.6><span class=root>“Evamāvuso”ti. </span><br> <span class=sujato>“Yes, reverend.” </span><br><p id=mn5:6.7><span class=root>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ nappajānāti, tassetaṁ pāṭikaṅkhaṁ—subhanimittaṁ manasi karissati, tassa subhanimittassa manasikārā rāgo cittaṁ anuddhaṁsessati; </span><br> <span class=sujato>“In the same way, take the case of the person who has no blemish and does not understand it. You can expect that … </span><br><p id=mn5:6.8><span class=root>so sarāgo sadoso samoho sāṅgaṇo saṅkiliṭṭhacitto kālaṁ karissati. </span><br> <span class=sujato>they will die with a corrupted mind. </span><br><p id=mn5:7.1><span class=root>Tatrāvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><br> <span class=sujato>Take the case of the person who doesn’t have a blemish and does understand it. You can expect that they won’t focus on the feature of beauty, and because of that, lust won’t infect their mind. </span><br><p id=mn5:7.2><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sujato>And they will die without greed, hate, and delusion, unblemished, with an uncorrupted mind. </span><br><p id=mn5:7.3><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sujato>Suppose a bronze cup was brought from a shop or smithy clean and bright. </span><br><p id=mn5:7.4><span class=root>Tamenaṁ sāmikā paribhuñjeyyuñceva pariyodapeyyuñca, na ca naṁ rajāpathe nikkhipeyyuṁ. </span><br> <span class=sujato>And the owners used it and had it cleaned, and didn’t keep it in a dirty place. </span><br><p id=mn5:7.5><span class=root>Evañhi sā, āvuso, kaṁsapāti aparena samayena parisuddhatarā assa pariyodātā”ti? </span><br> <span class=sujato>Over time, wouldn’t that bronze cup get cleaner and brighter?” </span><br><p id=mn5:7.6><span class=root>“Evamāvuso”ti. </span><br> <span class=sujato>“Yes, reverend.” </span><br><p id=mn5:7.7><span class=root>“Evameva kho, āvuso, yvāyaṁ puggalo anaṅgaṇova samāno ‘natthi me ajjhattaṁ aṅgaṇan’ti yathābhūtaṁ pajānāti, tassetaṁ pāṭikaṅkhaṁ—subhanimittaṁ na manasi karissati, tassa subhanimittassa amanasikārā rāgo cittaṁ nānuddhaṁsessati; </span><br> <span class=sujato>“In the same way, take the case of the person who doesn’t have a blemish and does understand it. You can expect that … </span><br><p id=mn5:7.8><span class=root>so arāgo adoso amoho anaṅgaṇo asaṅkiliṭṭhacitto kālaṁ karissati. </span><br> <span class=sujato>they will die with an uncorrupted mind. </span><br><p id=mn5:8.1><span class=root>Ayaṁ kho, āvuso moggallāna, hetu ayaṁ paccayo yenimesaṁ dvinnaṁ puggalānaṁ sāṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyati. </span><br> <span class=sujato>This is the cause, this is the reason why, of the two persons with a blemish, one is said to be worse and one better. </span><br><p id=mn5:8.2><span class=root>Ayaṁ panāvuso moggallāna, hetu ayaṁ paccayo yenimesaṁ dvinnaṁ puggalānaṁ anaṅgaṇānaṁyeva sataṁ eko hīnapuriso akkhāyati, eko seṭṭhapuriso akkhāyatī”ti. </span><br> <span class=sujato>And this is the cause, this is the reason why, of the two persons without a blemish, one is said to be worse and one better.” </span><br><p id=mn5:9.1><span class=root>“Aṅgaṇaṁ aṅgaṇanti, āvuso, vuccati. </span><br> <span class=sujato>“Reverend, the word ‘blemish’ is spoken of. </span><br><p id=mn5:9.2><span class=root>Kissa nu kho etaṁ, āvuso, adhivacanaṁ yadidaṁ aṅgaṇan”ti? </span><br> <span class=sujato>But what is ‘blemish’ a term for?” </span><br><p id=mn5:9.3><span class=root>“Pāpakānaṁ kho etaṁ, āvuso, akusalānaṁ icchāvacarānaṁ adhivacanaṁ, yadidaṁ aṅgaṇan”ti. </span><br> <span class=sujato>“Reverend, ‘blemish’ is a term for the spheres of bad, unskillful wishes. </span><br><p id=mn5:10.1><span class=root>“Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:10.2><span class=root>‘āpattiñca vata āpanno assaṁ, na ca maṁ bhikkhū jāneyyuṁ āpattiṁ āpanno’ti. </span><br> <span class=sujato>‘If I commit an offense, I hope the mendicants don’t find out!’ </span><br><p id=mn5:10.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū jāneyyuṁ: </span><br> <span class=sujato>But it’s possible that the mendicants do find out that that mendicant </span><br><p id=mn5:10.4><span class=root>‘āpattiṁ āpanno’ti. </span><br> <span class=sujato>has committed an offense. </span><br><p id=mn5:10.5><span class=root>‘Jānanti maṁ bhikkhū āpattiṁ āpanno’ti—</span><br> <span class=sujato>Thinking, ‘The mendicants have found out about my offense,’ </span><br><p id=mn5:10.6><span class=root>iti so kupito hoti appatīto. </span><br> <span class=sujato>they get angry and bitter. </span><br><p id=mn5:10.7><span class=root>Yo ceva kho, āvuso, kopo yo ca appaccayo—</span><br> <span class=sujato>And that anger and that bitterness </span><br><p id=mn5:10.8><span class=root>ubhayametaṁ aṅgaṇaṁ. </span><br> <span class=sujato>are both blemishes. </span><br><p id=mn5:11.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:11.2><span class=root>‘āpattiñca vata āpanno assaṁ, anuraho maṁ bhikkhū codeyyuṁ, no saṅghamajjhe’ti. </span><br> <span class=sujato>‘If I commit an offense, I hope the mendicants accuse me in private, not in the middle of the Saṅgha.’ </span><br><p id=mn5:11.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ bhikkhū saṅghamajjhe codeyyuṁ, no anuraho. </span><br> <span class=sujato>But it’s possible that the mendicants do accuse that mendicant in the middle of the Saṅgha … </span><br><p id=mn5:11.4><span class=root>‘Saṅghamajjhe maṁ bhikkhū codenti, no anuraho’ti—</span><br><p id=mn5:11.5><span class=root>iti so kupito hoti appatīto. </span><br><p id=mn5:11.6><span class=root>Yo ceva kho, āvuso, kopo yo ca appaccayo—</span><br><p id=mn5:11.7><span class=root>ubhayametaṁ aṅgaṇaṁ. </span><br><p id=mn5:12.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:12.2><span class=root>‘āpattiñca vata āpanno assaṁ, sappaṭipuggalo maṁ codeyya, no appaṭipuggalo’ti. </span><br> <span class=sujato>‘If I commit an offense, I hope I’m accused by a counterpart, not by someone who is not a counterpart.’ </span><br><p id=mn5:12.3><span class=root>Ṭhānaṁ kho panetaṁ, āvuso, vijjati yaṁ taṁ bhikkhuṁ appaṭipuggalo codeyya, no sappaṭipuggalo. </span><br> <span class=sujato>But it’s possible that someone who is not a counterpart accuses that mendicant … </span><br><p id=mn5:12.4><span class=root>‘Appaṭipuggalo maṁ codeti, no sappaṭipuggalo’ti—</span><br><p id=mn5:12.5><span class=root>iti so kupito hoti appatīto. </span><br><p id=mn5:12.6><span class=root>Yo ceva kho, āvuso, kopo yo ca appaccayo—</span><br><p id=mn5:12.7><span class=root>ubhayametaṁ aṅgaṇaṁ. </span><br><p id=mn5:13.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:13.2><span class=root>‘aho vata mameva satthā paṭipucchitvā paṭipucchitvā bhikkhūnaṁ dhammaṁ deseyya, na aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyyā’ti. </span><br> <span class=sujato>‘Oh, I hope the Teacher will teach the mendicants by repeatedly questioning me alone, not some other mendicant.’ </span><br><p id=mn5:13.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya, na taṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseyya. </span><br> <span class=sujato>But it’s possible that the Teacher will teach the mendicants by repeatedly questioning some other mendicant … </span><br><p id=mn5:13.4><span class=root>‘Aññaṁ bhikkhuṁ satthā paṭipucchitvā paṭipucchitvā bhikkhūnaṁ dhammaṁ deseti, na maṁ satthā paṭipucchitvā paṭipucchitvā bhikkhūnaṁ dhammaṁ desetī’ti—</span><br><p id=mn5:13.5><span class=root>iti so kupito hoti appatīto. </span><br><p id=mn5:13.6><span class=root>Yo ceva kho, āvuso, kopo yo ca appaccayo—</span><br><p id=mn5:13.7><span class=root>ubhayametaṁ aṅgaṇaṁ. </span><br><p id=mn5:14.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:14.2><span class=root>‘aho vata mameva bhikkhū purakkhatvā purakkhatvā gāmaṁ bhattāya paviseyyuṁ, na aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyun’ti. </span><br> <span class=sujato>‘Oh, I hope the mendicants will enter the village for the meal putting me at the very front, not some other mendicant.’ </span><br><p id=mn5:14.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ, na taṁ bhikkhuṁ bhikkhū purakkhatvā purakkhatvā gāmaṁ bhattāya paviseyyuṁ. </span><br> <span class=sujato>But it’s possible that the mendicants will enter the village for the meal putting some other mendicant at the very front … </span><br><p id=mn5:14.4><span class=root>‘Aññaṁ bhikkhuṁ bhikkhū purakkhatvā purakkhatvā gāmaṁ bhattāya pavisanti, na maṁ bhikkhū purakkhatvā purakkhatvā gāmaṁ bhattāya pavisantī’ti—</span><br><p id=mn5:14.5><span class=root>iti so kupito hoti appatīto. </span><br><p id=mn5:14.6><span class=root>Yo ceva kho, āvuso, kopo yo ca appaccayo—</span><br><p id=mn5:14.7><span class=root>ubhayametaṁ aṅgaṇaṁ. </span><br><p id=mn5:15.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:15.2><span class=root>‘aho vata ahameva labheyyaṁ bhattagge aggāsanaṁ aggodakaṁ aggapiṇḍaṁ, na añño bhikkhu labheyya bhattagge aggāsanaṁ aggodakaṁ aggapiṇḍan’ti. </span><br> <span class=sujato>‘Oh, I hope that I alone get the best seat, the best drink, and the best almsfood in the refectory, not some other mendicant.’ </span><br><p id=mn5:15.3><span class=root>Ṭhānaṁ kho panetaṁ, āvuso, vijjati yaṁ añño bhikkhu labheyya bhattagge aggāsanaṁ aggodakaṁ aggapiṇḍaṁ, na so bhikkhu labheyya bhattagge aggāsanaṁ aggodakaṁ aggapiṇḍaṁ. </span><br> <span class=sujato>But it’s possible that some other mendicant gets the best seat, the best drink, and the best almsfood in the refectory … </span><br><p id=mn5:15.4><span class=root>‘Añño bhikkhu labhati bhattagge aggāsanaṁ aggodakaṁ aggapiṇḍaṁ, nāhaṁ labhāmi bhattagge aggāsanaṁ aggodakaṁ aggapiṇḍan’ti—</span><br><p id=mn5:15.5><span class=root>iti so kupito hoti appatīto. </span><br><p id=mn5:15.6><span class=root>Yo ceva kho, āvuso, kopo yo ca appaccayo—</span><br><p id=mn5:15.7><span class=root>ubhayametaṁ aṅgaṇaṁ. </span><br><p id=mn5:16.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:16.2><span class=root>‘aho vata ahameva bhattagge bhuttāvī anumodeyyaṁ, na añño bhikkhu bhattagge bhuttāvī anumodeyyā’ti. </span><br> <span class=sujato>‘I hope that I alone give the verses of appreciation after eating in the refectory, not some other mendicant.’ </span><br><p id=mn5:16.3><span class=root>Ṭhānaṁ kho panetaṁ, āvuso, vijjati yaṁ añño bhikkhu bhattagge bhuttāvī anumodeyya, na so bhikkhu bhattagge bhuttāvī anumodeyya. </span><br> <span class=sujato>But it’s possible that some other mendicant gives the verses of appreciation after eating in the refectory … </span><br><p id=mn5:16.4><span class=root>‘Añño bhikkhu bhattagge bhuttāvī anumodati, nāhaṁ bhattagge bhuttāvī anumodāmī’ti—</span><br><p id=mn5:16.5><span class=root>iti so kupito hoti appatīto. </span><br><p id=mn5:16.6><span class=root>Yo ceva kho, āvuso, kopo yo ca appaccayo—</span><br><p id=mn5:16.7><span class=root>ubhayametaṁ aṅgaṇaṁ. </span><br><p id=mn5:17.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:17.2><span class=root>‘aho vata ahameva ārāmagatānaṁ bhikkhūnaṁ dhammaṁ deseyyaṁ, na añño bhikkhu ārāmagatānaṁ bhikkhūnaṁ dhammaṁ deseyyā’ti. </span><br> <span class=sujato>‘Oh, I hope that I might teach the Dhamma to the monks, nuns, laymen, and laywomen in the monastery, not some other mendicant.’ </span><br><p id=mn5:17.3><span class=root>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ bhikkhūnaṁ dhammaṁ deseyya, na so bhikkhu ārāmagatānaṁ bhikkhūnaṁ dhammaṁ deseyya. </span><br><p id=mn5:17.4><span class=root>‘Añño bhikkhu ārāmagatānaṁ bhikkhūnaṁ dhammaṁ deseti, nāhaṁ ārāmagatānaṁ bhikkhūnaṁ dhammaṁ desemī’ti—</span><br><p id=mn5:17.5><span class=root>iti so kupito hoti appatīto. </span><br><p id=mn5:17.6><span class=root>Yo ceva kho, āvuso, kopo yo ca appaccayo—</span><br><p id=mn5:17.7><span class=root>ubhayametaṁ aṅgaṇaṁ. </span><br><p id=mn5:18-20.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:18-20.2><span class=root>‘aho vata ahameva ārāmagatānaṁ bhikkhunīnaṁ dhammaṁ deseyyaṁ …pe… </span><br><p id=mn5:18-20.3><span class=root>upāsakānaṁ dhammaṁ deseyyaṁ …pe… </span><br><p id=mn5:18-20.4><span class=root>upāsikānaṁ dhammaṁ deseyyaṁ, na añño bhikkhu ārāmagatānaṁ upāsikānaṁ dhammaṁ deseyyā’ti. </span><br><p id=mn5:18-20.5><span class=root>Ṭhānaṁ kho panetaṁ, āvuso, vijjati yaṁ añño bhikkhu ārāmagatānaṁ upāsikānaṁ dhammaṁ deseyya, na so bhikkhu ārāmagatānaṁ upāsikānaṁ dhammaṁ deseyya. </span><br> <span class=sujato>But it’s possible that some other mendicant teaches the Dhamma … </span><br><p id=mn5:18-20.6><span class=root>‘Añño bhikkhu ārāmagatānaṁ upāsikānaṁ dhammaṁ deseti, nāhaṁ ārāmagatānaṁ upāsikānaṁ dhammaṁ desemī’ti—</span><br><p id=mn5:18-20.7><span class=root>iti so kupito hoti appatīto. </span><br><p id=mn5:18-20.8><span class=root>Yo ceva kho, āvuso, kopo yo ca appaccayo—</span><br><p id=mn5:18-20.9><span class=root>ubhayametaṁ aṅgaṇaṁ. </span><br><p id=mn5:21.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:21.2><span class=root>‘aho vata mameva bhikkhū sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyun’ti. </span><br> <span class=sujato>‘Oh, I hope that the monks, nuns, laymen, and laywomen will honor, respect, revere, and venerate me alone, not some other mendicant.’ </span><br><p id=mn5:21.3><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ bhikkhū sakkareyyuṁ garuṁ kareyyuṁ māneyyuṁ pūjeyyuṁ. </span><br><p id=mn5:21.4><span class=root>‘Aññaṁ bhikkhuṁ bhikkhū sakkaronti garuṁ karonti mānenti pūjenti, na maṁ bhikkhū sakkaronti garuṁ karonti mānenti pūjentī’ti—</span><br><p id=mn5:21.5><span class=root>iti so kupito hoti appatīto. </span><br><p id=mn5:21.6><span class=root>Yo ceva kho, āvuso, kopo yo ca appaccayo—</span><br><p id=mn5:21.7><span class=root>ubhayametaṁ aṅgaṇaṁ. </span><br><p id=mn5:22-24.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:22-24.2><span class=root>‘aho vata mameva bhikkhuniyo …pe… </span><br><p id=mn5:22-24.3><span class=root>upāsakā …pe… </span><br><p id=mn5:22-24.4><span class=root>upāsikā sakkareyyuṁ garuṁ kareyyuṁ māneyyuṁ pūjeyyuṁ, na aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyun’ti. </span><br><p id=mn5:22-24.5><span class=root>Ṭhānaṁ kho panetaṁ, āvuso, vijjati yaṁ aññaṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ, na taṁ bhikkhuṁ upāsikā sakkareyyuṁ garuṁ kareyyuṁ māneyyuṁ pūjeyyuṁ. </span><br> <span class=sujato>But it’s possible that some other mendicant is honored, respected, revered, and venerated … </span><br><p id=mn5:22-24.6><span class=root>‘Aññaṁ bhikkhuṁ upāsikā sakkaronti garuṁ karonti mānenti pūjenti, na maṁ upāsikā sakkaronti garuṁ karonti mānenti pūjentī’ti—</span><br><p id=mn5:22-24.7><span class=root>iti so kupito hoti appatīto. </span><br><p id=mn5:22-24.8><span class=root>Yo ceva kho, āvuso, kopo yo ca appaccayo—</span><br><p id=mn5:22-24.9><span class=root>ubhayametaṁ aṅgaṇaṁ. </span><br><p id=mn5:25.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br> <span class=sujato>It’s possible that some mendicant might wish: </span><br><p id=mn5:25.2><span class=root>‘aho vata ahameva lābhī assaṁ paṇītānaṁ cīvarānaṁ, na añño bhikkhu lābhī assa paṇītānaṁ cīvarānan’ti. </span><br> <span class=sujato>‘I hope I get the nicest robes, almsfood, lodgings, and medicines and supplies for the sick, not some other mendicant.’ </span><br><p id=mn5:25.3><span class=root>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ cīvarānaṁ, na so bhikkhu lābhī assa paṇītānaṁ cīvarānaṁ. </span><br> <span class=sujato>But it’s possible that some other mendicant gets the nicest robes, almsfood, lodgings, and medicines and supplies for the sick … </span><br><p id=mn5:25.4><span class=root>‘Añño bhikkhu lābhī paṇītānaṁ cīvarānaṁ, nāhaṁ lābhī paṇītānaṁ cīvarānan’ti—</span><br><p id=mn5:25.5><span class=root>iti so kupito hoti appatīto. </span><br><p id=mn5:25.6><span class=root>Yo ceva kho, āvuso, kopo yo ca appaccayo—</span><br><p id=mn5:25.7><span class=root>ubhayametaṁ aṅgaṇaṁ. </span><br><p id=mn5:26-27.1><span class=root>Ṭhānaṁ kho panetaṁ, āvuso, vijjati yaṁ idhekaccassa bhikkhuno evaṁ icchā uppajjeyya: </span><br><p id=mn5:26-27.2><span class=root>‘aho vata ahameva lābhī assaṁ paṇītānaṁ piṇḍapātānaṁ …pe… </span><br><p id=mn5:26-27.3><span class=root>paṇītānaṁ senāsanānaṁ …pe… </span><br><p id=mn5:26-27.4><span class=root>paṇītānaṁ gilānappaccayabhesajjaparikkhārānaṁ, na añño bhikkhu lābhī assa paṇītānaṁ gilānappaccayabhesajjaparikkhārānan’ti. </span><br><p id=mn5:26-27.5><span class=root>Ṭhānaṁ kho panetaṁ, āvuso, vijjati yaṁ añño bhikkhu lābhī assa paṇītānaṁ gilānappaccayabhesajjaparikkhārānaṁ, na so bhikkhu lābhī assa paṇītānaṁ gilānappaccayabhesajjaparikkhārānaṁ. </span><br><p id=mn5:26-27.6><span class=root>‘Añño bhikkhu lābhī paṇītānaṁ gilānappaccayabhesajjaparikkhārānaṁ, nāhaṁ lābhī paṇītānaṁ gilānappaccayabhesajjaparikkhārānan’ti—</span><br> <span class=sujato>Thinking, ‘Some other mendicant has got the nicest robes, almsfood, lodgings, and medicines and supplies for the sick’, </span><br><p id=mn5:26-27.7><span class=root>iti so kupito hoti appatīto. </span><br> <span class=sujato>they get angry and bitter. </span><br><p id=mn5:26-27.8><span class=root>Yo ceva kho, āvuso, kopo yo ca appaccayo—</span><br> <span class=sujato>And that anger and that bitterness </span><br><p id=mn5:26-27.9><span class=root>ubhayametaṁ aṅgaṇaṁ. </span><br> <span class=sujato>are both blemishes. </span><br><p id=mn5:28.1><span class=root>Imesaṁ kho etaṁ, āvuso, pāpakānaṁ akusalānaṁ icchāvacarānaṁ adhivacanaṁ, yadidaṁ aṅgaṇanti. </span><br> <span class=sujato>‘Blemish’ is a term for these spheres of bad, unskillful wishes. </span><br><p id=mn5:29.1><span class=root>Yassa kassaci, āvuso, bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><br> <span class=sujato>Suppose these spheres of bad, unskillful wishes are seen and heard to be not given up by a mendicant. Even though they dwell in the wilderness, in remote lodgings, eat only almsfood, wander indiscriminately for almsfood, wear rag robes, and wear shabby robes, their spiritual companions don’t honor, respect, revere, and venerate them. </span><br><p id=mn5:29.2><span class=root>Taṁ kissa hetu? </span><br> <span class=sujato>Why is that? </span><br><p id=mn5:29.3><span class=root>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><br> <span class=sujato>It’s because these spheres of bad, unskillful wishes are seen and heard to be not given up by that venerable. </span><br><p id=mn5:29.4><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sujato>Suppose a bronze cup was brought from a shop or smithy clean and bright. </span><br><p id=mn5:29.5><span class=root>Tamenaṁ sāmikā ahikuṇapaṁ vā kukkurakuṇapaṁ vā manussakuṇapaṁ vā racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><br> <span class=sujato>The owners were to prepare it with the carcass of a snake, a dog, or a human, cover it with a bronze lid, and parade it through the market-place. </span><br><p id=mn5:29.6><span class=root>Tamenaṁ jano disvā evaṁ vadeyya: </span><br> <span class=sujato>When people saw it they’d say: </span><br><p id=mn5:29.7><span class=root>‘ambho, kimevidaṁ harīyati jaññajaññaṁ viyā’ti? </span><br> <span class=sujato>‘My good man, what is it that you’re carrying like a precious treasure?’ </span><br><p id=mn5:29.8><span class=root>Tamenaṁ uṭṭhahitvā apāpuritvā olokeyya. </span><br> <span class=sujato>So they’d open up the lid for people to look inside. </span><br><p id=mn5:29.9><span class=root>Tassa sahadassanena amanāpatā ca saṇṭhaheyya, pāṭikulyatā ca saṇṭhaheyya, jegucchatā ca saṇṭhaheyya; </span><br> <span class=sujato>But as soon as they saw it they were filled with loathing, revulsion, and disgust. </span><br><p id=mn5:29.10><span class=root>jighacchitānampi na bhottukamyatā assa, pageva suhitānaṁ. </span><br> <span class=sujato>Not even those who were hungry wanted to eat it, let alone those who had eaten. </span><br><p id=mn5:29.11><span class=root>Evameva kho, āvuso, yassa kassaci bhikkhuno ime pāpakā akusalā icchāvacarā appahīnā dissanti ceva sūyanti ca, kiñcāpi so hoti āraññiko pantasenāsano piṇḍapātiko sapadānacārī paṁsukūliko lūkhacīvaradharo, atha kho naṁ sabrahmacārī na ceva sakkaronti na garuṁ karonti na mānenti na pūjenti. </span><br> <span class=sujato>In the same way, when these spheres of bad, unskillful wishes are seen and heard to be not given up by a mendicant … their spiritual companions don’t honor, respect, revere, and venerate them. </span><br><p id=mn5:29.12><span class=root>Taṁ kissa hetu? </span><br> <span class=sujato>Why is that? </span><br><p id=mn5:29.13><span class=root>Te hi tassa āyasmato pāpakā akusalā icchāvacarā appahīnā dissanti ceva sūyanti ca. </span><br> <span class=sujato>It’s because these spheres of bad, unskillful wishes are seen and heard to be not given up by that venerable. </span><br><p id=mn5:30.1><span class=root>Yassa kassaci, āvuso, bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><br> <span class=sujato>Suppose these spheres of bad, unskillful wishes are seen and heard to be given up by a mendicant. Even though they dwell within a village, accept invitations to a meal, and wear robes offered by householders, their spiritual companions honor, respect, revere, and venerate them. </span><br><p id=mn5:30.2><span class=root>Taṁ kissa hetu? </span><br> <span class=sujato>Why is that? </span><br><p id=mn5:30.3><span class=root>Te hi tassa āyasmato pāpakā akusalā icchāvacarā pahīnā dissanti ceva sūyanti ca. </span><br> <span class=sujato>It’s because these spheres of bad, unskillful wishes are seen and heard to be given up by that venerable. </span><br><p id=mn5:30.4><span class=root>Seyyathāpi, āvuso, kaṁsapāti ābhatā āpaṇā vā kammārakulā vā parisuddhā pariyodātā. </span><br> <span class=sujato>Suppose a bronze cup was brought from a shop or smithy clean and bright. </span><br><p id=mn5:30.5><span class=root>Tamenaṁ sāmikā sālīnaṁ odanaṁ vicitakāḷakaṁ anekasūpaṁ anekabyañjanaṁ racayitvā aññissā kaṁsapātiyā paṭikujjitvā antarāpaṇaṁ paṭipajjeyyuṁ. </span><br> <span class=sujato>The owners were to prepare it with boiled fine rice with the dark grains picked out and served with many soups and sauces, cover it with a bronze lid, and parade it through the market-place. </span><br><p id=mn5:30.6><span class=root>Tamenaṁ jano disvā evaṁ vadeyya: </span><br> <span class=sujato>When people saw it they’d say: </span><br><p id=mn5:30.7><span class=root>‘ambho, kimevidaṁ harīyati jaññajaññaṁ viyā’ti? </span><br> <span class=sujato>‘My good man, what is it that you’re carrying like a precious treasure?’ </span><br><p id=mn5:30.8><span class=root>Tamenaṁ uṭṭhahitvā apāpuritvā olokeyya. </span><br> <span class=sujato>So they’d open up the lid for people to look inside. </span><br><p id=mn5:30.9><span class=root>Tassa saha dassanena manāpatā ca saṇṭhaheyya, appāṭikulyatā ca saṇṭhaheyya, ajegucchatā ca saṇṭhaheyya; </span><br> <span class=sujato>And as soon as they saw it they were filled with liking, attraction, and relish. </span><br><p id=mn5:30.10><span class=root>suhitānampi bhottukamyatā assa, pageva jighacchitānaṁ. </span><br> <span class=sujato>Even those who had eaten wanted to eat it, let alone those who were hungry. </span><br><p id=mn5:30.11><span class=root>Evameva kho, āvuso, yassa kassaci bhikkhuno ime pāpakā akusalā icchāvacarā pahīnā dissanti ceva sūyanti ca, kiñcāpi so hoti gāmantavihārī nemantaniko gahapaticīvaradharo, atha kho naṁ sabrahmacārī sakkaronti garuṁ karonti mānenti pūjenti. </span><br> <span class=sujato>In the same way, when these spheres of bad, unskillful wishes are seen and heard to be given up by a mendicant … their spiritual companions honor, respect, revere, and venerate them. </span><br><p id=mn5:30.12><span class=root>Taṁ kissa hetu? </span><br> <span class=sujato>Why is that? </span><br><p id=mn5:30.13><span class=root>Te hi tassa āyasmato pāpakā akusalā icchāvacarā pahīnā dissanti ceva sūyanti cā”ti. </span><br> <span class=sujato>It’s because these spheres of bad, unskillful wishes are seen and heard to be given up by that venerable.” </span><br><p id=mn5:31.1><span class=root>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><br> <span class=sujato>When he said this, Venerable Mahāmoggallāna said to him, </span><br><p id=mn5:31.2><span class=root>“upamā maṁ, āvuso sāriputta, paṭibhātī”ti. </span><br> <span class=sujato>“Reverend Sāriputta, a simile strikes me.” </span><br><p id=mn5:31.3><span class=root>“Paṭibhātu taṁ, āvuso moggallānā”ti. </span><br> <span class=sujato>“Then speak as you feel inspired,” said Sāriputta. </span><br><p id=mn5:31.4><span class=root>“Ekamidāhaṁ, āvuso, samayaṁ rājagahe viharāmi giribbaje. </span><br> <span class=sujato>“Reverend, this one time I was staying right here in Rājagaha, the Mountainfold. </span><br><p id=mn5:31.5><span class=root>Atha khvāhaṁ, āvuso, pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisiṁ. </span><br> <span class=sujato>Then I robed up in the morning and, taking my bowl and robe, entered Rājagaha for alms. </span><br><p id=mn5:31.6><span class=root>Tena kho pana samayena samīti yānakāraputto rathassa nemiṁ tacchati. </span><br> <span class=sujato>Now at that time Samīti of the wainwrights was planing the rim of a chariot wheel. </span><br><p id=mn5:31.7><span class=root>Tamenaṁ paṇḍuputto ājīvako purāṇayānakāraputto paccupaṭṭhito hoti. </span><br> <span class=sujato>The Ājīvaka ascetic Paṇḍuputta, who was formerly of the wainwrights, was standing by, </span><br><p id=mn5:31.8><span class=root>Atha kho, āvuso, paṇḍuputtassa ājīvakassa purāṇayānakāraputtassa evaṁ cetaso parivitakko udapādi: </span><br> <span class=sujato>and this thought came to his mind: </span><br><p id=mn5:31.9><span class=root>‘aho vatāyaṁ samīti yānakāraputto imissā nemiyā imañca vaṅkaṁ imañca jimhaṁ imañca dosaṁ taccheyya, evāyaṁ nemi apagatavaṅkā apagatajimhā apagatadosā suddhā assa sāre patiṭṭhitā’ti. </span><br> <span class=sujato>‘Oh, I hope Samīti the wainwright planes out the crooks, bends, and flaws in this rim. Then the rim will be rid of crooks, bends, and flaws, pure, and consolidated in the core.’ </span><br><p id=mn5:31.10><span class=root>Yathā yathā kho, āvuso, paṇḍuputtassa ājīvakassa purāṇayānakāraputtassa cetaso parivitakko hoti tathā tathā samīti yānakāraputto tassā nemiyā tañca vaṅkaṁ tañca jimhaṁ tañca dosaṁ tacchati. </span><br> <span class=sujato>And Samīti planed out the flaws in the rim just as Paṇḍuputta thought. </span><br><p id=mn5:31.11><span class=root>Atha kho, āvuso, paṇḍuputto ājīvako purāṇayānakāraputto attamano attamanavācaṁ nicchāresi: </span><br> <span class=sujato>Then Paṇḍuputta expressed his gladness: </span><br><p id=mn5:31.12><span class=root>‘hadayā hadayaṁ maññe aññāya tacchatī’ti. </span><br> <span class=sujato>‘He planes like he knows my heart with his heart!’ </span><br><p id=mn5:32.1><span class=root>Evameva kho, āvuso, ye te puggalā assaddhā, jīvikatthā na saddhā agārasmā anagāriyaṁ pabbajitā, saṭhā māyāvino ketabino uddhatā unnaḷā capalā mukharā vikiṇṇavācā, indriyesu aguttadvārā, bhojane amattaññuno, jāgariyaṁ ananuyuttā, sāmaññe anapekkhavanto, sikkhāya na tibbagāravā, bāhulikā sāthalikā, okkamane pubbaṅgamā, paviveke nikkhittadhurā, kusītā hīnavīriyā muṭṭhassatī asampajānā asamāhitā vibbhantacittā duppaññā eḷamūgā, tesaṁ āyasmā sāriputto iminā dhammapariyāyena hadayā hadayaṁ maññe aññāya tacchati. </span><br> <span class=sujato>In the same way, there are those faithless people who went forth from the lay life to homelessness not out of faith but to earn a livelihood. They’re devious, deceitful, and sneaky. They’re restless, insolent, fickle, scurrilous, and loose-tongued. They do not guard their sense doors or eat in moderation, and they are not dedicated to wakefulness. They don’t care about the ascetic life, and don’t keenly respect the training. They’re indulgent and slack, leaders in backsliding, neglecting seclusion, lazy, and lacking energy. They’re unmindful, lacking situational awareness and immersion, with straying minds, witless and idiotic. Venerable Sāriputta planes their faults with this exposition of the teaching as if he knows my heart with his heart! </span><br><p id=mn5:32.2><span class=root>Ye pana te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><br> <span class=sujato>But there are those gentlemen who went forth from the lay life to homelessness out of faith. They’re not devious, deceitful, and sneaky. They’re not restless, insolent, fickle, scurrilous, and loose-tongued. They guard their sense doors and eat in moderation, and they are dedicated to wakefulness. They care about the ascetic life, and keenly respect the training. They’re not indulgent or slack, nor are they leaders in backsliding, neglecting seclusion. They’re energetic and determined. They’re mindful, with situational awareness, immersion, and unified minds; wise and clever. Hearing this exposition of the teaching from Venerable Sāriputta, they drink it up and devour it, as it were. And in speech and thought they say: </span><br><p id=mn5:32.3><span class=root>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’ti. </span><br> <span class=sujato>‘It’s good, sirs, that he draws his spiritual companions away from the unskillful and establishes them in the skillful.’ </span><br><p id=mn5:33.1><span class=root>Seyyathāpi, āvuso, itthī vā puriso vā daharo yuvā maṇḍanakajātiko sīsaṁnhāto uppalamālaṁ vā vassikamālaṁ vā atimuttakamālaṁ vā labhitvā ubhohi hatthehi paṭiggahetvā uttamaṅge sirasmiṁ patiṭṭhapeyya; </span><br> <span class=sujato>Suppose there was a woman or man who was young, youthful, and fond of adornments, and had bathed their head. Presented with a garland of lotuses, jasmine, or liana flowers, they would take them in both hands and place them on the crown of the head. </span><br><p id=mn5:33.2><span class=root>evameva kho, āvuso, ye te kulaputtā saddhā agārasmā anagāriyaṁ pabbajitā, asaṭhā amāyāvino aketabino anuddhatā anunnaḷā acapalā amukharā avikiṇṇavācā, indriyesu guttadvārā, bhojane mattaññuno, jāgariyaṁ anuyuttā, sāmaññe apekkhavanto, sikkhāya tibbagāravā, na bāhulikā na sāthalikā, okkamane nikkhittadhurā, paviveke pubbaṅgamā, āraddhavīriyā pahitattā upaṭṭhitassatī sampajānā samāhitā ekaggacittā paññavanto aneḷamūgā, te āyasmato sāriputtassa imaṁ dhammapariyāyaṁ sutvā pivanti maññe, ghasanti maññe vacasā ceva manasā ca: </span><br> <span class=sujato>In the same way, those gentlemen who went forth from the lay life to homelessness out of faith … say: </span><br><p id=mn5:33.3><span class=root>‘sādhu vata, bho, sabrahmacārī akusalā vuṭṭhāpetvā kusale patiṭṭhāpetī’”ti. </span><br> <span class=sujato>‘It’s good, sirs, that he draws his spiritual companions away from the unskillful and establishes them in the skillful.’” </span><br><p id=mn5:33.4><span class=root>Itiha te ubho mahānāgā aññamaññassa subhāsitaṁ samanumodiṁsūti. </span><br> <span class=sujato>And so these two spiritual giants agreed with each others’ fine words. </span><br><p id=mn5:33.5><span class=root>Anaṅgaṇasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>