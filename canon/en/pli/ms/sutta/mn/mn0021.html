<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0021.html>Deutsch</a> , <a href=/canon/lt/pli/ms/sutta/mn/mn0021.html>Lietuvių kalba</a> , <a href=/canon/ru/pli/ms/sutta/mn/mn0021.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0020.html>Previous</a><a href=/canon/en/pli/ms/sutta/mn/mn0022.html>Next</a></div><p id=mn21:0.1><span class=root>Majjhima Nikāya 21 </span><br> <span class=sujato>Middle Discourses 21 </span><br><p id=mn21:0.2><span class="root big-bold">Kakacūpamasutta </span><br> <span class=sujato>The Simile of the Saw </span><br><p id=mn21:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn21:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn21:2.1><span class=root>Tena kho pana samayena āyasmā moḷiyaphagguno bhikkhunīhi saddhiṁ ativelaṁ saṁsaṭṭho viharati. </span><br> <span class=sujato>Now at that time, Venerable Phagguna of the Top-Knot was spending too long mixing closely with some nuns. </span><br><p id=mn21:2.2><span class=root>Evaṁ saṁsaṭṭho āyasmā moḷiyaphagguno bhikkhunīhi saddhiṁ viharati—</span><br> <span class=sujato>So much so that </span><br><p id=mn21:2.3><span class=root>sace koci bhikkhu āyasmato moḷiyaphaggunassa sammukhā tāsaṁ bhikkhunīnaṁ avaṇṇaṁ bhāsati, tenāyasmā moḷiyaphagguno kupito anattamano adhikaraṇampi karoti. </span><br> <span class=sujato>if any mendicant criticized those nuns in his presence, Phagguna of the Top-Knot got angry and upset, and even instigated disciplinary proceedings. </span><br><p id=mn21:2.4><span class=root>Sace pana koci bhikkhu tāsaṁ bhikkhunīnaṁ sammukhā āyasmato moḷiyaphaggunassa avaṇṇaṁ bhāsati, tena tā bhikkhuniyo kupitā anattamanā adhikaraṇampi karonti. </span><br> <span class=sujato>And if any mendicant criticized Phagguna of the Top-Knot in their presence, those nuns got angry and upset, and even instigated disciplinary proceedings. </span><br><p id=mn21:2.5><span class=root>Evaṁ saṁsaṭṭho āyasmā moḷiyaphagguno bhikkhunīhi saddhiṁ viharati. </span><br> <span class=sujato>That’s how close Phagguna of the Top-Knot was with those nuns. </span><br><p id=mn21:3.1><span class=root>Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: </span><br> <span class=sujato>Then a mendicant went up to the Buddha, bowed, sat down to one side, and told him what was going on. </span><br><p id=mn21:3.2><span class=root>“āyasmā, bhante, moḷiyaphagguno bhikkhunīhi saddhiṁ ativelaṁ saṁsaṭṭho viharati. </span><br><p id=mn21:3.3><span class=root>Evaṁ saṁsaṭṭho, bhante, āyasmā moḷiyaphagguno bhikkhunīhi saddhiṁ viharati—</span><br><p id=mn21:3.4><span class=root>sace koci bhikkhu āyasmato moḷiyaphaggunassa sammukhā tāsaṁ bhikkhunīnaṁ avaṇṇaṁ bhāsati, tenāyasmā moḷiyaphagguno kupito anattamano adhikaraṇampi karoti. </span><br><p id=mn21:3.5><span class=root>Sace pana koci bhikkhu tāsaṁ bhikkhunīnaṁ sammukhā āyasmato moḷiyaphaggunassa avaṇṇaṁ bhāsati, tena tā bhikkhuniyo kupitā anattamanā adhikaraṇampi karonti. </span><br><p id=mn21:3.6><span class=root>Evaṁ saṁsaṭṭho, bhante, āyasmā moḷiyaphagguno bhikkhunīhi saddhiṁ viharatī”ti. </span><br><p id=mn21:4.1><span class=root>Atha kho bhagavā aññataraṁ bhikkhuṁ āmantesi: </span><br> <span class=sujato>So the Buddha addressed one of the monks, </span><br><p id=mn21:4.2><span class=root>“ehi tvaṁ, bhikkhu, mama vacanena moḷiyaphaggunaṁ bhikkhuṁ āmantehi: </span><br> <span class=sujato>“Please, monk, in my name tell the mendicant Phagguna of the Top-Knot that </span><br><p id=mn21:4.3><span class=root>‘satthā taṁ, āvuso phagguna, āmantetī’”ti. </span><br> <span class=sujato>the teacher summons him.” </span><br><p id=mn21:4.4><span class=root>“Evaṁ, bhante”ti kho so bhikkhu bhagavato paṭissutvā yenāyasmā moḷiyaphagguno tenupasaṅkami; upasaṅkamitvā āyasmantaṁ moḷiyaphaggunaṁ etadavoca: </span><br> <span class=sujato>“Yes, sir,” that monk replied. He went to Phagguna of the Top-Knot and said to him, </span><br><p id=mn21:4.5><span class=root>“satthā taṁ, āvuso phagguna, āmantetī”ti. </span><br> <span class=sujato>“Reverend Phagguna, the teacher summons you.” </span><br><p id=mn21:4.6><span class=root>“Evamāvuso”ti kho āyasmā moḷiyaphagguno tassa bhikkhuno paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ moḷiyaphaggunaṁ bhagavā etadavoca: </span><br> <span class=sujato>“Yes, reverend,” Phagguna replied. He went to the Buddha, bowed, and sat down to one side. The Buddha said to him: </span><br><p id=mn21:5.1><span class=root>“Saccaṁ kira tvaṁ, phagguna, bhikkhunīhi saddhiṁ ativelaṁ saṁsaṭṭho viharasi? </span><br> <span class=sujato>“Is it really true, Phagguna, that you’ve been spending too long mixing closely with some nuns? </span><br><p id=mn21:5.2><span class=root>Evaṁ saṁsaṭṭho kira tvaṁ, phagguna, bhikkhunīhi saddhiṁ viharasi—</span><br> <span class=sujato>So much so that </span><br><p id=mn21:5.3><span class=root>sace koci bhikkhu tuyhaṁ sammukhā tāsaṁ bhikkhunīnaṁ avaṇṇaṁ bhāsati, tena tvaṁ kupito anattamano adhikaraṇampi karosi. </span><br> <span class=sujato>if any mendicant criticizes those nuns in your presence, you get angry and upset, and even instigate disciplinary proceedings? </span><br><p id=mn21:5.4><span class=root>Sace pana koci bhikkhu tāsaṁ bhikkhunīnaṁ sammukhā tuyhaṁ avaṇṇaṁ bhāsati, tena tā bhikkhuniyo kupitā anattamanā adhikaraṇampi karonti. </span><br> <span class=sujato>And if any mendicant criticizes you in those nuns’ presence, they get angry and upset, and even instigate disciplinary proceedings? </span><br><p id=mn21:5.5><span class=root>Evaṁ saṁsaṭṭho kira tvaṁ, phagguna, bhikkhunīhi saddhiṁ viharasī”ti? </span><br> <span class=sujato>Is that how close you’ve become with those nuns?” </span><br><p id=mn21:5.6><span class=root>“Evaṁ, bhante”ti. </span><br> <span class=sujato>“Yes, sir.” </span><br><p id=mn21:5.7><span class=root>“Nanu tvaṁ, phagguna, kulaputto saddhā agārasmā anagāriyaṁ pabbajito”ti? </span><br> <span class=sujato>“Phagguna, are you not a gentleman who has gone forth out of faith from the lay life to homelessness?” </span><br><p id=mn21:5.8><span class=root>“Evaṁ, bhante”ti. </span><br> <span class=sujato>“Yes, sir.” </span><br><p id=mn21:6.1><span class=root>“Na kho te etaṁ, phagguna, patirūpaṁ kulaputtassa saddhā agārasmā anagāriyaṁ pabbajitassa, yaṁ tvaṁ bhikkhunīhi saddhiṁ ativelaṁ saṁsaṭṭho vihareyyāsi. </span><br> <span class=sujato>“As such, it’s not appropriate for you to mix so closely with those nuns. </span><br><p id=mn21:6.2><span class=root>Tasmātiha, phagguna, tava cepi koci sammukhā tāsaṁ bhikkhunīnaṁ avaṇṇaṁ bhāseyya, tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi. </span><br> <span class=sujato>So if anyone criticizes those nuns in your presence, you should give up any desires or thoughts of domestic life. </span><br><p id=mn21:6.3><span class=root>Tatrāpi te, phagguna, evaṁ sikkhitabbaṁ: </span><br> <span class=sujato>If that happens, you should train like this: </span><br><p id=mn21:6.4><span class=root>‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti. </span><br> <span class=sujato>‘My mind will not degenerate. I will blurt out no bad words. I will remain full of sympathy, with a heart of love and no secret hate.’ </span><br><p id=mn21:6.5><span class=root>Evañhi te, phagguna, sikkhitabbaṁ. </span><br> <span class=sujato>That’s how you should train. </span><br><p id=mn21:6.6><span class=root>Tasmātiha, phagguna, tava cepi koci sammukhā tāsaṁ bhikkhunīnaṁ pāṇinā pahāraṁ dadeyya, leḍḍunā pahāraṁ dadeyya, daṇḍena pahāraṁ dadeyya, satthena pahāraṁ dadeyya. Tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi. </span><br> <span class=sujato>So even if someone strikes those nuns with fists, stones, rods, and swords in your presence, you should give up any desires or thoughts of domestic life. </span><br><p id=mn21:6.7><span class=root>Tatrāpi te, phagguna, evaṁ sikkhitabbaṁ </span><br> <span class=sujato>If that happens, you should train like this: </span><br><p id=mn21:6.8><span class=root>‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti. </span><br> <span class=sujato>‘My mind will not degenerate. I will blurt out no bad words. I will remain full of sympathy, with a heart of love and no secret hate.’ </span><br><p id=mn21:6.9><span class=root>Evañhi te, phagguna, sikkhitabbaṁ. </span><br> <span class=sujato>That’s how you should train. </span><br><p id=mn21:6.10><span class=root>Tasmātiha, phagguna, tava cepi koci sammukhā avaṇṇaṁ bhāseyya, tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi. </span><br> <span class=sujato>So if anyone criticizes you in your presence, you should give up any desires or thoughts of domestic life. </span><br><p id=mn21:6.11><span class=root>Tatrāpi te, phagguna, evaṁ sikkhitabbaṁ ‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti. </span><br> <span class=sujato>If that happens, you should train like this: ‘My mind will not degenerate. I will blurt out no bad words. I will remain full of sympathy, with a heart of love and no secret hate.’ </span><br><p id=mn21:6.12><span class=root>Evañhi te, phagguna, sikkhitabbaṁ. </span><br> <span class=sujato>That’s how you should train. </span><br><p id=mn21:6.13><span class=root>Tasmātiha, phagguna, tava cepi koci pāṇinā pahāraṁ dadeyya, leḍḍunā pahāraṁ dadeyya, daṇḍena pahāraṁ dadeyya, satthena pahāraṁ dadeyya, tatrāpi tvaṁ, phagguna, ye gehasitā chandā ye gehasitā vitakkā te pajaheyyāsi. </span><br> <span class=sujato>So Phagguna, even if someone strikes you with fists, stones, rods, and swords, you should give up any desires or thoughts of domestic life. </span><br><p id=mn21:6.14><span class=root>Tatrāpi te, phagguna, evaṁ sikkhitabbaṁ ‘na ceva me cittaṁ vipariṇataṁ bhavissati, na ca pāpikaṁ vācaṁ nicchāressāmi, hitānukampī ca viharissāmi mettacitto, na dosantaro’ti. </span><br> <span class=sujato>If that happens, you should train like this: ‘My mind will not degenerate. I will blurt out no bad words. I will remain full of sympathy, with a heart of love and no secret hate.’ </span><br><p id=mn21:6.15><span class=root>Evañhi te, phagguna, sikkhitabban”ti. </span><br> <span class=sujato>That’s how you should train.” </span><br><p id=mn21:7.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha said to the mendicants: </span><br><p id=mn21:7.2><span class=root>“ārādhayiṁsu vata me, bhikkhave, bhikkhū ekaṁ samayaṁ cittaṁ. </span><br> <span class=sujato>“Mendicants, I used to be satisfied with the mendicants. </span><br><p id=mn21:7.3><span class=root>Idhāhaṁ, bhikkhave, bhikkhū āmantesiṁ—</span><br> <span class=sujato>Once, I addressed them: </span><br><p id=mn21:7.4><span class=root>ahaṁ kho, bhikkhave, ekāsanabhojanaṁ bhuñjāmi. </span><br> <span class=sujato>‘I eat my food in one sitting per day. </span><br><p id=mn21:7.5><span class=root>Ekāsanabhojanaṁ kho ahaṁ, bhikkhave, bhuñjamāno appābādhatañca sañjānāmi appātaṅkatañca lahuṭṭhānañca balañca phāsuvihārañca. </span><br> <span class=sujato>Doing so, I find that I’m healthy and well, nimble, strong, and living comfortably. </span><br><p id=mn21:7.6><span class=root>Etha tumhepi, bhikkhave, ekāsanabhojanaṁ bhuñjatha. </span><br> <span class=sujato>You too should eat your food in one sitting per day. </span><br><p id=mn21:7.7><span class=root>Ekāsanabhojanaṁ kho, bhikkhave, tumhepi bhuñjamānā appābādhatañca sañjānissatha appātaṅkatañca lahuṭṭhānañca balañca phāsuvihārañcāti. </span><br> <span class=sujato>Doing so, you’ll find that you’re healthy and well, nimble, strong, and living comfortably.’ </span><br><p id=mn21:7.8><span class=root>Na me, bhikkhave, tesu bhikkhūsu anusāsanī karaṇīyā ahosi; </span><br> <span class=sujato>I didn’t have to keep on instructing those mendicants; </span><br><p id=mn21:7.9><span class=root>satuppādakaraṇīyameva me, bhikkhave, tesu bhikkhūsu ahosi. </span><br> <span class=sujato>I just had to prompt their mindfulness. </span><br><p id=mn21:7.10><span class=root>Seyyathāpi, bhikkhave, subhūmiyaṁ catumahāpathe ājaññaratho yutto assa ṭhito odhastapatodo. </span><br> <span class=sujato>Suppose a chariot stood harnessed to thoroughbreds at a level crossroads, with a goad ready. </span><br><p id=mn21:7.11><span class=root>Tamenaṁ dakkho yoggācariyo assadammasārathi abhiruhitvā, vāmena hatthena rasmiyo gahetvā, dakkhiṇena hatthena patodaṁ gahetvā, yenicchakaṁ yadicchakaṁ sāreyyapi paccāsāreyyapi. </span><br> <span class=sujato>A deft horse trainer, a master charioteer, might mount the chariot, taking the reins in his right hand and goad in the left. He’d drive out and back wherever he wishes, whenever he wishes. </span><br><p id=mn21:7.12><span class=root>Evameva kho, bhikkhave, na me tesu bhikkhūsu anusāsanī karaṇīyā ahosi, </span><br> <span class=sujato>In the same way, I didn’t have to keep on instructing those mendicants; </span><br><p id=mn21:7.13><span class=root>satuppādakaraṇīyameva me, bhikkhave, tesu bhikkhūsu ahosi. </span><br> <span class=sujato>I just had to prompt their mindfulness. </span><br><p id=mn21:7.14><span class=root>Tasmātiha, bhikkhave, tumhepi akusalaṁ pajahatha, kusalesu dhammesu āyogaṁ karotha. </span><br> <span class=sujato>So, mendicants, you too should give up what’s unskillful and devote yourselves to skillful qualities. </span><br><p id=mn21:7.15><span class=root>Evañhi tumhepi imasmiṁ dhammavinaye vuddhiṁ virūḷhiṁ vepullaṁ āpajjissatha. </span><br> <span class=sujato>In this way you’ll achieve growth, improvement, and maturity in this teaching and training. </span><br><p id=mn21:8.1><span class=root>Seyyathāpi, bhikkhave, gāmassa vā nigamassa vā avidūre mahantaṁ sālavanaṁ. </span><br> <span class=sujato>Suppose that not far from a town or village there was a large grove of sal trees </span><br><p id=mn21:8.2><span class=root>Tañcassa eḷaṇḍehi sañchannaṁ. </span><br> <span class=sujato>that was choked with castor-oil weeds. </span><br><p id=mn21:8.3><span class=root>Tassa kocideva puriso uppajjeyya atthakāmo hitakāmo yogakkhemakāmo. </span><br> <span class=sujato>Then along comes a person who wants to help protect and nurture that grove. </span><br><p id=mn21:8.4><span class=root>So yā tā sālalaṭṭhiyo kuṭilā ojāpaharaṇiyo tā chetvā bahiddhā nīhareyya, antovanaṁ suvisodhitaṁ visodheyya. </span><br> <span class=sujato>They’d cut down the crooked sal saplings that were robbing the sap, and throw them out. They’d clean up the interior of the grove, </span><br><p id=mn21:8.5><span class=root>Yā pana tā sālalaṭṭhiyo ujukā sujātā tā sammā parihareyya. </span><br> <span class=sujato>and properly care for the straight, well-formed sal saplings. </span><br><p id=mn21:8.6><span class=root>Evañhetaṁ, bhikkhave, sālavanaṁ aparena samayena vuddhiṁ virūḷhiṁ vepullaṁ āpajjeyya. </span><br> <span class=sujato>In this way, in due course, that sal grove would grow, increase, and mature. </span><br><p id=mn21:8.7><span class=root>Evameva kho, bhikkhave, tumhepi akusalaṁ pajahatha, kusalesu dhammesu āyogaṁ karotha. </span><br> <span class=sujato>In the same way, mendicants, you too should give up what’s unskillful and devote yourselves to skillful qualities. </span><br><p id=mn21:8.8><span class=root>Evañhi tumhepi imasmiṁ dhammavinaye vuddhiṁ virūḷhiṁ vepullaṁ āpajjissatha. </span><br> <span class=sujato>In this way you’ll achieve growth, improvement, and maturity in this teaching and training. </span><br><p id=mn21:9.1><span class=root>Bhūtapubbaṁ, bhikkhave, imissāyeva sāvatthiyā vedehikā nāma gahapatānī ahosi. </span><br> <span class=sujato>Once upon a time, mendicants, right here in Sāvatthī there was a housewife named Vedehikā. </span><br><p id=mn21:9.2><span class=root>Vedehikāya, bhikkhave, gahapatāniyā evaṁ kalyāṇo kittisaddo abbhuggato: </span><br> <span class=sujato>She had this good reputation: </span><br><p id=mn21:9.3><span class=root>‘soratā vedehikā gahapatānī, nivātā vedehikā gahapatānī, upasantā vedehikā gahapatānī’ti. </span><br> <span class=sujato>‘The housewife Vedehikā is sweet, even-tempered, and calm.’ </span><br><p id=mn21:9.4><span class=root>Vedehikāya kho pana, bhikkhave, gahapatāniyā kāḷī nāma dāsī ahosi dakkhā analasā susaṁvihitakammantā. </span><br> <span class=sujato>Now, Vedehikā had a bonded maid named Kāḷī who was deft, tireless, and well-organized in her work. </span><br><p id=mn21:9.5><span class=root>Atha kho, bhikkhave, kāḷiyā dāsiyā etadahosi: </span><br> <span class=sujato>Then Kāḷī thought, </span><br><p id=mn21:9.6><span class=root>‘mayhaṁ kho ayyāya evaṁ kalyāṇo kittisaddo abbhuggato: </span><br> <span class=sujato>‘My mistress has a good reputation as being </span><br><p id=mn21:9.7><span class=root>“soratā vedehikā gahapatānī, nivātā vedehikā gahapatānī, upasantā vedehikā gahapatānī”ti. </span><br> <span class=sujato>sweet, even-tempered, and calm. </span><br><p id=mn21:9.8><span class=root>Kiṁ nu kho me ayyā santaṁyeva nu kho ajjhattaṁ kopaṁ na pātukaroti udāhu asantaṁ </span><br> <span class=sujato>But does she actually have anger in her and just not show it? Or does she have no anger? </span><br><p id=mn21:9.9><span class=root>udāhu mayhamevete kammantā susaṁvihitā yena me ayyā santaṁyeva ajjhattaṁ kopaṁ na pātukaroti, no asantaṁ? </span><br> <span class=sujato>Or is it just because my work is well-organized that she doesn’t show anger, even though she still has it inside? </span><br><p id=mn21:9.10><span class=root>Yannūnāhaṁ ayyaṁ vīmaṁseyyan’ti. </span><br> <span class=sujato>Why don’t I test my mistress?’ </span><br><p id=mn21:9.11><span class=root>Atha kho, bhikkhave, kāḷī dāsī divā uṭṭhāsi. </span><br> <span class=sujato>So Kāḷī got up during the day. </span><br><p id=mn21:9.12><span class=root>Atha kho, bhikkhave, vedehikā gahapatānī kāḷiṁ dāsiṁ etadavoca: </span><br> <span class=sujato>Vedehikā said to her, </span><br><p id=mn21:9.13><span class=root>‘he je kāḷī’ti. </span><br> <span class=sujato>‘Oi wench, Kāḷī!’ </span><br><p id=mn21:9.14><span class=root>‘Kiṁ, ayye’ti? </span><br> <span class=sujato>‘What is it, ma’am?’ </span><br><p id=mn21:9.15><span class=root>‘Kiṁ, je, divā uṭṭhāsī’ti? </span><br> <span class=sujato>‘You’re getting up in the day—what’s up with you, wench?’ </span><br><p id=mn21:9.16><span class=root>‘Na khvayye, kiñcī’ti. </span><br> <span class=sujato>‘Nothing, ma’am.’ </span><br><p id=mn21:9.17><span class=root>‘No vata re kiñci, pāpi dāsi, divā uṭṭhāsī’ti kupitā anattamanā bhākuṭiṁ akāsi. </span><br> <span class=sujato>‘Oh, so nothing’s up, you naughty maid, but you get up in the day!’ Angry and upset, she scowled. </span><br><p id=mn21:9.18><span class=root>Atha kho, bhikkhave, kāḷiyā dāsiyā etadahosi: </span><br> <span class=sujato>Then Kāḷī thought, </span><br><p id=mn21:9.19><span class=root>‘santaṁyeva kho me ayyā ajjhattaṁ kopaṁ na pātukaroti, no asantaṁ; </span><br> <span class=sujato>‘My mistress actually has anger in her and just doesn’t show it; it’s not that she has no anger. </span><br><p id=mn21:9.20><span class=root>mayhamevete kammantā susaṁvihitā, yena me ayyā santaṁyeva ajjhattaṁ kopaṁ na pātukaroti, no asantaṁ. </span><br> <span class=sujato>It’s just because my work is well-organized that she doesn’t show anger, even though she still has it inside. </span><br><p id=mn21:9.21><span class=root>Yannūnāhaṁ bhiyyoso mattāya ayyaṁ vīmaṁseyyan’ti. </span><br> <span class=sujato>Why don’t I test my mistress further?’ </span><br><p id=mn21:9.22><span class=root>Atha kho, bhikkhave, kāḷī dāsī divātaraṁyeva uṭṭhāsi. </span><br> <span class=sujato>So Kāḷī got up later in the day. </span><br><p id=mn21:9.23><span class=root>Atha kho, bhikkhave, vedehikā gahapatānī kāḷiṁ dāsiṁ etadavoca: </span><br> <span class=sujato>Vedehikā said to her, </span><br><p id=mn21:9.24><span class=root>‘he je kāḷī’ti. </span><br> <span class=sujato>‘Oi wench, Kāḷī!’ </span><br><p id=mn21:9.25><span class=root>‘Kiṁ, ayye’ti? </span><br> <span class=sujato>‘What is it, ma’am?’ </span><br><p id=mn21:9.26><span class=root>‘Kiṁ, je, divātaraṁ uṭṭhāsī’ti? </span><br> <span class=sujato>‘You’re getting up later in the day—what’s up with you, wench?’ </span><br><p id=mn21:9.27><span class=root>‘Na khvayye, kiñcī’ti. </span><br> <span class=sujato>‘Nothing, ma’am.’ </span><br><p id=mn21:9.28><span class=root>‘No vata re kiñci, pāpi dāsi, divātaraṁ uṭṭhāsī’ti kupitā anattamanā anattamanavācaṁ nicchāresi. </span><br> <span class=sujato>‘Oh, so nothing’s up, you naughty maid, but you get up later in the day!’ Angry and upset, she blurted out angry words. </span><br><p id=mn21:9.29><span class=root>Atha kho, bhikkhave, kāḷiyā dāsiyā etadahosi: </span><br> <span class=sujato>Then Kāḷī thought, </span><br><p id=mn21:9.30><span class=root>‘santaṁyeva kho me ayyā ajjhattaṁ kopaṁ na pātukaroti, no asantaṁ. </span><br> <span class=sujato>‘My mistress actually has anger in her and just doesn’t show it; it’s not that she has no anger. </span><br><p id=mn21:9.31><span class=root>Mayhamevete kammantā susaṁvihitā, yena me ayyā santaṁyeva ajjhattaṁ kopaṁ na pātukaroti, no asantaṁ. </span><br> <span class=sujato>It’s just because my work is well-organized that she doesn’t show anger, even though she still has it inside. </span><br><p id=mn21:9.32><span class=root>Yannūnāhaṁ bhiyyoso mattāya ayyaṁ vīmaṁseyyan’ti. </span><br> <span class=sujato>Why don’t I test my mistress further?’ </span><br><p id=mn21:9.33><span class=root>Atha kho, bhikkhave, kāḷī dāsī divātaraṁyeva uṭṭhāsi. </span><br> <span class=sujato>So Kāḷī got up even later in the day. </span><br><p id=mn21:9.34><span class=root>Atha kho, bhikkhave, vedehikā gahapatānī kāḷiṁ dāsiṁ etadavoca: </span><br> <span class=sujato>Vedehikā said to her, </span><br><p id=mn21:9.35><span class=root>‘he je kāḷī’ti. </span><br> <span class=sujato>‘Oi wench, Kāḷī!’ </span><br><p id=mn21:9.36><span class=root>‘Kiṁ, ayye’ti? </span><br> <span class=sujato>‘What is it, ma’am?’ </span><br><p id=mn21:9.37><span class=root>‘Kiṁ, je, divā uṭṭhāsī’ti? </span><br> <span class=sujato>‘You’re getting up even later in the day—what’s up with you, wench?’ </span><br><p id=mn21:9.38><span class=root>‘Na khvayye, kiñcī’ti. </span><br> <span class=sujato>‘Nothing, ma’am.’ </span><br><p id=mn21:9.39><span class=root>‘No vata re kiñci, pāpi dāsi, divā uṭṭhāsī’ti kupitā anattamanā aggaḷasūciṁ gahetvā sīse pahāraṁ adāsi, sīsaṁ vobhindi. </span><br> <span class=sujato>‘Oh, so nothing’s up, you naughty maid, but you get up even later in the day!’ Angry and upset, she grabbed a door-pin and hit Kāḷī on the head, cracking it open. </span><br><p id=mn21:9.40><span class=root>Atha kho, bhikkhave, kāḷī dāsī bhinnena sīsena lohitena galantena paṭivissakānaṁ ujjhāpesi: </span><br> <span class=sujato>Then Kāḷī, with blood pouring from her cracked skull, denounced her mistress to the neighbors, </span><br><p id=mn21:9.41><span class=root>‘passathayye, soratāya kammaṁ; </span><br> <span class=sujato>‘See, ladies, what the sweet one did! </span><br><p id=mn21:9.42><span class=root>passathayye, nivātāya kammaṁ, passathayye, upasantāya kammaṁ. </span><br> <span class=sujato>See what the even-tempered one did! See what the calm one did! </span><br><p id=mn21:9.43><span class=root>Kathañhi nāma ekadāsikāya divā uṭṭhāsīti kupitā anattamanā aggaḷasūciṁ gahetvā sīse pahāraṁ dassati, sīsaṁ vobhindissatī’ti. </span><br> <span class=sujato>How on earth can she grab a door-pin and hit her only maid on the head, cracking it open, just for getting up late?’ </span><br><p id=mn21:9.44><span class=root>Atha kho, bhikkhave, vedehikāya gahapatāniyā aparena samayena evaṁ pāpako kittisaddo abbhuggacchi: </span><br> <span class=sujato>Then after some time the housewife Vedehikā got this bad reputation: </span><br><p id=mn21:9.45><span class=root>‘caṇḍī vedehikā gahapatānī, anivātā vedehikā gahapatānī, anupasantā vedehikā gahapatānī’ti. </span><br> <span class=sujato>‘The housewife Vedehikā is fierce, ill-tempered, and not calm at all.’ </span><br><p id=mn21:10.1><span class=root>Evameva kho, bhikkhave, idhekacco bhikkhu tāvadeva soratasorato hoti nivātanivāto hoti upasantūpasanto hoti yāva na amanāpā vacanapathā phusanti. </span><br> <span class=sujato>In the same way, a mendicant may be the sweetest of the sweet, the most even-tempered of the even-tempered, the calmest of the calm, so long as they don’t encounter any disagreeable criticism. </span><br><p id=mn21:10.2><span class=root>Yato ca, bhikkhave, bhikkhuṁ amanāpā vacanapathā phusanti, atha bhikkhu ‘sorato’ti veditabbo, ‘nivāto’ti veditabbo, ‘upasanto’ti veditabbo. </span><br> <span class=sujato>But it’s when they encounter disagreeable criticism that you’ll know whether they’re really sweet, even-tempered, and calm. </span><br><p id=mn21:10.3><span class=root>Nāhaṁ taṁ, bhikkhave, bhikkhuṁ ‘suvaco’ti vadāmi yo cīvarapiṇḍapātasenāsanagilānappaccayabhesajjaparikkhārahetu suvaco hoti, sovacassataṁ āpajjati. </span><br> <span class=sujato>I don’t say that a mendicant is easy to admonish if they make themselves easy to admonish only for the sake of robes, almsfood, lodgings, and medicines and supplies for the sick. </span><br><p id=mn21:10.4><span class=root>Taṁ kissa hetu? </span><br> <span class=sujato>Why is that? </span><br><p id=mn21:10.5><span class=root>Tañhi so, bhikkhave, bhikkhu cīvarapiṇḍapātasenāsanagilānappaccayabhesajjaparikkhāraṁ alabhamāno na suvaco hoti, na sovacassataṁ āpajjati. </span><br> <span class=sujato>Because when they don’t get robes, almsfood, lodgings, and medicines and supplies for the sick, they’re no longer easy to admonish. </span><br><p id=mn21:10.6><span class=root>Yo ca kho, bhikkhave, bhikkhu dhammaṁyeva sakkaronto, dhammaṁ garuṁ karonto, dhammaṁ mānento, dhammaṁ pūjento, dhammaṁ apacāyamāno suvaco hoti, sovacassataṁ āpajjati, tamahaṁ ‘suvaco’ti vadāmi. </span><br> <span class=sujato>But when a mendicant is easy to admonish purely because they honor, respect, revere, worship, and venerate the teaching, then I say that they’re easy to admonish. </span><br><p id=mn21:10.7><span class=root>Tasmātiha, bhikkhave, ‘dhammaṁyeva sakkarontā, dhammaṁ garuṁ karontā, dhammaṁ mānentā, dhammaṁ pūjentā, dhammaṁ apacāyamānā suvacā bhavissāma, sovacassataṁ āpajjissāmā’ti. </span><br> <span class=sujato>So, mendicants, you should train yourselves: ‘We will be easy to admonish purely because we honor, respect, revere, worship, and venerate the teaching.’ </span><br><p id=mn21:10.8><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:11.1><span class=root>Pañcime, bhikkhave, vacanapathā yehi vo pare vadamānā vadeyyuṁ—</span><br> <span class=sujato>Mendicants, there are these five ways in which others might criticize you. </span><br><p id=mn21:11.2><span class=root>kālena vā akālena vā; </span><br> <span class=sujato>Their speech may be timely or untimely, </span><br><p id=mn21:11.3><span class=root>bhūtena vā abhūtena vā; </span><br> <span class=sujato>true or false, </span><br><p id=mn21:11.4><span class=root>saṇhena vā pharusena vā; </span><br> <span class=sujato>gentle or harsh, </span><br><p id=mn21:11.5><span class=root>atthasaṁhitena vā anatthasaṁhitena vā; </span><br> <span class=sujato>beneficial or harmful, </span><br><p id=mn21:11.6><span class=root>mettacittā vā dosantarā vā. </span><br> <span class=sujato>from a heart of love or from secret hate. </span><br><p id=mn21:11.7><span class=root>Kālena vā, bhikkhave, pare vadamānā vadeyyuṁ akālena vā; </span><br> <span class=sujato>When others criticize you, they may do so in any of these ways. </span><br><p id=mn21:11.8><span class=root>bhūtena vā, bhikkhave, pare vadamānā vadeyyuṁ abhūtena vā; </span><br><p id=mn21:11.9><span class=root>saṇhena vā, bhikkhave, pare vadamānā vadeyyuṁ pharusena vā; </span><br><p id=mn21:11.10><span class=root>atthasaṁhitena vā, bhikkhave, pare vadamānā vadeyyuṁ anatthasaṁhitena vā; </span><br><p id=mn21:11.11><span class=root>mettacittā vā, bhikkhave, pare vadamānā vadeyyuṁ dosantarā vā. </span><br><p id=mn21:11.12><span class=root>Tatrāpi vo, bhikkhave, evaṁ sikkhitabbaṁ: </span><br> <span class=sujato>If that happens, you should train like this: </span><br><p id=mn21:11.13><span class=root>‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma, hitānukampī ca viharissāma mettacittā, na dosantarā. </span><br> <span class=sujato>‘Our minds will not degenerate. We will blurt out no bad words. We will remain full of sympathy, with a heart of love and no secret hate. </span><br><p id=mn21:11.14><span class=root>Tañca puggalaṁ mettāsahagatena cetasā pharitvā viharissāma, tadārammaṇañca sabbāvantaṁ lokaṁ mettāsahagatena cittena vipulena mahaggatena appamāṇena averena abyābajjhena pharitvā viharissāmā’ti. </span><br> <span class=sujato>We will meditate spreading a heart of love to that person. And with them as a basis, we will meditate spreading a heart full of love to everyone in the world—abundant, expansive, limitless, free of enmity and ill will.’ </span><br><p id=mn21:11.15><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:12.1><span class=root>Seyyathāpi, bhikkhave, puriso āgaccheyya kudālapiṭakaṁ ādāya. </span><br> <span class=sujato>Suppose a person was to come along carrying a spade and basket </span><br><p id=mn21:12.2><span class=root>So evaṁ vadeyya: </span><br> <span class=sujato>and say, </span><br><p id=mn21:12.3><span class=root>‘ahaṁ imaṁ mahāpathaviṁ apathaviṁ karissāmī’ti. </span><br> <span class=sujato>‘I shall make this great earth be without earth!’ </span><br><p id=mn21:12.4><span class=root>So tatra tatra vikhaṇeyya, tatra tatra vikireyya, tatra tatra oṭṭhubheyya, tatra tatra omutteyya: </span><br> <span class=sujato>And they’d dig all over, scatter all over, spit all over, and urinate all over, saying, </span><br><p id=mn21:12.5><span class=root>‘apathavī bhavasi, apathavī bhavasī’ti. </span><br> <span class=sujato>‘Be without earth! Be without earth!’ </span><br><p id=mn21:12.6><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=mn21:12.7><span class=root>api nu so puriso imaṁ mahāpathaviṁ apathaviṁ kareyyā”ti? </span><br> <span class=sujato>Could that person make this great earth be without earth?” </span><br><p id=mn21:12.8><span class=root>“No hetaṁ, bhante”. </span><br> <span class=sujato>“No, sir. </span><br><p id=mn21:12.9><span class=root>“Taṁ kissa hetu”? </span><br> <span class=sujato>Why is that? </span><br><p id=mn21:12.10><span class=root>“Ayañhi, bhante, mahāpathavī gambhīrā appameyyā. </span><br> <span class=sujato>Because this great earth is deep and limitless. </span><br><p id=mn21:12.11><span class=root>Sā na sukarā apathavī kātuṁ; </span><br> <span class=sujato>It’s not easy to make it be without earth. </span><br><p id=mn21:12.12><span class=root>yāvadeva ca pana so puriso kilamathassa vighātassa bhāgī assā”ti. </span><br> <span class=sujato>That person will eventually get weary and frustrated.” </span><br><p id=mn21:13.1><span class=root>“Evameva kho, bhikkhave, pañcime vacanapathā yehi vo pare vadamānā vadeyyuṁ—</span><br> <span class=sujato>“In the same way, there are these five ways in which others might criticize you. </span><br><p id=mn21:13.2><span class=root>kālena vā akālena vā; </span><br> <span class=sujato>Their speech may be timely or untimely, </span><br><p id=mn21:13.3><span class=root>bhūtena vā abhūtena vā; </span><br> <span class=sujato>true or false, </span><br><p id=mn21:13.4><span class=root>saṇhena vā pharusena vā; </span><br> <span class=sujato>gentle or harsh, </span><br><p id=mn21:13.5><span class=root>atthasaṁhitena vā anatthasaṁhitena vā; </span><br> <span class=sujato>beneficial or harmful, </span><br><p id=mn21:13.6><span class=root>mettacittā vā dosantarā vā. </span><br> <span class=sujato>from a heart of love or from secret hate. </span><br><p id=mn21:13.7><span class=root>Kālena vā, bhikkhave, pare vadamānā vadeyyuṁ akālena vā; </span><br> <span class=sujato>When others criticize you, they may do so in any of these ways. </span><br><p id=mn21:13.8><span class=root>bhūtena vā bhikkhave, pare vadamānā vadeyyuṁ abhūtena vā; </span><br><p id=mn21:13.9><span class=root>saṇhena vā, bhikkhave, pare vadamānā vadeyyuṁ pharusena vā; </span><br><p id=mn21:13.10><span class=root>atthasaṁhitena vā, bhikkhave, pare vadamānā vadeyyuṁ anatthasaṁhitena vā; </span><br><p id=mn21:13.11><span class=root>mettacittā vā, bhikkhave, pare vadamānā vadeyyuṁ dosantarā vā. </span><br><p id=mn21:13.12><span class=root>Tatrāpi vo, bhikkhave, evaṁ sikkhitabbaṁ: </span><br> <span class=sujato>If that happens, you should train like this: </span><br><p id=mn21:13.13><span class=root>‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma, hitānukampī ca viharissāma mettacittā na dosantarā. </span><br> <span class=sujato>‘Our minds will not degenerate. We will blurt out no bad words. We will remain full of sympathy, with a heart of love and no secret hate. </span><br><p id=mn21:13.14><span class=root>Tañca puggalaṁ mettāsahagatena cetasā pharitvā viharissāma, tadārammaṇañca sabbāvantaṁ lokaṁ pathavisamena cetasā vipulena mahaggatena appamāṇena averena abyābajjhena pharitvā viharissāmā’ti. </span><br> <span class=sujato>We will meditate spreading a heart of love to that person. And with them as a basis, we will meditate spreading a heart like the earth to everyone in the world—abundant, expansive, limitless, free of enmity and ill will.’ </span><br><p id=mn21:13.15><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:14.1><span class=root>Seyyathāpi, bhikkhave, puriso āgaccheyya lākhaṁ vā haliddiṁ vā nīlaṁ vā mañjiṭṭhaṁ vā ādāya. </span><br> <span class=sujato>Suppose a person was to come along with dye such as red lac, turmeric, indigo, or rose madder, </span><br><p id=mn21:14.2><span class=root>So evaṁ vadeyya: </span><br> <span class=sujato>and say, </span><br><p id=mn21:14.3><span class=root>‘ahaṁ imasmiṁ ākāse rūpaṁ likhissāmi, rūpapātubhāvaṁ karissāmī’ti. </span><br> <span class=sujato>‘I shall draw pictures in space, making pictures appear there.’ </span><br><p id=mn21:14.4><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=mn21:14.5><span class=root>api nu so puriso imasmiṁ ākāse rūpaṁ likheyya, rūpapātubhāvaṁ kareyyā”ti? </span><br> <span class=sujato>Could that person draw pictures in space?” </span><br><p id=mn21:14.6><span class=root>“No hetaṁ, bhante”. </span><br> <span class=sujato>“No, sir. </span><br><p id=mn21:14.7><span class=root>“Taṁ kissa hetu”? </span><br> <span class=sujato>Why is that? </span><br><p id=mn21:14.8><span class=root>“Ayañhi, bhante, ākāso arūpī anidassano. </span><br> <span class=sujato>Because space has no form or appearance. </span><br><p id=mn21:14.9><span class=root>Tattha na sukaraṁ rūpaṁ likhituṁ, rūpapātubhāvaṁ kātuṁ; </span><br> <span class=sujato>It’s not easy to draw pictures there. </span><br><p id=mn21:14.10><span class=root>yāvadeva ca pana so puriso kilamathassa vighātassa bhāgī assā”ti. </span><br> <span class=sujato>That person will eventually get weary and frustrated.” </span><br><p id=mn21:15.1><span class=root>“Evameva kho, bhikkhave, pañcime vacanapathā yehi vo pare vadamānā vadeyyuṁ kālena vā akālena vā …pe… </span><br> <span class=sujato>“In the same way, if others criticize you in any of these five ways … you should train like this: </span><br><p id=mn21:15.2><span class=root>tadārammaṇañca sabbāvantaṁ lokaṁ ākāsasamena cetasā vipulena mahaggatena appamāṇena averena abyābajjhena pharitvā viharissāmā’ti. </span><br> <span class=sujato>‘… We will meditate spreading a heart of love to that person. And with them as a basis, we will meditate spreading a heart like space to everyone in the world—abundant, expansive, limitless, free of enmity and ill will.’ </span><br><p id=mn21:15.3><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:16.1><span class=root>Seyyathāpi, bhikkhave, puriso āgaccheyya ādittaṁ tiṇukkaṁ ādāya. </span><br> <span class=sujato>Suppose a person was to come along carrying a blazing grass torch, </span><br><p id=mn21:16.2><span class=root>So evaṁ vadeyya: </span><br> <span class=sujato>and say, </span><br><p id=mn21:16.3><span class=root>‘ahaṁ imāya ādittāya tiṇukkāya gaṅgaṁ nadiṁ santāpessāmi samparitāpessāmī’ti. </span><br> <span class=sujato>‘I shall burn and scorch the river Ganges with this blazing grass torch.’ </span><br><p id=mn21:16.4><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=mn21:16.5><span class=root>api nu so puriso ādittāya tiṇukkāya gaṅgaṁ nadiṁ santāpeyya samparitāpeyyā”ti? </span><br> <span class=sujato>Could that person burn and scorch the river Ganges with a blazing grass torch?” </span><br><p id=mn21:16.6><span class=root>“No hetaṁ, bhante”. </span><br> <span class=sujato>“No, sir. </span><br><p id=mn21:16.7><span class=root>“Taṁ kissa hetu”? </span><br> <span class=sujato>Why is that? </span><br><p id=mn21:16.8><span class=root>“Gaṅgā hi, bhante, nadī gambhīrā appameyyā. </span><br> <span class=sujato>Because the river Ganges is deep and limitless. </span><br><p id=mn21:16.9><span class=root>Sā na sukarā ādittāya tiṇukkāya santāpetuṁ samparitāpetuṁ; </span><br> <span class=sujato>It’s not easy to burn and scorch it with a blazing grass torch. </span><br><p id=mn21:16.10><span class=root>yāvadeva ca pana so puriso kilamathassa vighātassa bhāgī assā”ti. </span><br> <span class=sujato>That person will eventually get weary and frustrated.” </span><br><p id=mn21:17.1><span class=root>“Evameva kho, bhikkhave, pañcime vacanapathā yehi vo pare vadamānā vadeyyuṁ kālena vā akālena vā …pe… </span><br> <span class=sujato>“In the same way, if others criticize you in any of these five ways … you should train like this: </span><br><p id=mn21:17.2><span class=root>tadārammaṇañca sabbāvantaṁ lokaṁ gaṅgāsamena cetasā vipulena mahaggatena appamāṇena averena abyābajjhena pharitvā viharissāmā’ti. </span><br> <span class=sujato>‘… We will meditate spreading a heart of love to that person. And with them as a basis, we will meditate spreading a heart like the Ganges to everyone in the world—abundant, expansive, limitless, free of enmity and ill will.’ </span><br><p id=mn21:17.3><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:18.1><span class=root>Seyyathāpi, bhikkhave, biḷārabhastā madditā sumadditā suparimadditā, mudukā tūlinī chinnasassarā chinnabhabbharā. </span><br> <span class=sujato>Suppose there was a catskin bag that was rubbed, well-rubbed, very well-rubbed, soft, silky, rid of rustling and crackling. </span><br><p id=mn21:18.2><span class=root>Atha puriso āgaccheyya kaṭṭhaṁ vā kathalaṁ vā ādāya. </span><br> <span class=sujato>Then a person comes along carrying a stick or a stone, </span><br><p id=mn21:18.3><span class=root>So evaṁ vadeyya: </span><br> <span class=sujato>and says, </span><br><p id=mn21:18.4><span class=root>‘ahaṁ imaṁ biḷārabhastaṁ madditaṁ sumadditaṁ suparimadditaṁ, mudukaṁ tūliniṁ, chinnasassaraṁ chinnabhabbharaṁ kaṭṭhena vā kathalena vā sarasaraṁ karissāmi bharabharaṁ karissāmī’ti. </span><br> <span class=sujato>‘I shall make this soft catskin bag rustle and crackle with this stick or stone.’ </span><br><p id=mn21:18.5><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=mn21:18.6><span class=root>api nu so puriso amuṁ biḷārabhastaṁ madditaṁ sumadditaṁ suparimadditaṁ, mudukaṁ tūliniṁ, chinnasassaraṁ chinnabhabbharaṁ kaṭṭhena vā kathalena vā sarasaraṁ kareyya, bharabharaṁ kareyyā”ti? </span><br> <span class=sujato>Could that person make that soft catskin bag rustle and crackle with that stick or stone?” </span><br><p id=mn21:18.7><span class=root>“No hetaṁ, bhante”. </span><br> <span class=sujato>“No, sir. </span><br><p id=mn21:18.8><span class=root>“Taṁ kissa hetu”? </span><br> <span class=sujato>Why is that? </span><br><p id=mn21:18.9><span class=root>“Amu hi, bhante, biḷārabhastā madditā sumadditā suparimadditā, mudukā tūlinī, chinnasassarā chinnabhabbharā. </span><br> <span class=sujato>Because that catskin bag is rubbed, well-rubbed, very well-rubbed, soft, silky, rid of rustling and crackling. </span><br><p id=mn21:18.10><span class=root>Sā na sukarā kaṭṭhena vā kathalena vā sarasaraṁ kātuṁ bharabharaṁ kātuṁ; </span><br> <span class=sujato>It’s not easy to make it rustle or crackle with a stick or stone. </span><br><p id=mn21:18.11><span class=root>yāvadeva ca pana so puriso kilamathassa vighātassa bhāgī assā”ti. </span><br> <span class=sujato>That person will eventually get weary and frustrated.” </span><br><p id=mn21:19.1><span class=root>“Evameva kho, bhikkhave, pañcime vacanapathā yehi vo pare vadamānā vadeyyuṁ </span><br> <span class=sujato>“In the same way, there are these five ways in which others might criticize you. </span><br><p id=mn21:19.2><span class=root>kālena vā akālena vā; </span><br> <span class=sujato>Their speech may be timely or untimely, </span><br><p id=mn21:19.3><span class=root>bhūtena vā abhūtena vā; </span><br> <span class=sujato>true or false, </span><br><p id=mn21:19.4><span class=root>saṇhena vā pharusena vā; </span><br> <span class=sujato>gentle or harsh, </span><br><p id=mn21:19.5><span class=root>atthasaṁhitena vā anatthasaṁhitena vā; </span><br> <span class=sujato>beneficial or harmful, </span><br><p id=mn21:19.6><span class=root>mettacittā vā dosantarā vā. </span><br> <span class=sujato>from a heart of love or from secret hate. </span><br><p id=mn21:19.7><span class=root>Kālena vā, bhikkhave, pare vadamānā vadeyyuṁ akālena vā; </span><br> <span class=sujato>When others criticize you, they may do so in any of these ways. </span><br><p id=mn21:19.8><span class=root>bhūtena vā, bhikkhave, pare vadamānā vadeyyuṁ abhūtena vā; </span><br><p id=mn21:19.9><span class=root>saṇhena vā, bhikkhave, pare vadamānā vadeyyuṁ pharusena vā; </span><br><p id=mn21:19.10><span class=root>atthasaṁhitena vā, bhikkhave, pare vadamānā vadeyyuṁ anatthasaṁhitena vā; </span><br><p id=mn21:19.11><span class=root>mettacittā vā, bhikkhave, pare vadamānā vadeyyuṁ dosantarā vā. </span><br><p id=mn21:19.12><span class=root>Tatrāpi vo, bhikkhave, evaṁ sikkhitabbaṁ: </span><br> <span class=sujato>If that happens, you should train like this: </span><br><p id=mn21:19.13><span class=root>‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma hitānukampī ca viharissāma mettacittā na dosantarā. </span><br> <span class=sujato>‘Our minds will not degenerate. We will blurt out no bad words. We will remain full of sympathy, with a heart of love and no secret hate. </span><br><p id=mn21:19.14><span class=root>Tañca puggalaṁ mettāsahagatena cetasā pharitvā viharissāma, tadārammaṇañca sabbāvantaṁ lokaṁ biḷārabhastāsamena cetasā vipulena mahaggatena appamāṇena averena abyābajjhena pharitvā viharissāmā’ti. </span><br> <span class=sujato>We will meditate spreading a heart of love to that person. And with them as a basis, we will meditate spreading a heart like a catskin bag to everyone in the world—abundant, expansive, limitless, free of enmity and ill will.’ </span><br><p id=mn21:19.15><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:20.1><span class=root>Ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṁ, tatrāpi yo mano padūseyya, na me so tena sāsanakaro. </span><br> <span class=sujato>Even if low-down bandits were to sever you limb from limb with a two-handed saw, anyone who had a malevolent thought on that account would not be following my instructions. </span><br><p id=mn21:20.2><span class=root>Tatrāpi vo, bhikkhave, evaṁ sikkhitabbaṁ: </span><br> <span class=sujato>If that happens, you should train like this: </span><br><p id=mn21:20.3><span class=root>‘na ceva no cittaṁ vipariṇataṁ bhavissati, na ca pāpikaṁ vācaṁ nicchāressāma, hitānukampī ca viharissāma mettacittā na dosantarā. </span><br> <span class=sujato>‘Our minds will not degenerate. We will blurt out no bad words. We will remain full of sympathy, with a heart of love and no secret hate. </span><br><p id=mn21:20.4><span class=root>Tañca puggalaṁ mettāsahagatena cetasā pharitvā viharissāma tadārammaṇañca sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharissāmā’ti. </span><br> <span class=sujato>We will meditate spreading a heart of love to that person. And with them as a basis, we will meditate spreading a heart full of love to everyone in the world—abundant, expansive, limitless, free of enmity and ill will.’ </span><br><p id=mn21:20.5><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=mn21:21.1><span class=root>Imañca tumhe, bhikkhave, kakacūpamaṁ ovādaṁ abhikkhaṇaṁ manasi kareyyātha. </span><br> <span class=sujato>If you frequently reflect on this advice on the simile of the saw, </span><br><p id=mn21:21.2><span class=root>Passatha no tumhe, bhikkhave, taṁ vacanapathaṁ, aṇuṁ vā thūlaṁ vā, yaṁ tumhe nādhivāseyyāthā”ti? </span><br> <span class=sujato>do you see any criticism, large or small, that you could not endure?” </span><br><p id=mn21:21.3><span class=root>“No hetaṁ, bhante”. </span><br> <span class=sujato>“No, sir.” </span><br><p id=mn21:21.4><span class=root>“Tasmātiha, bhikkhave, imaṁ kakacūpamaṁ ovādaṁ abhikkhaṇaṁ manasikarotha. </span><br> <span class=sujato>“So, mendicants, you should frequently reflect on this advice on the simile of the saw. </span><br><p id=mn21:21.5><span class=root>Taṁ vo bhavissati dīgharattaṁ hitāya sukhāyā”ti. </span><br> <span class=sujato>This will be for your lasting welfare and happiness.” </span><br><p id=mn21:21.6><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn21:21.7><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn21:21.8><span class=root>Kakacūpamasuttaṁ niṭṭhitaṁ paṭhamaṁ. </span><br></main><footer class="container footer"><small><a href=/about>Contact info</a></small></footer>