<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0016.html>Deutsch</a> , <a href=/canon/ru/pli/ms/sutta/mn/mn0016.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0015.html>Previous</a><a href=/canon/en/pli/ms/sutta/mn/mn0017.html>Next</a></div><p><div class=verse-container id=mn16:0.1><span>Majjhima Nikāya 16 </span><span class="translation sujato">Middle Discourses 16 </span></div><p><div class=verse-container id=mn16:0.2><span class=big-bold>Cetokhilasutta </span><span class="translation sujato">Hard-heartedness </span></div><p><div class=verse-container id=mn16:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn16:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn16:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn16:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn16:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn16:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn16:2.1><span>“Yassa kassaci, bhikkhave, bhikkhuno pañca cetokhilā appahīnā, pañca cetasovinibandhā asamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—netaṁ ṭhānaṁ vijjati. </span><span class="translation sujato">“Mendicants, when a mendicant has not given up five kinds of hard-heartedness and severed five shackles of the heart, it’s not possible for them to achieve growth, improvement, or maturity in this teaching and training. </span></div><p><div class=verse-container id=mn16:3.1><span>Katamāssa pañca cetokhilā appahīnā honti? </span><span class="translation sujato">What are the five kinds of hard-heartedness they haven’t given up? </span></div><p><div class=verse-container id=mn16:3.2><span>Idha, bhikkhave, bhikkhu satthari kaṅkhati vicikicchati nādhimuccati na sampasīdati. </span><span class="translation sujato">Firstly, a mendicant has doubts about the Teacher. They’re uncertain, undecided, and lacking confidence. </span></div><p><div class=verse-container id=mn16:3.3><span>Yo so, bhikkhave, bhikkhu satthari kaṅkhati vicikicchati nādhimuccati na sampasīdati tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=mn16:3.4><span>Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetokhilo appahīno hoti. </span><span class="translation sujato">This is the first kind of hard-heartedness they haven’t given up. </span></div><p><div class=verse-container id=mn16:4.1><span>Puna caparaṁ, bhikkhave, bhikkhu dhamme kaṅkhati vicikicchati nādhimuccati na sampasīdati …pe… </span><span class="translation sujato">Furthermore, a mendicant has doubts about the teaching … </span></div><p><div class=verse-container id=mn16:4.2><span>evamassāyaṁ dutiyo cetokhilo appahīno hoti. </span><span class="translation sujato">This is the second kind of hard-heartedness. </span></div><p><div class=verse-container id=mn16:5.1><span>Puna caparaṁ, bhikkhave, bhikkhu saṅghe kaṅkhati vicikicchati nādhimuccati na sampasīdati …pe… </span><span class="translation sujato">They have doubts about the Saṅgha … </span></div><p><div class=verse-container id=mn16:5.2><span>evamassāyaṁ tatiyo cetokhilo appahīno hoti. </span><span class="translation sujato">This is the third kind of hard-heartedness. </span></div><p><div class=verse-container id=mn16:6.1><span>Puna caparaṁ, bhikkhave, bhikkhu sikkhāya kaṅkhati vicikicchati nādhimuccati na sampasīdati. </span><span class="translation sujato">They have doubts about the training … </span></div><p><div class=verse-container id=mn16:6.2><span>Yo so, bhikkhave, bhikkhu sikkhāya kaṅkhati vicikicchati nādhimuccati na sampasīdati, tassa cittaṁ na namati ātappāya anuyogāya sātaccāya padhānāya. </span></div><p><div class=verse-container id=mn16:6.3><span>Yassa cittaṁ na namati ātappāya anuyogāya sātaccāya padhānāya, evamassāyaṁ catuttho cetokhilo appahīno hoti. </span><span class="translation sujato">This is the fourth kind of hard-heartedness. </span></div><p><div class=verse-container id=mn16:7.1><span>Puna caparaṁ, bhikkhave, bhikkhu sabrahmacārīsu kupito hoti anattamano āhatacitto khilajāto. </span><span class="translation sujato">Furthermore, a mendicant is angry and upset with their spiritual companions, resentful and closed off. </span></div><p><div class=verse-container id=mn16:7.2><span>Yo so, bhikkhave, bhikkhu sabrahmacārīsu kupito hoti anattamano āhatacitto khilajāto, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=mn16:7.3><span>Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetokhilo appahīno hoti. </span><span class="translation sujato">This is the fifth kind of hard-heartedness they haven’t given up. </span></div><p><div class=verse-container id=mn16:7.4><span>Imāssa pañca cetokhilā appahīnā honti. </span><span class="translation sujato">These are the five kinds of hard-heartedness they haven’t given up. </span></div><p><div class=verse-container id=mn16:8.1><span>Katamāssa pañca cetasovinibandhā asamucchinnā honti? </span><span class="translation sujato">What are the five shackles of the heart they haven’t severed? </span></div><p><div class=verse-container id=mn16:8.2><span>Idha, bhikkhave, bhikkhu kāme avītarāgo hoti avigatacchando avigatapemo avigatapipāso avigatapariḷāho avigatataṇho. </span><span class="translation sujato">Firstly, a mendicant isn’t free of greed, desire, fondness, thirst, passion, and craving for sensual pleasures. </span></div><p><div class=verse-container id=mn16:8.3><span>Yo so, bhikkhave, bhikkhu kāme avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=mn16:8.4><span>Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetasovinibandho asamucchinno hoti. </span><span class="translation sujato">This is the first shackle of the heart they haven’t severed. </span></div><p><div class=verse-container id=mn16:9.1><span>Puna caparaṁ, bhikkhave, bhikkhu kāye avītarāgo hoti …pe… </span><span class="translation sujato">Furthermore, a mendicant isn’t free of greed for the body … </span></div><p><div class=verse-container id=mn16:9.2><span>evamassāyaṁ dutiyo cetasovinibandho asamucchinno hoti. </span><span class="translation sujato">This is the second shackle of the heart. </span></div><p><div class=verse-container id=mn16:10.1><span>Puna caparaṁ, bhikkhave, bhikkhu rūpe avītarāgo hoti …pe… </span><span class="translation sujato">Furthermore, a mendicant isn’t free of greed for form … </span></div><p><div class=verse-container id=mn16:10.2><span>evamassāyaṁ tatiyo cetasovinibandho asamucchinno hoti. </span><span class="translation sujato">This is the third shackle of the heart. </span></div><p><div class=verse-container id=mn16:11.1><span>Puna caparaṁ, bhikkhave, bhikkhu yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati. </span><span class="translation sujato">They eat as much as they like until their belly is full, then indulge in the pleasures of sleeping, lying down, and drowsing … </span></div><p><div class=verse-container id=mn16:11.2><span>Yo so, bhikkhave, bhikkhu yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati, tassa cittaṁ na namati ātappāya anuyogāya sātaccāya padhānāya. </span></div><p><div class=verse-container id=mn16:11.3><span>Yassa cittaṁ na namati ātappāya anuyogāya sātaccāya padhānāya, evamassāyaṁ catuttho cetasovinibandho asamucchinno hoti. </span><span class="translation sujato">This is the fourth heart shackle. </span></div><p><div class=verse-container id=mn16:12.1><span>Puna caparaṁ, bhikkhave, bhikkhu aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><span class="translation sujato">They lead the spiritual life hoping to be reborn in one of the orders of gods, thinking: ‘By this precept or observance or fervent austerity or spiritual life, may I become one of the gods!’ </span></div><p><div class=verse-container id=mn16:12.2><span>Yo so, bhikkhave, bhikkhu aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=mn16:12.3><span>Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetasovinibandho asamucchinno hoti. </span><span class="translation sujato">This is the fifth shackle of the heart they haven’t severed. </span></div><p><div class=verse-container id=mn16:12.4><span>Imāssa pañca cetasovinibandhā asamucchinnā honti. </span><span class="translation sujato">These are the five shackles of the heart they haven’t severed. </span></div><p><div class=verse-container id=mn16:13.1><span>Yassa kassaci, bhikkhave, bhikkhuno ime pañca cetokhilā appahīnā, ime pañca cetasovinibandhā asamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—netaṁ ṭhānaṁ vijjati. </span><span class="translation sujato">When a mendicant has not given up these five kinds of hard-heartedness and severed these five shackles of the heart, it’s not possible for them to achieve growth, improvement, or maturity in this teaching and training. </span></div><p><div class=verse-container id=mn16:14.1><span>Yassa kassaci, bhikkhave, bhikkhuno pañca cetokhilā pahīnā, pañca cetasovinibandhā susamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—ṭhānametaṁ vijjati. </span><span class="translation sujato">When a mendicant has given up these five kinds of hard-heartedness and severed these five shackles of the heart, it is possible for them to achieve growth, improvement, and maturity in this teaching and training. </span></div><p><div class=verse-container id=mn16:15.1><span>Katamāssa pañca cetokhilā pahīnā honti? </span><span class="translation sujato">What are the five kinds of hard-heartedness they’ve given up? </span></div><p><div class=verse-container id=mn16:15.2><span>Idha, bhikkhave, bhikkhu satthari na kaṅkhati na vicikicchati adhimuccati sampasīdati. </span><span class="translation sujato">Firstly, a mendicant has no doubts about the Teacher. They’re not uncertain, undecided, or lacking confidence. </span></div><p><div class=verse-container id=mn16:15.3><span>Yo so, bhikkhave, bhikkhu satthari na kaṅkhati na vicikicchati adhimuccati sampasīdati, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=mn16:15.4><span>Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetokhilo pahīno hoti. </span><span class="translation sujato">This is the first kind of hard-heartedness they’ve given up. </span></div><p><div class=verse-container id=mn16:16.1><span>Puna caparaṁ, bhikkhave, bhikkhu dhamme na kaṅkhati na vicikicchati adhimuccati sampasīdati …pe… </span><span class="translation sujato">Furthermore, a mendicant has no doubts about the teaching … </span></div><p><div class=verse-container id=mn16:16.2><span>evamassāyaṁ dutiyo cetokhilo pahīno hoti. </span></div><p><div class=verse-container id=mn16:17.1><span>Puna caparaṁ, bhikkhave, bhikkhu saṅghe na kaṅkhati na vicikicchati adhimuccati sampasīdati …pe… </span><span class="translation sujato">They have no doubts about the Saṅgha … </span></div><p><div class=verse-container id=mn16:17.2><span>evamassāyaṁ tatiyo cetokhilo pahīno hoti. </span></div><p><div class=verse-container id=mn16:18.1><span>Puna caparaṁ, bhikkhave, bhikkhu sikkhāya na kaṅkhati na vicikicchati adhimuccati sampasīdati …pe… </span><span class="translation sujato">They have no doubts about the training … </span></div><p><div class=verse-container id=mn16:18.2><span>evamassāyaṁ catuttho cetokhilo pahīno hoti. </span></div><p><div class=verse-container id=mn16:19.1><span>Puna caparaṁ, bhikkhave, bhikkhu sabrahmacārīsu na kupito hoti na anattamano anāhatacitto akhilajāto. </span><span class="translation sujato">They’re not angry and upset with their spiritual companions, not resentful or closed off. </span></div><p><div class=verse-container id=mn16:19.2><span>Yo so, bhikkhave, bhikkhu sabrahmacārīsu na kupito hoti na anattamano anāhatacitto akhilajāto, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=mn16:19.3><span>Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetokhilo pahīno hoti. </span><span class="translation sujato">This is the fifth kind of hard-heartedness they’ve given up. </span></div><p><div class=verse-container id=mn16:19.4><span>Imāssa pañca cetokhilā pahīnā honti. </span><span class="translation sujato">These are the five kinds of hard-heartedness they’ve given up. </span></div><p><div class=verse-container id=mn16:20.1><span>Katamāssa pañca cetasovinibandhā susamucchinnā honti? </span><span class="translation sujato">What are the five shackles of the heart they’ve severed? </span></div><p><div class=verse-container id=mn16:20.2><span>Idha, bhikkhave, bhikkhu kāme vītarāgo hoti vigatacchando vigatapemo vigatapipāso vigatapariḷāho vigatataṇho. </span><span class="translation sujato">Firstly, a mendicant is rid of greed, desire, fondness, thirst, passion, and craving for sensual pleasures. </span></div><p><div class=verse-container id=mn16:20.3><span>Yo so, bhikkhave, bhikkhu kāme vītarāgo hoti vigatacchando vigatapemo vigatapipāso vigatapariḷāho vigatataṇho, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=mn16:20.4><span>Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetasovinibandho susamucchinno hoti. </span><span class="translation sujato">This is the first shackle of the heart they’ve severed. </span></div><p><div class=verse-container id=mn16:21.1><span>Puna caparaṁ, bhikkhave, bhikkhu kāye vītarāgo hoti …pe… </span><span class="translation sujato">Furthermore, a mendicant is rid of greed for the body … </span></div><p><div class=verse-container id=mn16:22.1><span>rūpe vītarāgo hoti …pe… </span><span class="translation sujato">They’re rid of greed for form … </span></div><p><div class=verse-container id=mn16:23.1><span>na yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati. </span><span class="translation sujato">They don’t eat as much as they like until their belly is full, then indulge in the pleasures of sleeping, lying down, and drowsing … </span></div><p><div class=verse-container id=mn16:23.2><span>Yo so, bhikkhave, bhikkhu na yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati, tassa cittaṁ namati ātappāya anuyogāya sātaccāya padhānāya. </span></div><p><div class=verse-container id=mn16:23.3><span>Yassa cittaṁ namati ātappāya anuyogāya sātaccāya padhānāya, evamassāyaṁ catuttho cetasovinibandho susamucchinno hoti. </span></div><p><div class=verse-container id=mn16:24.1><span>Puna caparaṁ, bhikkhave, bhikkhu na aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><span class="translation sujato">They don’t lead the spiritual life hoping to be reborn in one of the orders of gods, thinking: ‘By this precept or observance or fervent austerity or spiritual life, may I become one of the gods!’ </span></div><p><div class=verse-container id=mn16:24.2><span>Yo so, bhikkhave, bhikkhu na aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=mn16:24.3><span>Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetasovinibandho susamucchinno hoti. </span><span class="translation sujato">This is the fifth shackle of the heart they’ve severed. </span></div><p><div class=verse-container id=mn16:24.4><span>Imāssa pañca cetasovinibandhā susamucchinnā honti. </span><span class="translation sujato">These are the five shackles of the heart they’ve severed. </span></div><p><div class=verse-container id=mn16:25.1><span>Yassa kassaci, bhikkhave, bhikkhuno ime pañca cetokhilā pahīnā, ime pañca cetasovinibandhā susamucchinnā, so vatimasmiṁ dhammavinaye vuddhiṁ virūḷhiṁ vepullaṁ āpajjissatīti—ṭhānametaṁ vijjati. </span><span class="translation sujato">When a mendicant has given up these five kinds of hard-heartedness and severed these five shackles of the heart, it is possible for them to achieve growth, improvement, or maturity in this teaching and training. </span></div><p><div class=verse-container id=mn16:26.1><span>So chandasamādhipadhānasaṅkhārasamannāgataṁ iddhipādaṁ bhāveti, </span><span class="translation sujato">They develop the basis of psychic power that has immersion due to enthusiasm, and active effort … </span></div><p><div class=verse-container id=mn16:26.2><span>vīriyasamādhipadhānasaṅkhārasamannāgataṁ iddhipādaṁ bhāveti, </span><span class="translation sujato">the basis of psychic power that has immersion due to energy, and active effort … </span></div><p><div class=verse-container id=mn16:26.3><span>cittasamādhipadhānasaṅkhārasamannāgataṁ iddhipādaṁ bhāveti, </span><span class="translation sujato">the basis of psychic power that has immersion due to mental development, and active effort … </span></div><p><div class=verse-container id=mn16:26.4><span>vīmaṁsāsamādhipadhānasaṅkhārasamannāgataṁ iddhipādaṁ bhāveti, ussoḷhīyeva pañcamī. </span><span class="translation sujato">the basis of psychic power that has immersion due to inquiry, and active effort. And the fifth is sheer vigor. </span></div><p><div class=verse-container id=mn16:27.1><span>Sa kho so, bhikkhave, evaṁ ussoḷhipannarasaṅgasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāya. </span><span class="translation sujato">A mendicant who possesses these fifteen factors, including vigor, is capable of breaking out, becoming awakened, and reaching the supreme sanctuary from the yoke. </span></div><p><div class=verse-container id=mn16:27.2><span>Seyyathāpi, bhikkhave, kukkuṭiyā aṇḍāni aṭṭha vā dasa vā dvādasa vā. </span><span class="translation sujato">Suppose there was a chicken with eight or ten or twelve eggs. </span></div><p><div class=verse-container id=mn16:27.3><span>Tānassu kukkuṭiyā sammā adhisayitāni sammā pariseditāni sammā paribhāvitāni. </span><span class="translation sujato">And she properly sat on them to keep them warm and incubated. </span></div><p><div class=verse-container id=mn16:27.4><span>Kiñcāpi tassā kukkuṭiyā na evaṁ icchā uppajjeyya: </span><span class="translation sujato">Even if that chicken doesn’t wish: </span></div><p><div class=verse-container id=mn16:27.5><span>‘aho vatime kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjeyyun’ti. </span><span class="translation sujato">‘If only my chicks could break out of the eggshell with their claws and beak and hatch safely!’ </span></div><p><div class=verse-container id=mn16:27.6><span>Atha kho bhabbāva te kukkuṭapotakā pādanakhasikhāya vā mukhatuṇḍakena vā aṇḍakosaṁ padāletvā sotthinā abhinibbhijjituṁ. </span><span class="translation sujato">Still they can break out and hatch safely. </span></div><p><div class=verse-container id=mn16:27.7><span>Evameva kho, bhikkhave, evaṁ ussoḷhipannarasaṅgasamannāgato bhikkhu bhabbo abhinibbidāya, bhabbo sambodhāya, bhabbo anuttarassa yogakkhemassa adhigamāyā”ti. </span><span class="translation sujato">In the same way, a mendicant who possesses these fifteen factors, including vigor, is capable of breaking out, becoming awakened, and reaching the supreme sanctuary from the yoke.” </span></div><p><div class=verse-container id=mn16:27.8><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn16:27.9><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn16:27.10><span>Cetokhilasuttaṁ niṭṭhitaṁ chaṭṭhaṁ. </span></div><div class=flex-between><a href=/canon/en/pli/ms/sutta/mn/mn0015.html>Previous</a><a href=/canon/en/pli/ms/sutta/mn/mn0017.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>