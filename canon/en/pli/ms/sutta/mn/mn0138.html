<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/lt/pli/ms/sutta/mn/mn0138.html>Lietuvių kalba</a> , <a href=/canon/ru/pli/ms/sutta/mn/mn0138.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0137.html>Previous</a><a href=/canon/en/pli/ms/sutta/mn/mn0139.html>Next</a></div><p><div class=verse-container id=mn138:0.1><span>Majjhima Nikāya 138 </span><span class="translation sujato">Middle Discourses 138 </span></div><p><div class=verse-container id=mn138:0.2><span class=big-bold>Uddesavibhaṅgasutta </span><span class="translation sujato">A Summary Recital and its Analysis </span></div><p><div class=verse-container id=mn138:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn138:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn138:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn138:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn138:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn138:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn138:2.1><span>“uddesavibhaṅgaṁ vo, bhikkhave, desessāmi. </span><span class="translation sujato">“Mendicants, I shall teach you a summary recital and its analysis. </span></div><p><div class=verse-container id=mn138:2.2><span>Taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=mn138:2.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn138:2.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn138:3.1><span>“Tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><span class="translation sujato">“A mendicant should thoroughly examine such that for the examiner, if consciousness were not scattered and diffused externally, nor stuck internally, it would not be anxious because of grasping. </span></div><p><div class=verse-container id=mn138:3.2><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti. </span><span class="translation sujato">When this is the case, there is no coming to be of the origin of suffering—of rebirth, old age, and death in the future.” </span></div><p><div class=verse-container id=mn138:4.1><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn138:4.2><span>Idaṁ vatvāna sugato uṭṭhāyāsanā vihāraṁ pāvisi. </span><span class="translation sujato">When he had spoken, the Holy One got up from his seat and entered his dwelling. </span></div><p><div class=verse-container id=mn138:5.1><span>Atha kho tesaṁ bhikkhūnaṁ, acirapakkantassa bhagavato, etadahosi: </span><span class="translation sujato">Soon after the Buddha left, those mendicants considered, </span></div><p><div class=verse-container id=mn138:5.2><span>“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">“The Buddha gave this brief summary recital, then entered his dwelling without explaining the meaning in detail. </span></div><p><div class=verse-container id=mn138:5.3><span>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span></div><p><div class=verse-container id=mn138:5.4><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span></div><p><div class=verse-container id=mn138:5.5><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><span class="translation sujato">Who can explain in detail the meaning of this brief summary recital given by the Buddha?” </span></div><p><div class=verse-container id=mn138:5.6><span>Atha kho tesaṁ bhikkhūnaṁ etadahosi: </span><span class="translation sujato">Then those mendicants thought, </span></div><p><div class=verse-container id=mn138:5.7><span>“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ; </span><span class="translation sujato">“This Venerable Mahākaccāna is praised by the Buddha and esteemed by his sensible spiritual companions. </span></div><p><div class=verse-container id=mn138:5.8><span>pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sujato">He is capable of explaining in detail the meaning of this brief summary recital given by the Buddha. </span></div><p><div class=verse-container id=mn138:5.9><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti. </span><span class="translation sujato">Let’s go to him, and ask him about this matter.” </span></div><p><div class=verse-container id=mn138:6.1><span>Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu. </span><span class="translation sujato">Then those mendicants went to Mahākaccāna, and exchanged greetings with him. </span></div><p><div class=verse-container id=mn138:6.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ: </span><span class="translation sujato">When the greetings and polite conversation were over, they sat down to one side. They told him what had happened, and said, </span></div><p><div class=verse-container id=mn138:6.3><span>“Idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn138:6.4><span>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span></div><p><div class=verse-container id=mn138:6.5><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span></div><p><div class=verse-container id=mn138:6.6><span>Tesaṁ no, āvuso kaccāna, amhākaṁ, acirapakkantassa bhagavato, etadahosi: </span></div><p><div class=verse-container id=mn138:6.7><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn138:6.8><span>“tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya. </span></div><p><div class=verse-container id=mn138:6.9><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī”ti. </span></div><p><div class=verse-container id=mn138:6.10><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti. </span></div><p><div class=verse-container id=mn138:6.11><span>Tesaṁ no, āvuso kaccāna, amhākaṁ etadahosi: </span></div><p><div class=verse-container id=mn138:6.12><span>‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ. </span></div><p><div class=verse-container id=mn138:6.13><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=mn138:6.14><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti—</span></div><p><div class=verse-container id=mn138:6.15><span>vibhajatāyasmā mahākaccāno”ti. </span><span class="translation sujato">“May Venerable Mahākaccāna please explain this.” </span></div><p><div class=verse-container id=mn138:7.1><span>“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya, </span><span class="translation sujato">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves. </span></div><p><div class=verse-container id=mn138:7.2><span>evaṁ sampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha. </span><span class="translation sujato">Such is the consequence for the venerables. Though you were face to face with the Buddha, you overlooked him, imagining that you should ask me about this matter. </span></div><p><div class=verse-container id=mn138:7.3><span>So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sujato">For he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One. </span></div><p><div class=verse-container id=mn138:7.4><span>So ceva panetassa kālo ahosi yaṁ bhagavantaṁyeva etamatthaṁ paṭipuccheyyātha; </span><span class="translation sujato">That was the time to approach the Buddha and ask about this matter. </span></div><p><div class=verse-container id=mn138:7.5><span>yathā vo bhagavā byākareyya tathā naṁ dhāreyyāthā”ti. </span><span class="translation sujato">You should have remembered it in line with the Buddha’s answer.” </span></div><p><div class=verse-container id=mn138:8.1><span>“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sujato">“Certainly he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One. </span></div><p><div class=verse-container id=mn138:8.2><span>So ceva panetassa kālo ahosi yaṁ bhagavantaṁyeva etamatthaṁ paṭipuccheyyāma; </span><span class="translation sujato">That was the time to approach the Buddha and ask about this matter. </span></div><p><div class=verse-container id=mn138:8.3><span>yathā no bhagavā byākareyya tathā naṁ dhāreyyāma. </span><span class="translation sujato">We should have remembered it in line with the Buddha’s answer. </span></div><p><div class=verse-container id=mn138:8.4><span>Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span><span class="translation sujato">Still, Venerable Mahākaccāna is praised by the Buddha and esteemed by his sensible spiritual companions. </span></div><p><div class=verse-container id=mn138:8.5><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sujato">He is capable of explaining in detail the meaning of this brief summary recital given by the Buddha. </span></div><p><div class=verse-container id=mn138:8.6><span>Vibhajatāyasmā mahākaccāno agaruṁ karitvā”ti. </span><span class="translation sujato">Please explain this, if it’s no trouble.” </span></div><p><div class=verse-container id=mn138:9.1><span>“Tena hāvuso, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, reverends, listen and apply your mind well, I will speak.” </span></div><p><div class=verse-container id=mn138:9.2><span>“Evamāvuso”ti kho te bhikkhū āyasmato mahākaccānassa paccassosuṁ. </span><span class="translation sujato">“Yes, reverend,” they replied. </span></div><p><div class=verse-container id=mn138:9.3><span>Āyasmā mahākaccāno etadavoca: </span><span class="translation sujato">Venerable Mahākaccāna said this: </span></div><p><div class=verse-container id=mn138:9.4><span>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">“Reverends, the Buddha gave this brief summary recital, then entered his dwelling without explaining the meaning in detail: </span></div><p><div class=verse-container id=mn138:9.5><span>‘tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ ajjhattaṁ asaṇṭhitaṁ anupādāya na paritasseyya, bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><span class="translation sujato">‘A mendicant should thoroughly examine such that for the examiner, if consciousness were not scattered and diffused externally, nor stuck internally, it would not be anxious because of grasping. When this is the case, there is no coming to be of the origin of suffering—of rebirth, old age, and death in the future.’ </span></div><p><div class=verse-container id=mn138:9.6><span>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><span class="translation sujato">This is how I understand the detailed meaning of this summary recital. </span></div><p><div class=verse-container id=mn138:10.1><span>Kathañcāvuso, bahiddhā viññāṇaṁ vikkhittaṁ visaṭanti vuccati? </span><span class="translation sujato">How is consciousness said to be scattered and diffused externally? </span></div><p><div class=verse-container id=mn138:10.2><span>Idhāvuso, bhikkhuno cakkhunā rūpaṁ disvā rūpanimittānusāri viññāṇaṁ hoti rūpanimittassādagadhitaṁ rūpanimittassādavinibandhaṁ rūpanimittassādasaṁyojanasaṁyuttaṁ bahiddhā viññāṇaṁ vikkhittaṁ visaṭanti vuccati. </span><span class="translation sujato">In this case, when a mendicant sees a sight with their eyes, and consciousness follows after the features of that sight—tied, attached, and fettered to gratification in its features—consciousness is said to be scattered and diffused externally. </span></div><p><div class=verse-container id=mn138:10.3><span>Sotena saddaṁ sutvā …pe… </span><span class="translation sujato">When they hear a sound with their ears … </span></div><p><div class=verse-container id=mn138:10.4><span>ghānena gandhaṁ ghāyitvā … </span><span class="translation sujato">When they smell an odor with their nose … </span></div><p><div class=verse-container id=mn138:10.5><span>jivhāya rasaṁ sāyitvā … </span><span class="translation sujato">When they taste a flavor with their tongue … </span></div><p><div class=verse-container id=mn138:10.6><span>kāyena phoṭṭhabbaṁ phusitvā … </span><span class="translation sujato">When they feel a touch with their body … </span></div><p><div class=verse-container id=mn138:10.7><span>manasā dhammaṁ viññāya dhammanimittānusāri viññāṇaṁ hoti; dhammanimittassādagadhitaṁ dhammanimittassādavinibandhaṁ dhammanimittassādasaṁyojanasaṁyuttaṁ bahiddhā viññāṇaṁ vikkhittaṁ visaṭanti vuccati. </span><span class="translation sujato">When they know an idea with their mind, and consciousness follows after the features of that idea—tied, attached, and fettered to gratification in its features—consciousness is said to be scattered and diffused externally. </span></div><p><div class=verse-container id=mn138:10.8><span>Evaṁ kho, āvuso, bahiddhā viññāṇaṁ vikkhittaṁ visaṭanti vuccati. </span><span class="translation sujato">That’s how consciousness is said to be scattered and diffused externally. </span></div><p><div class=verse-container id=mn138:11.1><span>Kathañcāvuso, bahiddhā viññāṇaṁ avikkhittaṁ avisaṭanti vuccati? </span><span class="translation sujato">And how is consciousness said to be not scattered and diffused externally? </span></div><p><div class=verse-container id=mn138:11.2><span>Idhāvuso, bhikkhuno cakkhunā rūpaṁ disvā na rūpanimittānusāri viññāṇaṁ hoti, na rūpanimittassādagadhitaṁ na rūpanimittassādavinibandhaṁ na rūpanimittassādasaṁyojanasaṁyuttaṁ bahiddhā viññāṇaṁ avikkhittaṁ avisaṭanti vuccati. </span><span class="translation sujato">In this case, when a mendicant sees a sight with their eyes, but consciousness does not follow after the features of that sight—not tied, attached, and fettered to gratification in its features—consciousness is said to be not scattered and diffused externally. </span></div><p><div class=verse-container id=mn138:11.3><span>Sotena saddaṁ sutvā …pe… </span><span class="translation sujato">When they hear a sound with their ears … </span></div><p><div class=verse-container id=mn138:11.4><span>ghānena gandhaṁ ghāyitvā … </span><span class="translation sujato">When they smell an odor with their nose … </span></div><p><div class=verse-container id=mn138:11.5><span>jivhāya rasaṁ sāyitvā … </span><span class="translation sujato">When they taste a flavor with their tongue … </span></div><p><div class=verse-container id=mn138:11.6><span>kāyena phoṭṭhabbaṁ phusitvā … </span><span class="translation sujato">When they feel a touch with their body … </span></div><p><div class=verse-container id=mn138:11.7><span>manasā dhammaṁ viññāya na dhammanimittānusāri viññāṇaṁ hoti na dhammanimittassādagadhitaṁ na dhammanimittassādavinibandhaṁ na dhammanimittassādasaṁyojanasaṁyuttaṁ bahiddhā viññāṇaṁ avikkhittaṁ avisaṭanti vuccati. </span><span class="translation sujato">When they know an idea with their mind, but consciousness does not follow after the features of that idea—not tied, attached, and fettered to gratification in its features—consciousness is said to be not scattered and diffused externally. </span></div><p><div class=verse-container id=mn138:11.8><span>Evaṁ kho, āvuso, bahiddhā viññāṇaṁ avikkhittaṁ avisaṭanti vuccati. </span><span class="translation sujato">That’s how consciousness is said to be not scattered and diffused externally. </span></div><p><div class=verse-container id=mn138:12.1><span>Kathañcāvuso, ajjhattaṁ saṇṭhitanti vuccati? </span><span class="translation sujato">And how is it said to be stuck internally? </span></div><p><div class=verse-container id=mn138:12.2><span>Idhāvuso, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">Take a mendicant who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn138:12.3><span>Tassa vivekajapītisukhānusāri viññāṇaṁ hoti vivekajapītisukhassādagadhitaṁ vivekajapītisukhassādavinibandhaṁ vivekajapītisukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati. </span><span class="translation sujato">When consciousness follows after that rapture and bliss born of seclusion—tied, attached, and fettered to gratification in that rapture and bliss born of seclusion—the mind is said to be stuck internally. </span></div><p><div class=verse-container id=mn138:13.1><span>Puna caparaṁ, āvuso, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><span class="translation sujato">Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn138:13.2><span>Tassa samādhijapītisukhānusāri viññāṇaṁ hoti samādhijapītisukhassādagadhitaṁ samādhijapītisukhassādavinibandhaṁ samādhijapītisukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati. </span><span class="translation sujato">When consciousness follows after that rapture and bliss born of immersion—tied, attached, and fettered to gratification in that rapture and bliss born of immersion—the mind is said to be stuck internally. </span></div><p><div class=verse-container id=mn138:14.1><span>Puna caparaṁ, āvuso, bhikkhu pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><span class="translation sujato">Furthermore, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn138:14.2><span>Tassa upekkhānusāri viññāṇaṁ hoti upekkhāsukhassādagadhitaṁ upekkhāsukhassādavinibandhaṁ upekkhāsukhassādasaṁyojanasaṁyuttaṁ ajjhattaṁ cittaṁ saṇṭhitanti vuccati. </span><span class="translation sujato">When consciousness follows after that equanimity—tied, attached, and fettered to gratification in that bliss with equanimity—the mind is said to be stuck internally. </span></div><p><div class=verse-container id=mn138:15.1><span>Puna caparaṁ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn138:15.2><span>Tassa adukkhamasukhānusāri viññāṇaṁ hoti adukkhamasukhassādagadhitaṁ adukkhamasukhassādavinibandhaṁ adukkhamasukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><span class="translation sujato">When consciousness follows after that neutral feeling—tied, attached, and fettered to gratification in that neutral feeling—the mind is said to be stuck internally. </span></div><p><div class=verse-container id=mn138:15.3><span>Evaṁ kho, āvuso, ajjhattaṁ saṇṭhitanti vuccati. </span><span class="translation sujato">That’s how it is said to be stuck internally. </span></div><p><div class=verse-container id=mn138:16.1><span>Kathañcāvuso, ajjhattaṁ asaṇṭhitanti vuccati? </span><span class="translation sujato">And how is it said to be not stuck internally? </span></div><p><div class=verse-container id=mn138:16.2><span>Idhāvuso, bhikkhu vivicceva kāmehi vivicca akusalehi dhammehi …pe… paṭhamaṁ jhānaṁ upasampajja viharati. </span><span class="translation sujato">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn138:16.3><span>Tassa na vivekajapītisukhānusāri viññāṇaṁ hoti na vivekajapītisukhassādagadhitaṁ na vivekajapītisukhassādavinibandhaṁ na vivekajapītisukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><span class="translation sujato">When consciousness does not follow after that rapture and bliss born of seclusion—not tied, attached, and fettered to gratification in that rapture and bliss born of seclusion—the mind is said to be not stuck internally. </span></div><p><div class=verse-container id=mn138:17.1><span>Puna caparaṁ, āvuso, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati. </span><span class="translation sujato">Furthermore, they enter the second absorption … </span></div><p><div class=verse-container id=mn138:17.2><span>Tassa na samādhijapītisukhānusāri viññāṇaṁ hoti na samādhijapītisukhassādagadhitaṁ na samādhijapītisukhassādavinibandhaṁ na samādhijapītisukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><span class="translation sujato">When consciousness does not follow after that rapture and bliss born of immersion—not tied, attached, and fettered to gratification in that rapture and bliss born of immersion—the mind is said to be not stuck internally. </span></div><p><div class=verse-container id=mn138:18.1><span>Puna caparaṁ, āvuso, bhikkhu pītiyā ca virāgā …pe… tatiyaṁ jhānaṁ upasampajja viharati. </span><span class="translation sujato">Furthermore, they enter and remain in the third absorption … </span></div><p><div class=verse-container id=mn138:18.2><span>Tassa na upekkhānusāri viññāṇaṁ hoti na upekkhāsukhassādagadhitaṁ na upekkhāsukhassādavinibandhaṁ na upekkhāsukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><span class="translation sujato">When consciousness does not follow after that equanimity—not tied, attached, and fettered to gratification in that bliss with equanimity—the mind is said to be not stuck internally. </span></div><p><div class=verse-container id=mn138:19.1><span>Puna caparaṁ, āvuso, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Furthermore, they enter and remain in the fourth absorption … </span></div><p><div class=verse-container id=mn138:19.2><span>Tassa na adukkhamasukhānusāri viññāṇaṁ hoti na adukkhamasukhassādagadhitaṁ na adukkhamasukhassādavinibandhaṁ na adukkhamasukhassādasaṁyojanasaṁyuttaṁ ajjhattaṁ cittaṁ asaṇṭhitanti vuccati. </span><span class="translation sujato">When consciousness does not follow after that neutral feeling—not tied, attached, and fettered to gratification in that neutral feeling—the mind is said to be not stuck internally. </span></div><p><div class=verse-container id=mn138:19.3><span>Evaṁ kho, āvuso, ajjhattaṁ asaṇṭhitanti vuccati. </span><span class="translation sujato">That’s how it is said to be not stuck internally. </span></div><p><div class=verse-container id=mn138:20.1><span>Kathañcāvuso, anupādā paritassanā hoti? </span><span class="translation sujato">And how is it anxious because of grasping? </span></div><p><div class=verse-container id=mn138:20.2><span>Idhāvuso, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span><span class="translation sujato">It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span></div><p><div class=verse-container id=mn138:20.3><span>rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ. </span><span class="translation sujato">They regard form as self, self as having form, form in self, or self in form. </span></div><p><div class=verse-container id=mn138:20.4><span>Tassa taṁ rūpaṁ vipariṇamati, aññathā hoti. </span><span class="translation sujato">But that form decays and perishes, </span></div><p><div class=verse-container id=mn138:20.5><span>Tassa rūpavipariṇāmaññathābhāvā rūpavipariṇāmānuparivatti viññāṇaṁ hoti. </span><span class="translation sujato">and consciousness latches on to the perishing of form. </span></div><p><div class=verse-container id=mn138:20.6><span>Tassa rūpavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><span class="translation sujato">Anxieties occupy the mind, born of latching on to the perishing of form, and originating in accordance with natural principles. </span></div><p><div class=verse-container id=mn138:20.7><span>Cetaso pariyādānā uttāsavā ca hoti vighātavā ca apekkhavā ca anupādāya ca paritassati. </span><span class="translation sujato">So it becomes frightened, worried, concerned, and anxious because of grasping. </span></div><p><div class=verse-container id=mn138:20.8><span>Vedanaṁ …pe… </span><span class="translation sujato">They regard feeling … </span></div><p><div class=verse-container id=mn138:20.9><span>saññaṁ … </span><span class="translation sujato">perception … </span></div><p><div class=verse-container id=mn138:20.10><span>saṅkhāre … </span><span class="translation sujato">choices … </span></div><p><div class=verse-container id=mn138:20.11><span>viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ. </span><span class="translation sujato">consciousness as self, self as having consciousness, consciousness in self, or self in consciousness. </span></div><p><div class=verse-container id=mn138:20.12><span>Tassa taṁ viññāṇaṁ vipariṇamati, aññathā hoti. </span><span class="translation sujato">But that consciousness decays and perishes, </span></div><p><div class=verse-container id=mn138:20.13><span>Tassa viññāṇavipariṇāmaññathābhāvā viññāṇavipariṇāmānuparivatti viññāṇaṁ hoti. </span><span class="translation sujato">and consciousness latches on to the perishing of consciousness. </span></div><p><div class=verse-container id=mn138:20.14><span>Tassa viññāṇavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><span class="translation sujato">Anxieties occupy the mind, born of latching on to the perishing of consciousness, and originating in accordance with natural principles. </span></div><p><div class=verse-container id=mn138:20.15><span>Cetaso pariyādānā uttāsavā ca hoti vighātavā ca apekkhavā ca anupādāya ca paritassati. </span><span class="translation sujato">So it becomes frightened, worried, concerned, and anxious because of grasping. </span></div><p><div class=verse-container id=mn138:20.16><span>Evaṁ kho, āvuso, anupādā paritassanā hoti. </span><span class="translation sujato">That’s how it is anxious because of grasping. </span></div><p><div class=verse-container id=mn138:21.1><span>Kathañcāvuso, anupādānā aparitassanā hoti? </span><span class="translation sujato">And how is it not anxious because of grasping? </span></div><p><div class=verse-container id=mn138:21.2><span>Idhāvuso, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span><span class="translation sujato">It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span></div><p><div class=verse-container id=mn138:21.3><span>na rūpaṁ attato samanupassati na rūpavantaṁ vā attānaṁ na attani vā rūpaṁ na rūpasmiṁ vā attānaṁ. </span><span class="translation sujato">They don’t regard form as self, self as having form, form in self, or self in form. </span></div><p><div class=verse-container id=mn138:21.4><span>Tassa taṁ rūpaṁ vipariṇamati, aññathā hoti. </span><span class="translation sujato">When that form decays and perishes, </span></div><p><div class=verse-container id=mn138:21.5><span>Tassa rūpavipariṇāmaññathābhāvā na ca rūpavipariṇāmānuparivatti viññāṇaṁ hoti. </span><span class="translation sujato">consciousness doesn’t latch on to the perishing of form. </span></div><p><div class=verse-container id=mn138:21.6><span>Tassa na rūpavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><span class="translation sujato">Anxieties—born of latching on to the perishing of form and originating in accordance with natural principles—don’t occupy the mind. </span></div><p><div class=verse-container id=mn138:21.7><span>Cetaso pariyādānā na cevuttāsavā hoti na ca vighātavā na ca apekkhavā anupādāya ca na paritassati. </span><span class="translation sujato">So it does not become frightened, worried, concerned, or anxious because of grasping. </span></div><p><div class=verse-container id=mn138:21.8><span>Na vedanaṁ … </span><span class="translation sujato">They don’t regard feeling … </span></div><p><div class=verse-container id=mn138:21.9><span>na saññaṁ … </span><span class="translation sujato">perception … </span></div><p><div class=verse-container id=mn138:21.10><span>na saṅkhāre … </span><span class="translation sujato">choices … </span></div><p><div class=verse-container id=mn138:21.11><span>na viññāṇaṁ attato samanupassati na viññāṇavantaṁ vā attānaṁ na attani vā viññāṇaṁ na viññāṇasmiṁ vā attānaṁ. </span><span class="translation sujato">consciousness as self, self as having consciousness, consciousness in self, or self in consciousness. </span></div><p><div class=verse-container id=mn138:21.12><span>Tassa taṁ viññāṇaṁ vipariṇamati, aññathā hoti. </span><span class="translation sujato">When that consciousness decays and perishes, </span></div><p><div class=verse-container id=mn138:21.13><span>Tassa viññāṇavipariṇāmaññathābhāvā na ca viññāṇavipariṇāmānuparivatti viññāṇaṁ hoti. </span><span class="translation sujato">consciousness doesn’t latch on to the perishing of consciousness. </span></div><p><div class=verse-container id=mn138:21.14><span>Tassa na viññāṇavipariṇāmānuparivattajā paritassanā dhammasamuppādā cittaṁ pariyādāya tiṭṭhanti. </span><span class="translation sujato">Anxieties—born of latching on to the perishing of consciousness and originating in accordance with natural principles—don’t occupy the mind. </span></div><p><div class=verse-container id=mn138:21.15><span>Cetaso pariyādānā na cevuttāsavā hoti na ca vighātavā na ca apekkhavā, anupādāya ca na paritassati. </span><span class="translation sujato">So it does not become frightened, worried, concerned, or anxious because of grasping. </span></div><p><div class=verse-container id=mn138:21.16><span>Evaṁ kho, āvuso, anupādā aparitassanā hoti. </span><span class="translation sujato">That’s how it is not anxious because of grasping. </span></div><p><div class=verse-container id=mn138:22.1><span>Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">The Buddha gave this brief summary recital, then entered his dwelling without explaining the meaning in detail: </span></div><p><div class=verse-container id=mn138:22.2><span>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span><span class="translation sujato">‘A mendicant should thoroughly examine such that for the examiner, if consciousness were not scattered and diffused externally, nor stuck internally, it would not be anxious because of grasping. </span></div><p><div class=verse-container id=mn138:22.3><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span><span class="translation sujato">When this is the case, there is no coming to be of the origin of suffering—of rebirth, old age, and death in the future.’ </span></div><p><div class=verse-container id=mn138:22.4><span>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><span class="translation sujato">And this is how I understand the detailed meaning of this summary recital. </span></div><p><div class=verse-container id=mn138:22.5><span>Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha; </span><span class="translation sujato">If you wish, you may go to the Buddha and ask him about this. </span></div><p><div class=verse-container id=mn138:22.6><span>yathā vo bhagavā byākaroti tathā naṁ dhāreyyāthā”ti. </span><span class="translation sujato">You should remember it in line with the Buddha’s answer.” </span></div><p><div class=verse-container id=mn138:23.1><span>Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then those mendicants, approving and agreeing with what Mahākaccāna said, rose from their seats and went to the Buddha, bowed, sat down to one side, and told him what had happened, adding: </span></div><p><div class=verse-container id=mn138:23.2><span>“Yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn138:23.3><span>‘tathā tathā, bhikkhave, bhikkhu upaparikkheyya yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span></div><p><div class=verse-container id=mn138:23.4><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotī’ti. </span></div><p><div class=verse-container id=mn138:23.5><span>Tesaṁ no, bhante, amhākaṁ, acirapakkantassa bhagavato, etadahosi: </span></div><p><div class=verse-container id=mn138:23.6><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span></div><p><div class=verse-container id=mn138:23.7><span>tathā tathā, bhikkhave, bhikkhu upaparikkheyya, yathā yathā upaparikkhato bahiddhā cassa viññāṇaṁ avikkhittaṁ avisaṭaṁ, ajjhattaṁ asaṇṭhitaṁ anupādāya na paritasseyya. </span></div><p><div class=verse-container id=mn138:23.8><span>Bahiddhā, bhikkhave, viññāṇe avikkhitte avisaṭe sati ajjhattaṁ asaṇṭhite anupādāya aparitassato āyatiṁ jātijarāmaraṇadukkhasamudayasambhavo na hotīti. </span></div><p><div class=verse-container id=mn138:23.9><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=mn138:23.10><span>Tesaṁ no, bhante, amhākaṁ etadahosi: </span></div><p><div class=verse-container id=mn138:23.11><span>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span></div><p><div class=verse-container id=mn138:23.12><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=mn138:23.13><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span></div><p><div class=verse-container id=mn138:23.14><span>Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha. </span></div><p><div class=verse-container id=mn138:23.15><span>Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti. </span><span class="translation sujato">“Mahākaccāna clearly explained the meaning to us in this manner, with these words and phrases.” </span></div><p><div class=verse-container id=mn138:24.1><span>“Paṇḍito, bhikkhave, mahākaccāno; mahāpañño, bhikkhave, mahākaccāno. </span><span class="translation sujato">“Mahākaccāna is astute, mendicants, he has great wisdom. </span></div><p><div class=verse-container id=mn138:24.2><span>Mañcepi tumhe, bhikkhave, etamatthaṁ paṭipuccheyyātha, ahampi evamevaṁ byākareyyaṁ yathā taṁ mahākaccānena byākataṁ. </span><span class="translation sujato">If you came to me and asked this question, I would answer it in exactly the same way as Mahākaccāna. </span></div><p><div class=verse-container id=mn138:24.3><span>Eso cevetassa attho. Evañca naṁ dhāreyyāthā”ti. </span><span class="translation sujato">That is what it means, and that’s how you should remember it.” </span></div><p><div class=verse-container id=mn138:24.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn138:24.5><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn138:24.6><span>Uddesavibhaṅgasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/en/pli/ms/sutta/mn/mn0137.html>Previous</a><a href=/canon/en/pli/ms/sutta/mn/mn0139.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>