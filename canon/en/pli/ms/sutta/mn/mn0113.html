<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0113.html>Deutsch</a> , <a href=/canon/ru/pli/ms/sutta/mn/mn0113.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0112.html>Previous</a><a href=/canon/en/pli/ms/sutta/mn/mn0114.html>Next</a></div><p><div class=verse-container id=mn113:0.1><span>Majjhima Nikāya 113 </span><span class="translation sujato">Middle Discourses 113 </span></div><p><div class=verse-container id=mn113:0.2><span class=big-bold>Sappurisasutta </span><span class="translation sujato">A True Person </span></div><p><div class=verse-container id=mn113:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn113:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn113:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn113:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn113:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn113:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn113:2.1><span>“sappurisadhammañca vo, bhikkhave, desessāmi asappurisadhammañca. </span><span class="translation sujato">“Mendicants, I will teach you the qualities of a true person and the qualities of an untrue person. </span></div><p><div class=verse-container id=mn113:2.2><span>Taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=mn113:2.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn113:2.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn113:3.1><span>“Katamo ca, bhikkhave, asappurisadhammo? </span><span class="translation sujato">“And what is a quality of an untrue person? </span></div><p><div class=verse-container id=mn113:3.2><span>Idha, bhikkhave, asappuriso uccākulā pabbajito hoti. </span><span class="translation sujato">Take an untrue person who has gone forth from an eminent family. </span></div><p><div class=verse-container id=mn113:3.3><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:3.4><span>‘ahaṁ khomhi uccākulā pabbajito, ime panaññe bhikkhū na uccākulā pabbajitā’ti. </span><span class="translation sujato">‘I have gone forth from an eminent family, unlike these other mendicants.’ </span></div><p><div class=verse-container id=mn113:3.5><span>So tāya uccākulīnatāya attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:3.6><span>Ayaṁ, bhikkhave, asappurisadhammo. </span><span class="translation sujato">This is a quality of an untrue person. </span></div><p><div class=verse-container id=mn113:3.7><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:3.8><span>‘na kho uccākulīnatāya lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><span class="translation sujato">‘It’s not because of one’s eminent family that thoughts of greed, hate, or delusion come to an end. </span></div><p><div class=verse-container id=mn113:3.9><span>No cepi uccākulā pabbajito hoti; </span><span class="translation sujato">Even if someone has not gone forth from an eminent family, </span></div><p><div class=verse-container id=mn113:3.10><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><span class="translation sujato">if they practice in line with the teaching, practice properly, and live in line with the teaching, they are worthy of honor and praise for that.’ </span></div><p><div class=verse-container id=mn113:3.11><span>So paṭipadaṁyeva antaraṁ karitvā tāya uccākulīnatāya nevattānukkaṁseti na paraṁ vambheti. </span><span class="translation sujato">Keeping the practice to themselves, they don’t glorify themselves and put others down on account of their eminent family. </span></div><p><div class=verse-container id=mn113:3.12><span>Ayaṁ, bhikkhave, sappurisadhammo. </span><span class="translation sujato">This is a quality of a true person. </span></div><p><div class=verse-container id=mn113:4-6.1><span>Puna caparaṁ, bhikkhave, asappuriso mahākulā pabbajito hoti …pe… </span><span class="translation sujato">Furthermore, take an untrue person who has gone forth from a great family … </span></div><p><div class=verse-container id=mn113:4-6.2><span>mahābhogakulā pabbajito hoti …pe… </span><span class="translation sujato">from a wealthy family … </span></div><p><div class=verse-container id=mn113:4-6.3><span>uḷārabhogakulā pabbajito hoti. </span><span class="translation sujato">from an extremely wealthy family. </span></div><p><div class=verse-container id=mn113:4-6.4><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:4-6.5><span>‘ahaṁ khomhi uḷārabhogakulā pabbajito, ime panaññe bhikkhū na uḷārabhogakulā pabbajitā’ti. </span><span class="translation sujato">‘I have gone forth from an extremely wealthy family, unlike these other mendicants.’ </span></div><p><div class=verse-container id=mn113:4-6.6><span>So tāya uḷārabhogatāya attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:4-6.7><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:4-6.8><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:4-6.9><span>‘na kho uḷārabhogatāya lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><span class="translation sujato">‘It’s not because of one’s extremely wealthy family that thoughts of greed, hate, or delusion come to an end. </span></div><p><div class=verse-container id=mn113:4-6.10><span>No cepi uḷārabhogakulā pabbajito hoti; </span><span class="translation sujato">Even if someone has not gone forth from an extremely wealthy family, </span></div><p><div class=verse-container id=mn113:4-6.11><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><span class="translation sujato">if they practice in line with the teaching, practice properly, and live in line with the teaching, they are worthy of honor and praise for that.’ </span></div><p><div class=verse-container id=mn113:4-6.12><span>So paṭipadaṁyeva antaraṁ karitvā tāya uḷārabhogatāya nevattānukkaṁseti, na paraṁ vambheti. </span><span class="translation sujato">Keeping the practice to themselves, they don’t glorify themselves and put others down on account of their extremely wealthy family. </span></div><p><div class=verse-container id=mn113:4-6.13><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:7.1><span>Puna caparaṁ, bhikkhave, asappuriso ñāto hoti yasassī. </span><span class="translation sujato">Furthermore, take an untrue person who is well-known and famous. </span></div><p><div class=verse-container id=mn113:7.2><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:7.3><span>‘ahaṁ khomhi ñāto yasassī, ime panaññe bhikkhū appaññātā appesakkhā’ti. </span><span class="translation sujato">‘I’m well-known and famous. These other mendicants are obscure and insignificant.’ </span></div><p><div class=verse-container id=mn113:7.4><span>So tena ñattena attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:7.5><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:7.6><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:7.7><span>‘na kho ñattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><span class="translation sujato">‘It’s not because of one’s fame that thoughts of greed, hate, or delusion come to an end. </span></div><p><div class=verse-container id=mn113:7.8><span>No cepi ñāto hoti yasassī; </span><span class="translation sujato">Even if someone is not well-known and famous, </span></div><p><div class=verse-container id=mn113:7.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><span class="translation sujato">if they practice in line with the teaching, practice properly, and live in line with the teaching, they are worthy of honor and praise for that.’ </span></div><p><div class=verse-container id=mn113:7.10><span>So paṭipadaṁyeva antaraṁ karitvā tena ñattena nevattānukkaṁseti, na paraṁ vambheti. </span><span class="translation sujato">Keeping the practice to themselves, they don’t glorify themselves and put others down on account of their fame. </span></div><p><div class=verse-container id=mn113:7.11><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:8.1><span>Puna caparaṁ, bhikkhave, asappuriso lābhī hoti cīvarapiṇḍapātasenāsanagilānappaccayabhesajjaparikkhārānaṁ. </span><span class="translation sujato">Furthermore, take an untrue person who receives robes, almsfood, lodgings, and medicines and supplies for the sick. </span></div><p><div class=verse-container id=mn113:8.2><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:8.3><span>‘ahaṁ khomhi lābhī cīvarapiṇḍapātasenāsanagilānappaccayabhesajjaparikkhārānaṁ, ime panaññe bhikkhū na lābhino cīvarapiṇḍapātasenāsanagilānappaccayabhesajjaparikkhārānan’ti. </span><span class="translation sujato">‘I receive robes, almsfood, lodgings, and medicines and supplies for the sick, unlike these other mendicants.’ </span></div><p><div class=verse-container id=mn113:8.4><span>So tena lābhena attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:8.5><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:8.6><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:8.7><span>‘na kho lābhena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><span class="translation sujato">‘It’s not because of one’s material things that thoughts of greed, hate, or delusion come to an end. </span></div><p><div class=verse-container id=mn113:8.8><span>No cepi lābhī hoti cīvarapiṇḍapātasenāsanagilānappaccayabhesajjaparikkhārānaṁ; </span><span class="translation sujato">Even if someone doesn’t receive robes, almsfood, lodgings, and medicines and supplies for the sick, </span></div><p><div class=verse-container id=mn113:8.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><span class="translation sujato">if they practice in line with the teaching, practice properly, and live in line with the teaching, they are worthy of honor and praise for that.’ </span></div><p><div class=verse-container id=mn113:8.10><span>So paṭipadaṁyeva antaraṁ karitvā tena lābhena nevattānukkaṁseti, na paraṁ vambheti. </span><span class="translation sujato">Keeping the practice to themselves, they don’t glorify themselves and put others down on account of their material things. </span></div><p><div class=verse-container id=mn113:8.11><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:9.1><span>Puna caparaṁ, bhikkhave, asappuriso bahussuto hoti. </span><span class="translation sujato">Furthermore, take an untrue person who is very learned … </span></div><p><div class=verse-container id=mn113:9.2><span>So iti paṭisañcikkhati: </span></div><p><div class=verse-container id=mn113:9.3><span>‘ahaṁ khomhi bahussuto, ime panaññe bhikkhū na bahussutā’ti. </span></div><p><div class=verse-container id=mn113:9.4><span>So tena bāhusaccena attānukkaṁseti, paraṁ vambheti. </span></div><p><div class=verse-container id=mn113:9.5><span>Ayampi, bhikkhave, asappurisadhammo. </span></div><p><div class=verse-container id=mn113:9.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:9.7><span>‘na kho bāhusaccena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:9.8><span>No cepi bahussuto hoti; </span></div><p><div class=verse-container id=mn113:9.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:9.10><span>So paṭipadaṁyeva antaraṁ karitvā tena bāhusaccena nevattānukkaṁseti, na paraṁ vambheti. </span></div><p><div class=verse-container id=mn113:9.11><span>Ayampi, bhikkhave, sappurisadhammo. </span></div><p><div class=verse-container id=mn113:10.1><span>Puna caparaṁ, bhikkhave, asappuriso vinayadharo hoti. </span><span class="translation sujato">who is an expert in the monastic law … </span></div><p><div class=verse-container id=mn113:10.2><span>So iti paṭisañcikkhati: </span></div><p><div class=verse-container id=mn113:10.3><span>‘ahaṁ khomhi vinayadharo, ime panaññe bhikkhū na vinayadharā’ti. </span></div><p><div class=verse-container id=mn113:10.4><span>So tena vinayadharattena attānukkaṁseti, paraṁ vambheti. </span></div><p><div class=verse-container id=mn113:10.5><span>Ayampi, bhikkhave, asappurisadhammo. </span></div><p><div class=verse-container id=mn113:10.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:10.7><span>‘na kho vinayadharattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:10.8><span>No cepi vinayadharo hoti; </span></div><p><div class=verse-container id=mn113:10.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:10.10><span>So paṭipadaṁyeva antaraṁ karitvā tena vinayadharattena nevattānukkaṁseti, na paraṁ vambheti. </span></div><p><div class=verse-container id=mn113:10.11><span>Ayampi, bhikkhave, sappurisadhammo. </span></div><p><div class=verse-container id=mn113:11.1><span>Puna caparaṁ, bhikkhave, asappuriso dhammakathiko hoti. </span><span class="translation sujato">who is a Dhamma teacher … </span></div><p><div class=verse-container id=mn113:11.2><span>So iti paṭisañcikkhati: </span></div><p><div class=verse-container id=mn113:11.3><span>‘ahaṁ khomhi dhammakathiko, ime panaññe bhikkhū na dhammakathikā’ti. </span></div><p><div class=verse-container id=mn113:11.4><span>So tena dhammakathikattena attānukkaṁseti, paraṁ vambheti. </span></div><p><div class=verse-container id=mn113:11.5><span>Ayampi, bhikkhave, asappurisadhammo. </span></div><p><div class=verse-container id=mn113:11.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:11.7><span>‘na kho dhammakathikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:11.8><span>No cepi dhammakathiko hoti; </span></div><p><div class=verse-container id=mn113:11.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:11.10><span>So paṭipadaṁyeva antaraṁ karitvā tena dhammakathikattena nevattānukkaṁseti, na paraṁ vambheti. </span></div><p><div class=verse-container id=mn113:11.11><span>Ayampi, bhikkhave, sappurisadhammo. </span></div><p><div class=verse-container id=mn113:12.1><span>Puna caparaṁ, bhikkhave, asappuriso āraññiko hoti. </span><span class="translation sujato">who dwells in the wilderness … </span></div><p><div class=verse-container id=mn113:12.2><span>So iti paṭisañcikkhati: </span></div><p><div class=verse-container id=mn113:12.3><span>‘ahaṁ khomhi āraññiko ime panaññe bhikkhū na āraññikā’ti. </span></div><p><div class=verse-container id=mn113:12.4><span>So tena āraññikattena attānukkaṁseti, paraṁ vambheti. </span></div><p><div class=verse-container id=mn113:12.5><span>Ayampi, bhikkhave, asappurisadhammo. </span></div><p><div class=verse-container id=mn113:12.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:12.7><span>‘na kho āraññikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:12.8><span>No cepi āraññiko hoti; </span></div><p><div class=verse-container id=mn113:12.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:12.10><span>So paṭipadaṁyeva antaraṁ karitvā tena āraññikattena nevattānukkaṁseti, na paraṁ vambheti. </span></div><p><div class=verse-container id=mn113:12.11><span>Ayampi, bhikkhave, sappurisadhammo. </span></div><p><div class=verse-container id=mn113:13.1><span>Puna caparaṁ, bhikkhave, asappuriso paṁsukūliko hoti. </span><span class="translation sujato">who is a rag robe wearer … </span></div><p><div class=verse-container id=mn113:13.2><span>So iti paṭisañcikkhati: </span></div><p><div class=verse-container id=mn113:13.3><span>‘ahaṁ khomhi paṁsukūliko, ime panaññe bhikkhū na paṁsukūlikā’ti. </span></div><p><div class=verse-container id=mn113:13.4><span>So tena paṁsukūlikattena attānukkaṁseti, paraṁ vambheti. </span></div><p><div class=verse-container id=mn113:13.5><span>Ayampi, bhikkhave, asappurisadhammo. </span></div><p><div class=verse-container id=mn113:13.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:13.7><span>‘na kho paṁsukūlikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:13.8><span>No cepi paṁsukūliko hoti; </span></div><p><div class=verse-container id=mn113:13.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:13.10><span>So paṭipadaṁyeva antaraṁ karitvā tena paṁsukūlikattena nevattānukkaṁseti, na paraṁ vambheti. </span></div><p><div class=verse-container id=mn113:13.11><span>Ayampi, bhikkhave, sappurisadhammo. </span></div><p><div class=verse-container id=mn113:14.1><span>Puna caparaṁ, bhikkhave, asappuriso piṇḍapātiko hoti. </span><span class="translation sujato">who eats only almsfood … </span></div><p><div class=verse-container id=mn113:14.2><span>So iti paṭisañcikkhati: </span></div><p><div class=verse-container id=mn113:14.3><span>‘ahaṁ khomhi piṇḍapātiko, ime panaññe bhikkhū na piṇḍapātikā’ti. </span></div><p><div class=verse-container id=mn113:14.4><span>So tena piṇḍapātikattena attānukkaṁseti, paraṁ vambheti. </span></div><p><div class=verse-container id=mn113:14.5><span>Ayampi, bhikkhave, asappurisadhammo. </span></div><p><div class=verse-container id=mn113:14.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:14.7><span>‘na kho piṇḍapātikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:14.8><span>No cepi piṇḍapātiko hoti; </span></div><p><div class=verse-container id=mn113:14.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:14.10><span>So paṭipadaṁyeva antaraṁ karitvā tena piṇḍapātikattena nevattānukkaṁseti, na paraṁ vambheti. </span></div><p><div class=verse-container id=mn113:14.11><span>Ayampi, bhikkhave, sappurisadhammo. </span></div><p><div class=verse-container id=mn113:15.1><span>Puna caparaṁ, bhikkhave, asappuriso rukkhamūliko hoti. </span><span class="translation sujato">who stays at the root of a tree … </span></div><p><div class=verse-container id=mn113:15.2><span>So iti paṭisañcikkhati: </span></div><p><div class=verse-container id=mn113:15.3><span>‘ahaṁ khomhi rukkhamūliko, ime panaññe bhikkhū na rukkhamūlikā’ti. </span></div><p><div class=verse-container id=mn113:15.4><span>So tena rukkhamūlikattena attānukkaṁseti, paraṁ vambheti. </span></div><p><div class=verse-container id=mn113:15.5><span>Ayampi, bhikkhave, asappurisadhammo. </span></div><p><div class=verse-container id=mn113:15.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:15.7><span>‘na kho rukkhamūlikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span></div><p><div class=verse-container id=mn113:15.8><span>No cepi rukkhamūliko hoti; </span></div><p><div class=verse-container id=mn113:15.9><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span></div><p><div class=verse-container id=mn113:15.10><span>So paṭipadaṁyeva antaraṁ karitvā tena rukkhamūlikattena nevattānukkaṁseti, na paraṁ vambheti. </span></div><p><div class=verse-container id=mn113:15.11><span>Ayampi, bhikkhave, sappurisadhammo. </span></div><p><div class=verse-container id=mn113:16-20.1><span>Puna caparaṁ, bhikkhave, asappuriso sosāniko hoti …pe… </span><span class="translation sujato">who stays in a charnel ground … </span></div><p><div class=verse-container id=mn113:16-20.2><span>abbhokāsiko hoti … </span><span class="translation sujato">who stays in the open air … </span></div><p><div class=verse-container id=mn113:16-20.3><span>nesajjiko hoti …pe… </span><span class="translation sujato">who never lies down … </span></div><p><div class=verse-container id=mn113:16-20.4><span>yathāsanthatiko hoti …pe… </span><span class="translation sujato">who sleeps wherever they lay their mat … </span></div><p><div class=verse-container id=mn113:16-20.5><span>ekāsaniko hoti. </span><span class="translation sujato">who eats in one sitting per day. </span></div><p><div class=verse-container id=mn113:16-20.6><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:16-20.7><span>‘ahaṁ khomhi ekāsaniko, ime panaññe bhikkhū na ekāsanikā’ti. </span><span class="translation sujato">‘I eat in one sitting per day, unlike these other mendicants.’ </span></div><p><div class=verse-container id=mn113:16-20.8><span>So tena ekāsanikattena attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:16-20.9><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:16-20.10><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:16-20.11><span>‘na kho ekāsanikattena lobhadhammā vā parikkhayaṁ gacchanti, dosadhammā vā parikkhayaṁ gacchanti, mohadhammā vā parikkhayaṁ gacchanti. </span><span class="translation sujato">‘It’s not because of eating in one sitting per day that thoughts of greed, hate, or delusion come to an end. </span></div><p><div class=verse-container id=mn113:16-20.12><span>No cepi ekāsaniko hoti; </span><span class="translation sujato">Even if someone eats in more than one sitting per day, </span></div><p><div class=verse-container id=mn113:16-20.13><span>so ca hoti dhammānudhammappaṭipanno sāmīcippaṭipanno anudhammacārī, so tattha pujjo, so tattha pāsaṁso’ti. </span><span class="translation sujato">if they practice in line with the teaching, practice properly, and live in line with the teaching, they are worthy of honor and praise for that.’ </span></div><p><div class=verse-container id=mn113:16-20.14><span>So paṭipadaṁyeva antaraṁ karitvā tena ekāsanikattena nevattānukkaṁseti, na paraṁ vambheti. </span><span class="translation sujato">Keeping the practice to themselves, they don’t glorify themselves and put others down on account of their eating in one sitting per day. </span></div><p><div class=verse-container id=mn113:16-20.15><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:21.1><span>Puna caparaṁ, bhikkhave, asappuriso vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">Furthermore, take an untrue person who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn113:21.2><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:21.3><span>‘ahaṁ khomhi paṭhamajjhānasamāpattiyā lābhī, ime panaññe bhikkhū paṭhamajjhānasamāpattiyā na lābhino’ti. </span><span class="translation sujato">‘I have attained the first absorption, unlike these other mendicants.’ </span></div><p><div class=verse-container id=mn113:21.4><span>So tāya paṭhamajjhānasamāpattiyā attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:21.5><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:21.6><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:21.7><span>‘paṭhamajjhānasamāpattiyāpi kho atammayatā vuttā bhagavatā. </span><span class="translation sujato">‘The Buddha has spoken of not being determined even by the attainment of the first absorption. </span></div><p><div class=verse-container id=mn113:21.8><span>Yena yena hi maññanti tato taṁ hoti aññathā’ti. </span><span class="translation sujato">For whatever they imagine it is, it turns out to be something else.’ </span></div><p><div class=verse-container id=mn113:21.9><span>So atammayataññeva antaraṁ karitvā tāya paṭhamajjhānasamāpattiyā nevattānukkaṁseti, na paraṁ vambheti. </span><span class="translation sujato">Keeping to themselves the fact that they are not determined by that, they don’t glorify themselves and put others down on account of their attainment of the first absorption. </span></div><p><div class=verse-container id=mn113:21.10><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:22-24.1><span>Puna caparaṁ, bhikkhave, asappuriso vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe… </span><span class="translation sujato">Furthermore, take an untrue person who, as the placing of the mind and keeping it connected are stilled, enters and remains in the second absorption … </span></div><p><div class=verse-container id=mn113:22-24.2><span>tatiyaṁ jhānaṁ … </span><span class="translation sujato">third absorption … </span></div><p><div class=verse-container id=mn113:22-24.3><span>catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=mn113:22-24.4><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:22-24.5><span>‘ahaṁ khomhi catutthajjhānasamāpattiyā lābhī, ime panaññe bhikkhū catutthajjhānasamāpattiyā na lābhino’ti. </span><span class="translation sujato">‘I have attained the fourth absorption, unlike these other mendicants.’ </span></div><p><div class=verse-container id=mn113:22-24.6><span>So tāya catutthajjhānasamāpattiyā attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:22-24.7><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:22-24.8><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:22-24.9><span>‘catutthajjhānasamāpattiyāpi kho atammayatā vuttā bhagavatā. </span><span class="translation sujato">‘The Buddha has spoken of not being determined even by the attainment of the fourth absorption. </span></div><p><div class=verse-container id=mn113:22-24.10><span>Yena yena hi maññanti tato taṁ hoti aññathā’ti. </span><span class="translation sujato">For whatever they imagine it is, it turns out to be something else.’ </span></div><p><div class=verse-container id=mn113:22-24.11><span>So atammayataññeva antaraṁ karitvā tāya catutthajjhānasamāpattiyā nevattānukkaṁseti, na paraṁ vambheti. </span><span class="translation sujato">Keeping to themselves the fact that they are not determined by that, they don’t glorify themselves and put others down on account of their attainment of the fourth absorption. </span></div><p><div class=verse-container id=mn113:22-24.12><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:25.1><span>Puna caparaṁ, bhikkhave, asappuriso sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><span class="translation sujato">Furthermore, take an untrue person who, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space … </span></div><p><div class=verse-container id=mn113:25.2><span>So iti paṭisañcikkhati: </span></div><p><div class=verse-container id=mn113:25.3><span>‘ahaṁ khomhi ākāsānañcāyatanasamāpattiyā lābhī, ime panaññe bhikkhū ākāsānañcāyatanasamāpattiyā na lābhino’ti. </span></div><p><div class=verse-container id=mn113:25.4><span>So tāya ākāsānañcāyatanasamāpattiyā attānukkaṁseti, paraṁ vambheti. </span></div><p><div class=verse-container id=mn113:25.5><span>Ayampi, bhikkhave, asappurisadhammo. </span></div><p><div class=verse-container id=mn113:25.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:25.7><span>‘ākāsānañcāyatanasamāpattiyāpi kho atammayatā vuttā bhagavatā. </span></div><p><div class=verse-container id=mn113:25.8><span>Yena yena hi maññanti tato taṁ hoti aññathā’ti. </span></div><p><div class=verse-container id=mn113:25.9><span>So atammayataññeva antaraṁ karitvā tāya ākāsānañcāyatanasamāpattiyā nevattānukkaṁseti, na paraṁ vambheti. </span></div><p><div class=verse-container id=mn113:25.10><span>Ayampi, bhikkhave, sappurisadhammo. </span></div><p><div class=verse-container id=mn113:26.1><span>Puna caparaṁ, bhikkhave, asappuriso sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><span class="translation sujato">the dimension of infinite consciousness … </span></div><p><div class=verse-container id=mn113:26.2><span>So iti paṭisañcikkhati: </span></div><p><div class=verse-container id=mn113:26.3><span>‘ahaṁ khomhi viññāṇañcāyatanasamāpattiyā lābhī, ime panaññe bhikkhū viññāṇañcāyatanasamāpattiyā na lābhino’ti. </span></div><p><div class=verse-container id=mn113:26.4><span>So tāya viññāṇañcāyatanasamāpattiyā attānukkaṁseti, paraṁ vambheti. </span></div><p><div class=verse-container id=mn113:26.5><span>Ayampi, bhikkhave, asappurisadhammo. </span></div><p><div class=verse-container id=mn113:26.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:26.7><span>‘viññāṇañcāyatanasamāpattiyāpi kho atammayatā vuttā bhagavatā. </span></div><p><div class=verse-container id=mn113:26.8><span>Yena yena hi maññanti tato taṁ hoti aññathā’ti. </span></div><p><div class=verse-container id=mn113:26.9><span>So atammayataññeva antaraṁ karitvā tāya viññāṇañcāyatanasamāpattiyā nevattānukkaṁseti, na paraṁ vambheti. </span></div><p><div class=verse-container id=mn113:26.10><span>Ayampi, bhikkhave, sappurisadhammo. </span></div><p><div class=verse-container id=mn113:27.1><span>Puna caparaṁ, bhikkhave, asappuriso sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><span class="translation sujato">the dimension of nothingness … </span></div><p><div class=verse-container id=mn113:27.2><span>So iti paṭisañcikkhati: </span></div><p><div class=verse-container id=mn113:27.3><span>‘ahaṁ khomhi ākiñcaññāyatanasamāpattiyā lābhī, ime panaññe bhikkhū ākiñcaññāyatanasamāpattiyā na lābhino’ti. </span></div><p><div class=verse-container id=mn113:27.4><span>So tāya ākiñcaññāyatanasamāpattiyā attānukkaṁseti, paraṁ vambheti. </span></div><p><div class=verse-container id=mn113:27.5><span>Ayampi, bhikkhave, asappurisadhammo. </span></div><p><div class=verse-container id=mn113:27.6><span>Sappuriso ca kho, bhikkhave, iti paṭisañcikkhati: </span></div><p><div class=verse-container id=mn113:27.7><span>‘ākiñcaññāyatanasamāpattiyāpi kho atammayatā vuttā bhagavatā. </span></div><p><div class=verse-container id=mn113:27.8><span>Yena yena hi maññanti tato taṁ hoti aññathā’ti. </span></div><p><div class=verse-container id=mn113:27.9><span>So atammayataññeva antaraṁ karitvā tāya ākiñcaññāyatanasamāpattiyā nevattānukkaṁseti, na paraṁ vambheti. </span></div><p><div class=verse-container id=mn113:27.10><span>Ayampi, bhikkhave, sappurisadhammo. </span></div><p><div class=verse-container id=mn113:28.1><span>Puna caparaṁ, bhikkhave, asappuriso sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><span class="translation sujato">the dimension of neither perception nor non-perception. </span></div><p><div class=verse-container id=mn113:28.2><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=mn113:28.3><span>‘ahaṁ khomhi nevasaññānāsaññāyatanasamāpattiyā lābhī, ime panaññe bhikkhū nevasaññānāsaññāyatanasamāpattiyā na lābhino’ti. </span><span class="translation sujato">‘I have attained the dimension of neither perception nor non-perception, unlike these other mendicants.’ </span></div><p><div class=verse-container id=mn113:28.4><span>So tāya nevasaññānāsaññāyatanasamāpattiyā attānukkaṁseti, paraṁ vambheti. </span><span class="translation sujato">And they glorify themselves and put others down on account of that. </span></div><p><div class=verse-container id=mn113:28.5><span>Ayampi, bhikkhave, asappurisadhammo. </span><span class="translation sujato">This too is a quality of an untrue person. </span></div><p><div class=verse-container id=mn113:28.6><span>Sappuriso ca kho, bhikkhave, iti paṭisañcikkhati: </span><span class="translation sujato">A true person reflects: </span></div><p><div class=verse-container id=mn113:28.7><span>‘nevasaññānāsaññāyatanasamāpattiyāpi kho atammayatā vuttā bhagavatā. </span><span class="translation sujato">‘The Buddha has spoken of not being determined even by the attainment of the dimension of neither perception nor non-perception. </span></div><p><div class=verse-container id=mn113:28.8><span>Yena yena hi maññanti tato taṁ hoti aññathā’ti. </span><span class="translation sujato">For whatever they imagine it is, it turns out to be something else.’ </span></div><p><div class=verse-container id=mn113:28.9><span>So atammayataññeva antaraṁ karitvā tāya nevasaññānāsaññāyatanasamāpattiyā nevattānukkaṁseti, na paraṁ vambheti. </span><span class="translation sujato">Keeping to themselves the fact that they are not determined by that, they don’t glorify themselves and put others down on account of their attainment of the dimension of neither perception nor non-perception. </span></div><p><div class=verse-container id=mn113:28.10><span>Ayampi, bhikkhave, sappurisadhammo. </span><span class="translation sujato">This too is a quality of a true person. </span></div><p><div class=verse-container id=mn113:29.1><span>Puna caparaṁ, bhikkhave, sappuriso sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti. </span><span class="translation sujato">Furthermore, take a true person who, going totally beyond the dimension of neither perception nor non-perception, enters and remains in the cessation of perception and feeling. And, having seen with wisdom, their defilements come to an end. </span></div><p><div class=verse-container id=mn113:29.2><span>Ayaṁ, bhikkhave, bhikkhu na kiñci maññati, na kuhiñci maññati, na kenaci maññatī”ti. </span><span class="translation sujato">This is a mendicant who does not conceive with anything, does not conceive regarding anything, does not conceive through anything.” </span></div><p><div class=verse-container id=mn113:29.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn113:29.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn113:29.5><span>Sappurisasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0112.html>Previous</a><a href=/canon/en/pli/ms/sutta/mn/mn0114.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>