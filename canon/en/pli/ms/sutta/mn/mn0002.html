<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0002.html>Deutsch</a> , <a href=/canon/gu/pli/ms/sutta/mn/mn0002.html>ગુજરાતી</a> , <a href=/canon/hi/pli/ms/sutta/mn/mn0002.html>हिन्दी</a> , <a href=/canon/lt/pli/ms/sutta/mn/mn0002.html>Lietuvių kalba</a> , <a href=/canon/pl/pli/ms/sutta/mn/mn0002.html>Polski</a> , <a href=/canon/ru/pli/ms/sutta/mn/mn0002.html>ру́сский язы́к</a> , <a href=/canon/sr/pli/ms/sutta/mn/mn0002.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0001.html>Previous</a><a href=/canon/en/pli/ms/sutta/mn/mn0003.html>Next</a></div><p><div class=verse-container id=mn2:0.1><span>Majjhima Nikāya 2 </span><span class="translation sujato">Middle Discourses 2 </span></div><p><div class=verse-container id=mn2:0.2><span class=big-bold>Sabbāsavasutta </span><span class="translation sujato">All the Defilements </span></div><p><div class=verse-container id=mn2:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn2:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn2:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn2:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn2:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn2:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn2:2.1><span>“sabbāsavasaṁvarapariyāyaṁ vo, bhikkhave, desessāmi. </span><span class="translation sujato">“Mendicants, I will teach you the explanation of the restraint of all defilements. </span></div><p><div class=verse-container id=mn2:2.2><span>Taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=mn2:2.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn2:2.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn2:3.1><span>“Jānato ahaṁ, bhikkhave, passato āsavānaṁ khayaṁ vadāmi, no ajānato no apassato. </span><span class="translation sujato">“Mendicants, I say that the ending of defilements is for one who knows and sees, not for one who does not know or see. </span></div><p><div class=verse-container id=mn2:3.2><span>Kiñca, bhikkhave, jānato kiñca passato āsavānaṁ khayaṁ vadāmi? </span><span class="translation sujato">For one who knows and sees what? </span></div><p><div class=verse-container id=mn2:3.3><span>Yoniso ca manasikāraṁ ayoniso ca manasikāraṁ. </span><span class="translation sujato">Rational application of mind and irrational application of mind. </span></div><p><div class=verse-container id=mn2:3.4><span>Ayoniso, bhikkhave, manasikaroto anuppannā ceva āsavā uppajjanti, uppannā ca āsavā pavaḍḍhanti; </span><span class="translation sujato">When you apply the mind irrationally, defilements arise, and once arisen they grow. </span></div><p><div class=verse-container id=mn2:3.5><span>yoniso ca kho, bhikkhave, manasikaroto anuppannā ceva āsavā na uppajjanti, uppannā ca āsavā pahīyanti. </span><span class="translation sujato">When you apply the mind rationally, defilements don’t arise, and those that have already arisen are given up. </span></div><p><div class=verse-container id=mn2:4.1><span>Atthi, bhikkhave, āsavā dassanā pahātabbā, atthi āsavā saṁvarā pahātabbā, atthi āsavā paṭisevanā pahātabbā, atthi āsavā adhivāsanā pahātabbā, atthi āsavā parivajjanā pahātabbā, atthi āsavā vinodanā pahātabbā, atthi āsavā bhāvanā pahātabbā. </span><span class="translation sujato">Some defilements should be given up by seeing, some by restraint, some by using, some by enduring, some by avoiding, some by dispelling, and some by developing. </span></div><p><div class=verse-container id=mn2:5.0><span>1. Dassanāpahātabbaāsava </span><span class="translation sujato">1. Defilements Given Up by Seeing </span></div><p><div class=verse-container id=mn2:5.1><span>Katame ca, bhikkhave, āsavā dassanā pahātabbā? </span><span class="translation sujato">And what are the defilements that should be given up by seeing? </span></div><p><div class=verse-container id=mn2:5.2><span>Idha, bhikkhave, assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto—</span><span class="translation sujato">Take an unlearned ordinary person who has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span></div><p><div class=verse-container id=mn2:5.3><span>manasikaraṇīye dhamme nappajānāti, amanasikaraṇīye dhamme nappajānāti. </span><span class="translation sujato">They don’t understand to which things they should apply the mind and to which things they should not apply the mind. </span></div><p><div class=verse-container id=mn2:5.4><span>So manasikaraṇīye dhamme appajānanto amanasikaraṇīye dhamme appajānanto, ye dhammā na manasikaraṇīyā, te dhamme manasi karoti, ye dhammā manasikaraṇīyā te dhamme na manasi karoti. </span><span class="translation sujato">So they apply the mind to things they shouldn’t and don’t apply the mind to things they should. </span></div><p><div class=verse-container id=mn2:6.1><span>Katame ca, bhikkhave, dhammā na manasikaraṇīyā ye dhamme manasi karoti? </span><span class="translation sujato">And what are the things to which they apply the mind but should not? </span></div><p><div class=verse-container id=mn2:6.2><span>Yassa, bhikkhave, dhamme manasikaroto anuppanno vā kāmāsavo uppajjati, uppanno vā kāmāsavo pavaḍḍhati; </span><span class="translation sujato">They are the things that, when the mind is applied to them, give rise to unarisen defilements and make arisen defilements grow: the defilements of sensual desire, </span></div><p><div class=verse-container id=mn2:6.3><span>anuppanno vā bhavāsavo uppajjati, uppanno vā bhavāsavo pavaḍḍhati; </span><span class="translation sujato">desire to be reborn, </span></div><p><div class=verse-container id=mn2:6.4><span>anuppanno vā avijjāsavo uppajjati, uppanno vā avijjāsavo pavaḍḍhati—</span><span class="translation sujato">and ignorance. </span></div><p><div class=verse-container id=mn2:6.5><span>ime dhammā na manasikaraṇīyā ye dhamme manasi karoti. </span><span class="translation sujato">These are the things to which they apply the mind but should not. </span></div><p><div class=verse-container id=mn2:6.6><span>Katame ca, bhikkhave, dhammā manasikaraṇīyā ye dhamme na manasi karoti? </span><span class="translation sujato">And what are the things to which they do not apply the mind but should? </span></div><p><div class=verse-container id=mn2:6.7><span>Yassa, bhikkhave, dhamme manasikaroto anuppanno vā kāmāsavo na uppajjati, uppanno vā kāmāsavo pahīyati; </span><span class="translation sujato">They are the things that, when the mind is applied to them, do not give rise to unarisen defilements and give up arisen defilements: the defilements of sensual desire, </span></div><p><div class=verse-container id=mn2:6.8><span>anuppanno vā bhavāsavo na uppajjati, uppanno vā bhavāsavo pahīyati; </span><span class="translation sujato">desire to be reborn, </span></div><p><div class=verse-container id=mn2:6.9><span>anuppanno vā avijjāsavo na uppajjati, uppanno vā avijjāsavo pahīyati—</span><span class="translation sujato">and ignorance. </span></div><p><div class=verse-container id=mn2:6.10><span>ime dhammā manasikaraṇīyā ye dhamme na manasi karoti. </span><span class="translation sujato">These are the things to which they do not apply the mind but should. </span></div><p><div class=verse-container id=mn2:7.1><span>Tassa amanasikaraṇīyānaṁ dhammānaṁ manasikārā manasikaraṇīyānaṁ dhammānaṁ amanasikārā anuppannā ceva āsavā uppajjanti uppannā ca āsavā pavaḍḍhanti. </span><span class="translation sujato">Because of applying the mind to what they should not and not applying the mind to what they should, unarisen defilements arise and arisen defilements grow. </span></div><p><div class=verse-container id=mn2:7.2><span>So evaṁ ayoniso manasi karoti: </span><span class="translation sujato">This is how they apply the mind irrationally: </span></div><p><div class=verse-container id=mn2:7.3><span>‘ahosiṁ nu kho ahaṁ atītamaddhānaṁ? Na nu kho ahosiṁ atītamaddhānaṁ? Kiṁ nu kho ahosiṁ atītamaddhānaṁ? Kathaṁ nu kho ahosiṁ atītamaddhānaṁ? Kiṁ hutvā kiṁ ahosiṁ nu kho ahaṁ atītamaddhānaṁ? </span><span class="translation sujato">‘Did I exist in the past? Did I not exist in the past? What was I in the past? How was I in the past? After being what, what did I become in the past? </span></div><p><div class=verse-container id=mn2:7.4><span>Bhavissāmi nu kho ahaṁ anāgatamaddhānaṁ? Na nu kho bhavissāmi anāgatamaddhānaṁ? Kiṁ nu kho bhavissāmi anāgatamaddhānaṁ? Kathaṁ nu kho bhavissāmi anāgatamaddhānaṁ? Kiṁ hutvā kiṁ bhavissāmi nu kho ahaṁ anāgatamaddhānan’ti? </span><span class="translation sujato">Will I exist in the future? Will I not exist in the future? What will I be in the future? How will I be in the future? After being what, what will I become in the future?’ </span></div><p><div class=verse-container id=mn2:7.5><span>Etarahi vā paccuppannamaddhānaṁ ajjhattaṁ kathaṅkathī hoti: </span><span class="translation sujato">Or they are undecided about the present thus: </span></div><p><div class=verse-container id=mn2:7.6><span>‘ahaṁ nu khosmi? No nu khosmi? Kiṁ nu khosmi? Kathaṁ nu khosmi? Ayaṁ nu kho satto kuto āgato? So kuhiṁ gāmī bhavissatī’ti? </span><span class="translation sujato">‘Am I? Am I not? What am I? How am I? This sentient being—where did it come from? And where will it go?’ </span></div><p><div class=verse-container id=mn2:8.1><span>Tassa evaṁ ayoniso manasikaroto channaṁ diṭṭhīnaṁ aññatarā diṭṭhi uppajjati. </span><span class="translation sujato">When they apply the mind irrationally in this way, one of the following six views arises in them and is taken as a genuine fact. </span></div><p><div class=verse-container id=mn2:8.2><span>‘Atthi me attā’ti vā assa saccato thetato diṭṭhi uppajjati; </span><span class="translation sujato">The view: ‘My self survives.’ </span></div><p><div class=verse-container id=mn2:8.3><span>‘natthi me attā’ti vā assa saccato thetato diṭṭhi uppajjati; </span><span class="translation sujato">The view: ‘My self does not survive.’ </span></div><p><div class=verse-container id=mn2:8.4><span>‘attanāva attānaṁ sañjānāmī’ti vā assa saccato thetato diṭṭhi uppajjati; </span><span class="translation sujato">The view: ‘I perceive the self with the self.’ </span></div><p><div class=verse-container id=mn2:8.5><span>‘attanāva anattānaṁ sañjānāmī’ti vā assa saccato thetato diṭṭhi uppajjati; </span><span class="translation sujato">The view: ‘I perceive what is not-self with the self.’ </span></div><p><div class=verse-container id=mn2:8.6><span>‘anattanāva attānaṁ sañjānāmī’ti vā assa saccato thetato diṭṭhi uppajjati; </span><span class="translation sujato">The view: ‘I perceive the self with what is not-self.’ </span></div><p><div class=verse-container id=mn2:8.7><span>atha vā panassa evaṁ diṭṭhi hoti: </span><span class="translation sujato">Or they have such a view: </span></div><p><div class=verse-container id=mn2:8.8><span>‘yo me ayaṁ attā vado vedeyyo tatra tatra kalyāṇapāpakānaṁ kammānaṁ vipākaṁ paṭisaṁvedeti so kho pana me ayaṁ attā nicco dhuvo sassato avipariṇāmadhammo sassatisamaṁ tatheva ṭhassatī’ti. </span><span class="translation sujato">‘This self of mine is he, the speaker, the knower who experiences the results of good and bad deeds in all the different realms. This self is permanent, everlasting, eternal, and imperishable, and will last forever and ever.’ </span></div><p><div class=verse-container id=mn2:8.9><span>Idaṁ vuccati, bhikkhave, diṭṭhigataṁ diṭṭhigahanaṁ diṭṭhikantāraṁ diṭṭhivisūkaṁ diṭṭhivipphanditaṁ diṭṭhisaṁyojanaṁ. </span><span class="translation sujato">This is called a misconception, the thicket of views, the desert of views, the twist of views, the dodge of views, the fetter of views. </span></div><p><div class=verse-container id=mn2:8.10><span>Diṭṭhisaṁyojanasaṁyutto, bhikkhave, assutavā puthujjano na parimuccati jātiyā jarāya maraṇena sokehi paridevehi dukkhehi domanassehi upāyāsehi; </span><span class="translation sujato">An unlearned ordinary person who is fettered by views is not freed from rebirth, old age, and death, from sorrow, lamentation, pain, sadness, and distress. </span></div><p><div class=verse-container id=mn2:8.11><span>‘na parimuccati dukkhasmā’ti vadāmi. </span><span class="translation sujato">They’re not freed from suffering, I say. </span></div><p><div class=verse-container id=mn2:9.1><span>Sutavā ca kho, bhikkhave, ariyasāvako—</span></div><p><div class=verse-container id=mn2:9.2><span>ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto—</span><span class="translation sujato">But take a learned noble disciple who has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span></div><p><div class=verse-container id=mn2:9.3><span>manasikaraṇīye dhamme pajānāti amanasikaraṇīye dhamme pajānāti. </span><span class="translation sujato">They understand to which things they should apply the mind and to which things they should not apply the mind. </span></div><p><div class=verse-container id=mn2:9.4><span>So manasikaraṇīye dhamme pajānanto amanasikaraṇīye dhamme pajānanto ye dhammā na manasikaraṇīyā te dhamme na manasi karoti, ye dhammā manasikaraṇīyā te dhamme manasi karoti. </span><span class="translation sujato">So they apply the mind to things they should and don’t apply the mind to things they shouldn’t. </span></div><p><div class=verse-container id=mn2:10.1><span>Katame ca, bhikkhave, dhammā na manasikaraṇīyā ye dhamme na manasi karoti? </span><span class="translation sujato">And what are the things to which they don’t apply the mind and should not? </span></div><p><div class=verse-container id=mn2:10.2><span>Yassa, bhikkhave, dhamme manasikaroto anuppanno vā kāmāsavo uppajjati, uppanno vā kāmāsavo pavaḍḍhati; </span><span class="translation sujato">They are the things that, when the mind is applied to them, give rise to unarisen defilements and make arisen defilements grow: the defilements of sensual desire, </span></div><p><div class=verse-container id=mn2:10.3><span>anuppanno vā bhavāsavo uppajjati, uppanno vā bhavāsavo pavaḍḍhati; </span><span class="translation sujato">desire to be reborn, </span></div><p><div class=verse-container id=mn2:10.4><span>anuppanno vā avijjāsavo uppajjati, uppanno vā avijjāsavo pavaḍḍhati—</span><span class="translation sujato">and ignorance. </span></div><p><div class=verse-container id=mn2:10.5><span>ime dhammā na manasikaraṇīyā, ye dhamme na manasi karoti. </span><span class="translation sujato">These are the things to which they don’t apply the mind and should not. </span></div><p><div class=verse-container id=mn2:10.6><span>Katame ca, bhikkhave, dhammā manasikaraṇīyā ye dhamme manasi karoti? </span><span class="translation sujato">And what are the things to which they do apply the mind and should? </span></div><p><div class=verse-container id=mn2:10.7><span>Yassa, bhikkhave, dhamme manasikaroto anuppanno vā kāmāsavo na uppajjati, uppanno vā kāmāsavo pahīyati; </span><span class="translation sujato">They are the things that, when the mind is applied to them, do not give rise to unarisen defilements and give up arisen defilements: the defilements of sensual desire, </span></div><p><div class=verse-container id=mn2:10.8><span>anuppanno vā bhavāsavo na uppajjati, uppanno vā bhavāsavo pahīyati; </span><span class="translation sujato">desire to be reborn, </span></div><p><div class=verse-container id=mn2:10.9><span>anuppanno vā avijjāsavo na uppajjati, uppanno vā avijjāsavo pahīyati—</span><span class="translation sujato">and ignorance. </span></div><p><div class=verse-container id=mn2:10.10><span>ime dhammā manasikaraṇīyā ye dhamme manasi karoti. </span><span class="translation sujato">These are the things to which they do apply the mind and should. </span></div><p><div class=verse-container id=mn2:10.11><span>Tassa amanasikaraṇīyānaṁ dhammānaṁ amanasikārā manasikaraṇīyānaṁ dhammānaṁ manasikārā anuppannā ceva āsavā na uppajjanti, uppannā ca āsavā pahīyanti. </span><span class="translation sujato">Because of not applying the mind to what they should not and applying the mind to what they should, unarisen defilements don’t arise and arisen defilements are given up. </span></div><p><div class=verse-container id=mn2:11.1><span>So ‘idaṁ dukkhan’ti yoniso manasi karoti, ‘ayaṁ dukkhasamudayo’ti yoniso manasi karoti, ‘ayaṁ dukkhanirodho’ti yoniso manasi karoti, ‘ayaṁ dukkhanirodhagāminī paṭipadā’ti yoniso manasi karoti. </span><span class="translation sujato">They rationally apply the mind: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span></div><p><div class=verse-container id=mn2:11.2><span>Tassa evaṁ yoniso manasikaroto tīṇi saṁyojanāni pahīyanti—</span><span class="translation sujato">And as they do so, they give up three fetters: </span></div><p><div class=verse-container id=mn2:11.3><span>sakkāyadiṭṭhi, vicikicchā, sīlabbataparāmāso. </span><span class="translation sujato">substantialist view, doubt, and misapprehension of precepts and observances. </span></div><p><div class=verse-container id=mn2:11.4><span>Ime vuccanti, bhikkhave, āsavā dassanā pahātabbā. </span><span class="translation sujato">These are called the defilements that should be given up by seeing. </span></div><p><div class=verse-container id=mn2:12.0><span>2. Saṁvarāpahātabbaāsava </span><span class="translation sujato">2. Defilements Given Up by Restraint </span></div><p><div class=verse-container id=mn2:12.1><span>Katame ca, bhikkhave, āsavā saṁvarā pahātabbā? </span><span class="translation sujato">And what are the defilements that should be given up by restraint? </span></div><p><div class=verse-container id=mn2:12.2><span>Idha, bhikkhave, bhikkhu paṭisaṅkhā yoniso cakkhundriyasaṁvarasaṁvuto viharati. </span><span class="translation sujato">Take a mendicant who, reflecting rationally, lives restraining the faculty of the eye. </span></div><p><div class=verse-container id=mn2:12.3><span>Yañhissa, bhikkhave, cakkhundriyasaṁvaraṁ asaṁvutassa viharato uppajjeyyuṁ āsavā vighātapariḷāhā, cakkhundriyasaṁvaraṁ saṁvutassa viharato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without restraint of the eye faculty do not arise when there is such restraint. </span></div><p><div class=verse-container id=mn2:12.4><span>Paṭisaṅkhā yoniso sotindriyasaṁvarasaṁvuto viharati …pe… </span><span class="translation sujato">Reflecting rationally, they live restraining the faculty of the ear … </span></div><p><div class=verse-container id=mn2:12.5><span>ghānindriyasaṁvarasaṁvuto viharati …pe… </span><span class="translation sujato">the nose … </span></div><p><div class=verse-container id=mn2:12.6><span>jivhindriyasaṁvarasaṁvuto viharati …pe… </span><span class="translation sujato">the tongue … </span></div><p><div class=verse-container id=mn2:12.7><span>kāyindriyasaṁvarasaṁvuto viharati …pe… </span><span class="translation sujato">the body … </span></div><p><div class=verse-container id=mn2:12.8><span>manindriyasaṁvarasaṁvuto viharati. </span><span class="translation sujato">the mind. </span></div><p><div class=verse-container id=mn2:12.9><span>Yañhissa, bhikkhave, manindriyasaṁvaraṁ asaṁvutassa viharato uppajjeyyuṁ āsavā vighātapariḷāhā, manindriyasaṁvaraṁ saṁvutassa viharato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without restraint of the mind faculty do not arise when there is such restraint. </span></div><p><div class=verse-container id=mn2:12.10><span>Yañhissa, bhikkhave, saṁvaraṁ asaṁvutassa viharato uppajjeyyuṁ āsavā vighātapariḷāhā, saṁvaraṁ saṁvutassa viharato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without restraint do not arise when there is such restraint. </span></div><p><div class=verse-container id=mn2:12.11><span>Ime vuccanti, bhikkhave, āsavā saṁvarā pahātabbā. </span><span class="translation sujato">These are called the defilements that should be given up by restraint. </span></div><p><div class=verse-container id=mn2:13.0><span>3. Paṭisevanāpahātabbaāsava </span><span class="translation sujato">3. Defilements Given Up by Using </span></div><p><div class=verse-container id=mn2:13.1><span>Katame ca, bhikkhave, āsavā paṭisevanā pahātabbā? </span><span class="translation sujato">And what are the defilements that should be given up by using? </span></div><p><div class=verse-container id=mn2:13.2><span>Idha, bhikkhave, bhikkhu paṭisaṅkhā yoniso cīvaraṁ paṭisevati: </span><span class="translation sujato">Take a mendicant who, reflecting rationally, makes use of robes: </span></div><p><div class=verse-container id=mn2:13.3><span>‘yāvadeva sītassa paṭighātāya, uṇhassa paṭighātāya, ḍaṁsamakasavātātapasarīsapasamphassānaṁ paṭighātāya, yāvadeva hirikopīnappaṭicchādanatthaṁ’. </span><span class="translation sujato">‘Only for the sake of warding off cold and heat; for warding off the touch of flies, mosquitoes, wind, sun, and reptiles; and for covering up the private parts.’ </span></div><p><div class=verse-container id=mn2:14.1><span>Paṭisaṅkhā yoniso piṇḍapātaṁ paṭisevati: </span><span class="translation sujato">Reflecting rationally, they make use of almsfood: </span></div><p><div class=verse-container id=mn2:14.2><span>‘neva davāya, na madāya, na maṇḍanāya, na vibhūsanāya, yāvadeva imassa kāyassa ṭhitiyā yāpanāya, vihiṁsūparatiyā, brahmacariyānuggahāya, iti purāṇañca vedanaṁ paṭihaṅkhāmi navañca vedanaṁ na uppādessāmi, yātrā ca me bhavissati anavajjatā ca phāsuvihāro ca’. </span><span class="translation sujato">‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span></div><p><div class=verse-container id=mn2:15.1><span>Paṭisaṅkhā yoniso senāsanaṁ paṭisevati: </span><span class="translation sujato">Reflecting rationally, they make use of lodgings: </span></div><p><div class=verse-container id=mn2:15.2><span>‘yāvadeva sītassa paṭighātāya, uṇhassa paṭighātāya, ḍaṁsamakasavātātapasarīsapasamphassānaṁ paṭighātāya, yāvadeva utuparissayavinodanapaṭisallānārāmatthaṁ’. </span><span class="translation sujato">‘Only for the sake of warding off cold and heat; for warding off the touch of flies, mosquitoes, wind, sun, and reptiles; to shelter from harsh weather and to enjoy retreat.’ </span></div><p><div class=verse-container id=mn2:16.1><span>Paṭisaṅkhā yoniso gilānappaccayabhesajjaparikkhāraṁ paṭisevati: </span><span class="translation sujato">Reflecting rationally, they make use of medicines and supplies for the sick: </span></div><p><div class=verse-container id=mn2:16.2><span>‘yāvadeva uppannānaṁ veyyābādhikānaṁ vedanānaṁ paṭighātāya, abyābajjhaparamatāya’. </span><span class="translation sujato">‘Only for the sake of warding off the pains of illness and to promote good health.’ </span></div><p><div class=verse-container id=mn2:17.1><span>Yañhissa, bhikkhave, appaṭisevato uppajjeyyuṁ āsavā vighātapariḷāhā, paṭisevato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without using these things do not arise when they are used. </span></div><p><div class=verse-container id=mn2:17.2><span>Ime vuccanti, bhikkhave, āsavā paṭisevanā pahātabbā. </span><span class="translation sujato">These are called the defilements that should be given up by using. </span></div><p><div class=verse-container id=mn2:18.0><span>4. Adhivāsanāpahātabbaāsava </span><span class="translation sujato">4. Defilements Given Up by Enduring </span></div><p><div class=verse-container id=mn2:18.1><span>Katame ca, bhikkhave, āsavā adhivāsanā pahātabbā? </span><span class="translation sujato">And what are the defilements that should be given up by enduring? </span></div><p><div class=verse-container id=mn2:18.2><span>Idha, bhikkhave, bhikkhu paṭisaṅkhā yoniso khamo hoti sītassa uṇhassa, jighacchāya pipāsāya. Ḍaṁsamakasavātātapasarīsapasamphassānaṁ, duruttānaṁ durāgatānaṁ vacanapathānaṁ, uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko hoti. </span><span class="translation sujato">Take a mendicant who, reflecting rationally, endures cold, heat, hunger, and thirst. They endure the touch of flies, mosquitoes, wind, sun, and reptiles. They endure rude and unwelcome criticism. And they put up with physical pain—sharp, severe, acute, unpleasant, disagreeable, and life-threatening. </span></div><p><div class=verse-container id=mn2:18.3><span>Yañhissa, bhikkhave, anadhivāsayato uppajjeyyuṁ āsavā vighātapariḷāhā, adhivāsayato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without enduring these things do not arise when they are endured. </span></div><p><div class=verse-container id=mn2:18.4><span>Ime vuccanti, bhikkhave, āsavā adhivāsanā pahātabbā. </span><span class="translation sujato">These are called the defilements that should be given up by enduring. </span></div><p><div class=verse-container id=mn2:19.0><span>5. Parivajjanāpahātabbaāsava </span><span class="translation sujato">5. Defilements Given Up by Avoiding </span></div><p><div class=verse-container id=mn2:19.1><span>Katame ca, bhikkhave, āsavā parivajjanā pahātabbā? </span><span class="translation sujato">And what are the defilements that should be given up by avoiding? </span></div><p><div class=verse-container id=mn2:19.2><span>Idha, bhikkhave, bhikkhu paṭisaṅkhā yoniso caṇḍaṁ hatthiṁ parivajjeti, caṇḍaṁ assaṁ parivajjeti, caṇḍaṁ goṇaṁ parivajjeti, caṇḍaṁ kukkuraṁ parivajjeti, ahiṁ khāṇuṁ kaṇṭakaṭṭhānaṁ sobbhaṁ papātaṁ candanikaṁ oḷigallaṁ. </span><span class="translation sujato">Take a mendicant who, reflecting rationally, avoids a wild elephant, a wild horse, a wild ox, a wild dog, a snake, a stump, thorny ground, a pit, a cliff, a swamp, and a sewer. </span></div><p><div class=verse-container id=mn2:19.3><span>Yathārūpe anāsane nisinnaṁ yathārūpe agocare carantaṁ yathārūpe pāpake mitte bhajantaṁ viññū sabrahmacārī pāpakesu ṭhānesu okappeyyuṁ, so tañca anāsanaṁ tañca agocaraṁ te ca pāpake mitte paṭisaṅkhā yoniso parivajjeti. </span><span class="translation sujato">Reflecting rationally, they avoid sitting on inappropriate seats, walking in inappropriate neighborhoods, and mixing with bad friends—whatever sensible spiritual companions would believe to be a bad setting. </span></div><p><div class=verse-container id=mn2:19.4><span>Yañhissa, bhikkhave, aparivajjayato uppajjeyyuṁ āsavā vighātapariḷāhā, parivajjayato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without avoiding these things do not arise when they are avoided. </span></div><p><div class=verse-container id=mn2:19.5><span>Ime vuccanti, bhikkhave, āsavā parivajjanā pahātabbā. </span><span class="translation sujato">These are called the defilements that should be given up by avoiding. </span></div><p><div class=verse-container id=mn2:20.0><span>6. Vinodanāpahātabbaāsava </span><span class="translation sujato">6. Defilements Given Up by Dispelling </span></div><p><div class=verse-container id=mn2:20.1><span>Katame ca, bhikkhave, āsavā vinodanā pahātabbā? </span><span class="translation sujato">And what are the defilements that should be given up by dispelling? </span></div><p><div class=verse-container id=mn2:20.2><span>Idha, bhikkhave, bhikkhu paṭisaṅkhā yoniso uppannaṁ kāmavitakkaṁ nādhivāseti pajahati vinodeti byantīkaroti anabhāvaṁ gameti, uppannaṁ byāpādavitakkaṁ …pe… uppannaṁ vihiṁsāvitakkaṁ …pe… uppannuppanne pāpake akusale dhamme nādhivāseti pajahati vinodeti byantīkaroti anabhāvaṁ gameti. </span><span class="translation sujato">Take a mendicant who, reflecting rationally, doesn’t tolerate a sensual, malicious, or cruel thought that has arisen, but gives it up, gets rid of it, eliminates it, and obliterates it. They don’t tolerate any bad, unskillful qualities that have arisen, but give them up, get rid of them, eliminate them, and obliterate them. </span></div><p><div class=verse-container id=mn2:20.3><span>Yañhissa, bhikkhave, avinodayato uppajjeyyuṁ āsavā vighātapariḷāhā, vinodayato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without dispelling these things do not arise when they are dispelled. </span></div><p><div class=verse-container id=mn2:20.4><span>Ime vuccanti, bhikkhave, āsavā vinodanā pahātabbā. </span><span class="translation sujato">These are called the defilements that should be given up by dispelling. </span></div><p><div class=verse-container id=mn2:21.0><span>7. Bhāvanāpahātabbaāsava </span><span class="translation sujato">7. Defilements Given Up by Developing </span></div><p><div class=verse-container id=mn2:21.1><span>Katame ca, bhikkhave, āsavā bhāvanā pahātabbā? </span><span class="translation sujato">And what are the defilements that should be given up by developing? </span></div><p><div class=verse-container id=mn2:21.2><span>Idha, bhikkhave, bhikkhu paṭisaṅkhā yoniso satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ; </span><span class="translation sujato">It’s when a mendicant, reflecting rationally, develops the awakening factors of mindfulness, </span></div><p><div class=verse-container id=mn2:21.3><span>paṭisaṅkhā yoniso dhammavicayasambojjhaṅgaṁ bhāveti …pe… </span><span class="translation sujato">investigation of principles, </span></div><p><div class=verse-container id=mn2:21.4><span>vīriyasambojjhaṅgaṁ bhāveti … </span><span class="translation sujato">energy, </span></div><p><div class=verse-container id=mn2:21.5><span>pītisambojjhaṅgaṁ bhāveti … </span><span class="translation sujato">rapture, </span></div><p><div class=verse-container id=mn2:21.6><span>passaddhisambojjhaṅgaṁ bhāveti … </span><span class="translation sujato">tranquility, </span></div><p><div class=verse-container id=mn2:21.7><span>samādhisambojjhaṅgaṁ bhāveti … </span><span class="translation sujato">immersion, </span></div><p><div class=verse-container id=mn2:21.8><span>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vossaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=mn2:21.9><span>Yañhissa, bhikkhave, abhāvayato uppajjeyyuṁ āsavā vighātapariḷāhā, bhāvayato evaṁsa te āsavā vighātapariḷāhā na honti. </span><span class="translation sujato">For the distressing and feverish defilements that might arise in someone who lives without developing these things do not arise when they are developed. </span></div><p><div class=verse-container id=mn2:21.10><span>Ime vuccanti, bhikkhave, āsavā bhāvanā pahātabbā. </span><span class="translation sujato">These are called the defilements that should be given up by developing. </span></div><p><div class=verse-container id=mn2:22.1><span>Yato kho, bhikkhave, bhikkhuno ye āsavā dassanā pahātabbā te dassanā pahīnā honti, ye āsavā saṁvarā pahātabbā te saṁvarā pahīnā honti, ye āsavā paṭisevanā pahātabbā te paṭisevanā pahīnā honti, ye āsavā adhivāsanā pahātabbā te adhivāsanā pahīnā honti, ye āsavā parivajjanā pahātabbā te parivajjanā pahīnā honti, ye āsavā vinodanā pahātabbā te vinodanā pahīnā honti, ye āsavā bhāvanā pahātabbā te bhāvanā pahīnā honti; </span><span class="translation sujato">Now, take a mendicant who, by seeing, has given up the defilements that should be given up by seeing. By restraint, they’ve given up the defilements that should be given up by restraint. By using, they’ve given up the defilements that should be given up by using. By enduring, they’ve given up the defilements that should be given up by enduring. By avoiding, they’ve given up the defilements that should be given up by avoiding. By dispelling, they’ve given up the defilements that should be given up by dispelling. By developing, they’ve given up the defilements that should be given up by developing. </span></div><p><div class=verse-container id=mn2:22.2><span>ayaṁ vuccati, bhikkhave: ‘bhikkhu sabbāsavasaṁvarasaṁvuto viharati, acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā’”ti. </span><span class="translation sujato">They’re called a mendicant who lives having restrained all defilements, who has cut off craving, untied the fetters, and by rightly comprehending conceit has made an end of suffering.” </span></div><p><div class=verse-container id=mn2:22.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn2:22.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn2:22.5><span>Sabbāsavasuttaṁ niṭṭhitaṁ dutiyaṁ. </span></div><div class=flex-between><a href=/canon/en/pli/ms/sutta/mn/mn0001.html>Previous</a><a href=/canon/en/pli/ms/sutta/mn/mn0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>