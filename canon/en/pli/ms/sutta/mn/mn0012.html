<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0012.html>Deutsch</a> , <a href=/canon/ru/pli/ms/sutta/mn/mn0012.html>ру́сский язы́к</a> , <a href=/canon/sr/pli/ms/sutta/mn/mn0012.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0011.html>Previous</a><a href=/canon/en/pli/ms/sutta/mn/mn0013.html>Next</a></div><p id=mn12:0.1><span class=root>Majjhima Nikāya 12 </span><br> <span class=sujato>Middle Discourses 12 </span><br><p id=mn12:0.2><span class="root big-bold">Mahāsīhanādasutta </span><br> <span class=sujato>The Longer Discourse on the Lion’s Roar </span><br><p id=mn12:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn12:1.2><span class=root>ekaṁ samayaṁ bhagavā vesāliyaṁ viharati bahinagare aparapure vanasaṇḍe. </span><br> <span class=sujato>At one time the Buddha was staying outside the city of Vesālī in a woodland grove west of the town. </span><br><p id=mn12:2.1><span class=root>Tena kho pana samayena sunakkhatto licchaviputto acirapakkanto hoti imasmā dhammavinayā. </span><br> <span class=sujato>Now at that time Sunakkhatta the Licchavi had recently left this teaching and training. </span><br><p id=mn12:2.2><span class=root>So vesāliyaṁ parisati evaṁ vācaṁ bhāsati: </span><br> <span class=sujato>He was telling a crowd in Vesālī: </span><br><p id=mn12:2.3><span class=root>“natthi samaṇassa gotamassa uttari manussadhammā alamariyañāṇadassanaviseso. </span><br> <span class=sujato>“The ascetic Gotama has no superhuman distinction in knowledge and vision worthy of the noble ones. </span><br><p id=mn12:2.4><span class=root>Takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānaṁ. </span><br> <span class=sujato>He teaches what he’s worked out by logic, following a line of inquiry, expressing his own perspective. </span><br><p id=mn12:2.5><span class=root>Yassa ca khvāssa atthāya dhammo desito so niyyāti takkarassa sammā dukkhakkhayāyā”ti. </span><br> <span class=sujato>And his teaching leads those who practice it to the complete ending of suffering, the goal for which it’s taught.” </span><br><p id=mn12:3.1><span class=root>Atha kho āyasmā sāriputto pubbaṇhasamayaṁ nivāsetvā pattacīvaramādāya vesāliṁ piṇḍāya pāvisi. </span><br> <span class=sujato>Then Venerable Sāriputta robed up in the morning and, taking his bowl and robe, entered Vesālī for alms. </span><br><p id=mn12:3.2><span class=root>Assosi kho āyasmā sāriputto sunakkhattassa licchaviputtassa vesāliyaṁ parisati evaṁ vācaṁ bhāsamānassa: </span><br> <span class=sujato>He heard what Sunakkhatta was saying. </span><br><p id=mn12:3.3><span class=root>“natthi samaṇassa gotamassa uttari manussadhammā alamariyañāṇadassanaviseso. </span><br><p id=mn12:3.4><span class=root>Takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānaṁ. </span><br><p id=mn12:3.5><span class=root>Yassa ca khvāssa atthāya dhammo desito so niyyāti takkarassa sammā dukkhakkhayāyā”ti. </span><br><p id=mn12:3.6><span class=root>Atha kho āyasmā sāriputto vesāliyaṁ piṇḍāya caritvā pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then he wandered for alms in Vesālī. After the meal, on his return from almsround, he went to the Buddha, bowed, sat down to one side, and told him what had happened. </span><br><p id=mn12:3.7><span class=root>“sunakkhatto, bhante, licchaviputto acirapakkanto imasmā dhammavinayā. </span><br><p id=mn12:3.8><span class=root>So vesāliyaṁ parisati evaṁ vācaṁ bhāsati: </span><br><p id=mn12:3.9><span class=root>‘natthi samaṇassa gotamassa uttari manussadhammā alamariyañāṇadassanaviseso. </span><br><p id=mn12:3.10><span class=root>Takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānaṁ. </span><br><p id=mn12:3.11><span class=root>Yassa ca khvāssa atthāya dhammo desito so niyyāti takkarassa sammā dukkhakkhayāyā’”ti. </span><br><p id=mn12:4.1><span class=root>“Kodhano heso, sāriputta, sunakkhatto moghapuriso. </span><br> <span class=sujato>“Sāriputta, Sunakkhatta, that futile man, is angry. </span><br><p id=mn12:4.2><span class=root>Kodhā ca panassa esā vācā bhāsitā. </span><br> <span class=sujato>His words are spoken out of anger. </span><br><p id=mn12:4.3><span class=root>‘Avaṇṇaṁ bhāsissāmī’ti kho, sāriputta, sunakkhatto moghapuriso vaṇṇaṁyeva tathāgatassa bhāsati. </span><br> <span class=sujato>Thinking he criticizes the Realized One, in fact he just praises him. </span><br><p id=mn12:4.4><span class=root>Vaṇṇo heso, sāriputta, tathāgatassa yo evaṁ vadeyya: </span><br> <span class=sujato>For it is praise of the Realized One to say: </span><br><p id=mn12:4.5><span class=root>‘yassa ca khvāssa atthāya dhammo desito so niyyāti takkarassa sammā dukkhakkhayāyā’ti. </span><br> <span class=sujato>‘His teaching leads those who practice it to the complete ending of suffering, the goal for which it’s taught.’ </span><br><p id=mn12:5.1><span class=root>Ayampi hi nāma, sāriputta, sunakkhattassa moghapurisassa mayi dhammanvayo na bhavissati: </span><br> <span class=sujato>But there’s no way Sunakkhatta will infer about me from the teaching: </span><br><p id=mn12:5.2><span class=root>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi, satthā devamanussānaṁ, buddho bhagavā’ti. </span><br> <span class=sujato>‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span><br><p id=mn12:6.1><span class=root>Ayampi hi nāma, sāriputta, sunakkhattassa moghapurisassa mayi dhammanvayo na bhavissati: </span><br> <span class=sujato>And there’s no way Sunakkhatta will infer about me from the teaching: </span><br><p id=mn12:6.2><span class=root>‘itipi so bhagavā anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasati parimajjati; yāva brahmalokāpi kāyena vasaṁ vattetī’ti. </span><br> <span class=sujato>‘That Blessed One wields the many kinds of psychic power: multiplying himself and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful; controlling the body as far as the realm of divinity.’ </span><br><p id=mn12:7.1><span class=root>Ayampi hi nāma, sāriputta, sunakkhattassa moghapurisassa mayi dhammanvayo na bhavissati: </span><br> <span class=sujato>And there’s no way Sunakkhatta will infer about me from the teaching: </span><br><p id=mn12:7.2><span class=root>‘itipi so bhagavā dibbāya sotadhātuyā visuddhāya atikkantamānusikāya ubho sadde suṇāti—dibbe ca mānuse ca, ye dūre santike cā’ti. </span><br> <span class=sujato>‘That Blessed One, with clairaudience that is purified and superhuman, hears both kinds of sounds, human and heavenly, whether near or far.’ </span><br><p id=mn12:8.1><span class=root>Ayampi hi nāma, sāriputta, sunakkhattassa moghapurisassa mayi dhammanvayo na bhavissati: </span><br> <span class=sujato>And there’s no way Sunakkhatta will infer about me from the teaching: </span><br><p id=mn12:8.2><span class=root>‘itipi so bhagavā parasattānaṁ parapuggalānaṁ cetasā ceto paricca pajānāti—</span><br> <span class=sujato>‘That Blessed One understands the minds of other beings and individuals, having comprehended them with his own mind. </span><br><p id=mn12:8.3><span class=root>sarāgaṁ vā cittaṁ sarāgaṁ cittanti pajānāti, </span><br> <span class=sujato>He understands mind with greed as “mind with greed,” </span><br><p id=mn12:8.4><span class=root>vītarāgaṁ vā cittaṁ vītarāgaṁ cittanti pajānāti; </span><br> <span class=sujato>and mind without greed as “mind without greed.” </span><br><p id=mn12:8.5><span class=root>sadosaṁ vā cittaṁ sadosaṁ cittanti pajānāti, </span><br> <span class=sujato>He understands mind with hate … </span><br><p id=mn12:8.6><span class=root>vītadosaṁ vā cittaṁ vītadosaṁ cittanti pajānāti; </span><br> <span class=sujato>mind without hate … </span><br><p id=mn12:8.7><span class=root>samohaṁ vā cittaṁ samohaṁ cittanti pajānāti, </span><br> <span class=sujato>mind with delusion … </span><br><p id=mn12:8.8><span class=root>vītamohaṁ vā cittaṁ vītamohaṁ cittanti pajānāti; </span><br> <span class=sujato>mind without delusion … </span><br><p id=mn12:8.9><span class=root>saṅkhittaṁ vā cittaṁ saṅkhittaṁ cittanti pajānāti, </span><br> <span class=sujato>constricted mind … </span><br><p id=mn12:8.10><span class=root>vikkhittaṁ vā cittaṁ vikkhittaṁ cittanti pajānāti; </span><br> <span class=sujato>scattered mind … </span><br><p id=mn12:8.11><span class=root>mahaggataṁ vā cittaṁ mahaggataṁ cittanti pajānāti, </span><br> <span class=sujato>expansive mind … </span><br><p id=mn12:8.12><span class=root>amahaggataṁ vā cittaṁ amahaggataṁ cittanti pajānāti; </span><br> <span class=sujato>unexpansive mind … </span><br><p id=mn12:8.13><span class=root>sauttaraṁ vā cittaṁ sauttaraṁ cittanti pajānāti, </span><br> <span class=sujato>mind that is supreme … </span><br><p id=mn12:8.14><span class=root>anuttaraṁ vā cittaṁ anuttaraṁ cittanti pajānāti; </span><br> <span class=sujato>mind that is not supreme … </span><br><p id=mn12:8.15><span class=root>samāhitaṁ vā cittaṁ samāhitaṁ cittanti pajānāti, </span><br> <span class=sujato>mind immersed in samādhi … </span><br><p id=mn12:8.16><span class=root>asamāhitaṁ vā cittaṁ asamāhitaṁ cittanti pajānāti; </span><br> <span class=sujato>mind not immersed in samādhi … </span><br><p id=mn12:8.17><span class=root>vimuttaṁ vā cittaṁ vimuttaṁ cittanti pajānāti, </span><br> <span class=sujato>freed mind as “freed mind,” </span><br><p id=mn12:8.18><span class=root>avimuttaṁ vā cittaṁ avimuttaṁ cittanti pajānātī’ti. </span><br> <span class=sujato>and unfreed mind as “unfreed mind.”’ </span><br><p id=mn12:9.1><span class=root>Dasa kho panimāni, sāriputta, tathāgatassa tathāgatabalāni yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>There are these ten powers of a Realized One that the Realized One possesses. With these he claims the bull’s place, roars his lion’s roar in the assemblies, and turns the divine wheel. </span><br><p id=mn12:9.2><span class=root>Katamāni dasa? </span><br> <span class=sujato>What ten? </span><br><p id=mn12:10.1><span class=root>Idha, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti. </span><br> <span class=sujato>Firstly, the Realized One truly understands the possible as possible, and the impossible as impossible. </span><br><p id=mn12:10.2><span class=root>Yampi, sāriputta, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. Relying on this he claims the bull’s place, roars his lion’s roar in the assemblies, and turns the divine wheel. </span><br><p id=mn12:11.1><span class=root>Puna caparaṁ, sāriputta, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti. </span><br> <span class=sujato>Furthermore, the Realized One truly understands the result of deeds undertaken in the past, future, and present in terms of grounds and causes. </span><br><p id=mn12:11.2><span class=root>Yampi, sāriputta, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:12.1><span class=root>Puna caparaṁ, sāriputta, tathāgato sabbatthagāminiṁ paṭipadaṁ yathābhūtaṁ pajānāti. </span><br> <span class=sujato>Furthermore, the Realized One truly understands where all paths of practice lead. </span><br><p id=mn12:12.2><span class=root>Yampi, sāriputta, tathāgato sabbatthagāminiṁ paṭipadaṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:13.1><span class=root>Puna caparaṁ, sāriputta, tathāgato anekadhātunānādhātulokaṁ yathābhūtaṁ pajānāti. </span><br> <span class=sujato>Furthermore, the Realized One truly understands the world with its many and diverse elements. </span><br><p id=mn12:13.2><span class=root>Yampi, sāriputta, tathāgato anekadhātunānādhātulokaṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:14.1><span class=root>Puna caparaṁ, sāriputta, tathāgato sattānaṁ nānādhimuttikataṁ yathābhūtaṁ pajānāti. </span><br> <span class=sujato>Furthermore, the Realized One truly understands the diverse convictions of sentient beings. </span><br><p id=mn12:14.2><span class=root>Yampi, sāriputta, tathāgato sattānaṁ nānādhimuttikataṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:15.1><span class=root>Puna caparaṁ, sāriputta, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti. </span><br> <span class=sujato>Furthermore, the Realized One truly understands the faculties of other sentient beings and other individuals after comprehending them with his mind. </span><br><p id=mn12:15.2><span class=root>Yampi, sāriputta, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:16.1><span class=root>Puna caparaṁ, sāriputta, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti. </span><br> <span class=sujato>Furthermore, the Realized One truly understands corruption, cleansing, and emergence regarding the absorptions, liberations, immersions, and attainments. </span><br><p id=mn12:16.2><span class=root>Yampi, sāriputta, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:17.1><span class=root>Puna caparaṁ, sāriputta, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati. </span><br> <span class=sujato>Furthermore, the Realized One recollects many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. He remembers: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so he recollects his many kinds of past lives, with features and details. </span><br><p id=mn12:17.2><span class=root>Yampi, sāriputta, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:18.1><span class=root>Puna caparaṁ, sāriputta, tathāgato dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti. </span><br> <span class=sujato>Furthermore, with clairvoyance that is purified and superhuman, the Realized One sees sentient beings passing away and being reborn—inferior and superior, beautiful and ugly, in a good place or a bad place. He understands how sentient beings are reborn according to their deeds. ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, he sees sentient beings passing away and being reborn—inferior and superior, beautiful and ugly, in a good place or a bad place. He understands how sentient beings are reborn according to their deeds. </span><br><p id=mn12:18.2><span class=root>Yampi, sāriputta, tathāgato dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti. Idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. … </span><br><p id=mn12:19.1><span class=root>Puna caparaṁ, sāriputta, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><br> <span class=sujato>Furthermore, the Realized One has realized the undefiled freedom of heart and freedom by wisdom in this very life, and lives having realized it with his own insight due to the ending of defilements. </span><br><p id=mn12:19.2><span class=root>Yampi, sāriputta, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, idampi, sāriputta, tathāgatassa tathāgatabalaṁ hoti yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Since he truly understands this, this is a power of the Realized One. Relying on this he claims the bull’s place, roars his lion’s roar in the assemblies, and turns the divine wheel. </span><br><p id=mn12:20.1><span class=root>Imāni kho, sāriputta, dasa tathāgatassa tathāgatabalāni yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>A Realized One possesses these ten powers of a Realized One. With these he claims the bull’s place, roars his lion’s roar in the assemblies, and turns the divine wheel. </span><br><p id=mn12:21.1><span class=root>Yo kho maṁ, sāriputta, evaṁ jānantaṁ evaṁ passantaṁ evaṁ vadeyya: </span><br> <span class=sujato>When I know and see in this way, suppose someone were to say this: </span><br><p id=mn12:21.2><span class=root>‘natthi samaṇassa gotamassa uttari manussadhammā alamariyañāṇadassanaviseso; </span><br> <span class=sujato>‘The ascetic Gotama has no superhuman distinction in knowledge and vision worthy of the noble ones. </span><br><p id=mn12:21.3><span class=root>takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti, </span><br> <span class=sujato>He teaches what he’s worked out by logic, following a line of inquiry, expressing his own perspective.’ </span><br><p id=mn12:21.4><span class=root>taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:21.5><span class=root>Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi. </span><br> <span class=sujato>Just as a mendicant accomplished in ethics, immersion, and wisdom would reach enlightenment in this very life, such is the consequence, I say. </span><br><p id=mn12:21.6><span class=root>Taṁ vācaṁ appahāya, taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:22.1><span class=root>Cattārimāni, sāriputta, tathāgatassa vesārajjāni yehi vesārajjehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>Sāriputta, a Realized One has four kinds of self-assurance. With these he claims the bull’s place, roars his lion’s roar in the assemblies, and turns the divine wheel. </span><br><p id=mn12:22.2><span class=root>Katamāni cattāri? </span><br> <span class=sujato>What four? </span><br><p id=mn12:23.1><span class=root>‘Sammāsambuddhassa te paṭijānato ime dhammā anabhisambuddhā’ti. Tatra vata maṁ samaṇo vā brāhmaṇo vā devo vā māro vā brahmā vā koci vā lokasmiṁ sahadhammena paṭicodessatīti nimittametaṁ, sāriputta, na samanupassāmi. </span><br> <span class=sujato>I see no reason for anyone—whether ascetic, brahmin, god, Māra, or the Divinity, or anyone else in the world—to legitimately scold me, saying: ‘You claim to be a fully awakened Buddha, but you don’t understand these things.’ </span><br><p id=mn12:23.2><span class=root>Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi. </span><br> <span class=sujato>Since I see no such reason, I live secure, fearless, and assured. </span><br><p id=mn12:24.1><span class=root>‘Khīṇāsavassa te paṭijānato ime āsavā aparikkhīṇā’ti. Tatra vata maṁ samaṇo vā brāhmaṇo vā devo vā māro vā brahmā vā koci vā lokasmiṁ sahadhammena paṭicodessatīti nimittametaṁ, sāriputta, na samanupassāmi. </span><br> <span class=sujato>I see no reason for anyone—whether ascetic, brahmin, god, Māra, or the Divinity, or anyone else in the world—to legitimately scold me, saying: ‘You claim to have ended all defilements, but you still have these defilements.’ </span><br><p id=mn12:24.2><span class=root>Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi. </span><br> <span class=sujato>Since I see no such reason, I live secure, fearless, and assured. </span><br><p id=mn12:25.1><span class=root>‘Ye kho pana te antarāyikā dhammā vuttā, te paṭisevato nālaṁ antarāyāyā’ti. Tatra vata maṁ samaṇo vā brāhmaṇo vā devo vā māro vā brahmā vā koci vā lokasmiṁ sahadhammena paṭicodessatīti nimittametaṁ, sāriputta, na samanupassāmi. </span><br> <span class=sujato>I see no reason for anyone—whether ascetic, brahmin, god, Māra, or the Divinity, or anyone else in the world—to legitimately scold me, saying: ‘The acts that you say are obstructions are not really obstructions for the one who performs them.’ </span><br><p id=mn12:25.2><span class=root>Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi. </span><br> <span class=sujato>Since I see no such reason, I live secure, fearless, and assured. </span><br><p id=mn12:26.1><span class=root>‘Yassa kho pana te atthāya dhammo desito, so na niyyāti takkarassa sammā dukkhakkhayāyā’ti. Tatra vata maṁ samaṇo vā brāhmaṇo vā devo vā māro vā brahmā vā koci vā lokasmiṁ sahadhammena paṭicodessatīti nimittametaṁ, sāriputta, na samanupassāmi. </span><br> <span class=sujato>I see no reason for anyone—whether ascetic, brahmin, god, Māra, or the Divinity, or anyone else in the world—to legitimately scold me, saying: ‘The teaching doesn’t lead those who practice it to the complete ending of suffering, the goal for which it is taught.’ </span><br><p id=mn12:26.2><span class=root>Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi. </span><br> <span class=sujato>Since I see no such reason, I live secure, fearless, and assured. </span><br><p id=mn12:27.1><span class=root>Imāni kho, sāriputta, cattāri tathāgatassa vesārajjāni yehi vesārajjehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti. </span><br> <span class=sujato>A Realized One has these four kinds of self-assurance. With these he claims the bull’s place, roars his lion’s roar in the assemblies, and turns the divine wheel. </span><br><p id=mn12:28.1><span class=root>Yo kho maṁ, sāriputta, evaṁ jānantaṁ evaṁ passantaṁ evaṁ vadeyya: </span><br> <span class=sujato>When I know and see in this way, suppose someone were to say this: </span><br><p id=mn12:28.2><span class=root>‘natthi samaṇassa gotamassa uttari manussadhammā alamariyañāṇadassanaviseso, takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti, </span><br> <span class=sujato>‘The ascetic Gotama has no superhuman distinction in knowledge and vision worthy of the noble ones …’ </span><br><p id=mn12:28.3><span class=root>taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:28.4><span class=root>Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi. </span><br><p id=mn12:28.5><span class=root>Taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br><p id=mn12:29.1><span class=root>Aṭṭha kho imā, sāriputta, parisā. </span><br> <span class=sujato>Sāriputta, there are these eight assemblies. </span><br><p id=mn12:29.2><span class=root>Katamā aṭṭha? </span><br> <span class=sujato>What eight? </span><br><p id=mn12:29.3><span class=root>Khattiyaparisā, brāhmaṇaparisā, gahapatiparisā, samaṇaparisā, cātumahārājikaparisā, tāvatiṁsaparisā, māraparisā, brahmaparisā—</span><br> <span class=sujato>The assemblies of aristocrats, brahmins, householders, and ascetics. An assembly of the gods of the four great kings. An assembly of the gods of the thirty-three. An assembly of Māras. An assembly of divinities. </span><br><p id=mn12:29.4><span class=root>imā kho, sāriputta, aṭṭha parisā. </span><br> <span class=sujato>These are the eight assemblies. </span><br><p id=mn12:29.5><span class=root>Imehi kho, sāriputta, catūhi vesārajjehi samannāgato tathāgato imā aṭṭha parisā upasaṅkamati ajjhogāhati. </span><br> <span class=sujato>Possessing these four kinds of self-assurance, the Realized One approaches and enters right into these eight assemblies. </span><br><p id=mn12:29.6><span class=root>Abhijānāmi kho panāhaṁ, sāriputta, anekasataṁ khattiyaparisaṁ upasaṅkamitā. </span><br> <span class=sujato>I recall having approached an assembly of hundreds of aristocrats. </span><br><p id=mn12:29.7><span class=root>Tatrapi mayā sannisinnapubbañceva, sallapitapubbañca, sākacchā ca samāpajjitapubbā. </span><br> <span class=sujato>There I used to sit with them, converse, and engage in discussion. </span><br><p id=mn12:29.8><span class=root>Tatra vata maṁ bhayaṁ vā sārajjaṁ vā okkamissatīti nimittametaṁ, sāriputta, na samanupassāmi. </span><br> <span class=sujato>But I don’t see any reason to feel afraid or insecure. </span><br><p id=mn12:29.9><span class=root>Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi. </span><br> <span class=sujato>Since I see no such reason, I live secure, fearless, and assured. </span><br><p id=mn12:30.1><span class=root>Abhijānāmi kho panāhaṁ, sāriputta, anekasataṁ brāhmaṇaparisaṁ …pe… </span><br> <span class=sujato>I recall having approached an assembly of hundreds of brahmins … </span><br><p id=mn12:30.2><span class=root>gahapatiparisaṁ … </span><br> <span class=sujato>householders … </span><br><p id=mn12:30.3><span class=root>samaṇaparisaṁ … </span><br> <span class=sujato>ascetics … </span><br><p id=mn12:30.4><span class=root>cātumahārājikaparisaṁ … </span><br> <span class=sujato>the gods of the four great kings … </span><br><p id=mn12:30.5><span class=root>tāvatiṁsaparisaṁ … </span><br> <span class=sujato>the gods of the thirty-three … </span><br><p id=mn12:30.6><span class=root>māraparisaṁ … </span><br> <span class=sujato>Māras … </span><br><p id=mn12:30.7><span class=root>brahmaparisaṁ upasaṅkamitā. </span><br> <span class=sujato>divinities. </span><br><p id=mn12:30.8><span class=root>Tatrapi mayā sannisinnapubbañceva, sallapitapubbañca, sākacchā ca samāpajjitapubbā. </span><br> <span class=sujato>There too I used to sit with them, converse, and engage in discussion. </span><br><p id=mn12:30.9><span class=root>Tatra vata maṁ bhayaṁ vā sārajjaṁ vā okkamissatīti nimittametaṁ, sāriputta, na samanupassāmi. </span><br> <span class=sujato>But I don’t see any reason to feel afraid or insecure. </span><br><p id=mn12:30.10><span class=root>Etamahaṁ, sāriputta, nimittaṁ asamanupassanto khemappatto abhayappatto vesārajjappatto viharāmi. </span><br> <span class=sujato>Since I see no such reason, I live secure, fearless, and assured. </span><br><p id=mn12:31.1><span class=root>Yo kho maṁ, sāriputta, evaṁ jānantaṁ evaṁ passantaṁ evaṁ vadeyya: </span><br> <span class=sujato>When I know and see in this way, suppose someone were to say this: </span><br><p id=mn12:31.2><span class=root>‘natthi samaṇassa gotamassa uttari manussadhammā alamariyañāṇadassanaviseso, takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti, </span><br> <span class=sujato>‘The ascetic Gotama has no superhuman distinction in knowledge and vision worthy of the noble ones …’ </span><br><p id=mn12:31.3><span class=root>taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:31.4><span class=root>Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi. </span><br><p id=mn12:31.5><span class=root>Taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br><p id=mn12:32.1><span class=root>Catasso kho imā, sāriputta, yoniyo. </span><br> <span class=sujato>Sāriputta, there are these four kinds of reproduction. </span><br><p id=mn12:32.2><span class=root>Katamā catasso? </span><br> <span class=sujato>What four? </span><br><p id=mn12:32.3><span class=root>Aṇḍajā yoni, jalābujā yoni, saṁsedajā yoni, opapātikā yoni. </span><br> <span class=sujato>Reproduction for creatures born from an egg, from a womb, from moisture, or spontaneously. </span><br><p id=mn12:33.1><span class=root>Katamā ca, sāriputta, aṇḍajā yoni? </span><br> <span class=sujato>And what is reproduction from an egg? </span><br><p id=mn12:33.2><span class=root>Ye kho te, sāriputta, sattā aṇḍakosaṁ abhinibbhijja jāyanti—</span><br> <span class=sujato>There are beings who are born by breaking out of an eggshell. </span><br><p id=mn12:33.3><span class=root>ayaṁ vuccati, sāriputta, aṇḍajā yoni. </span><br> <span class=sujato>This is called reproduction from an egg. </span><br><p id=mn12:33.4><span class=root>Katamā ca, sāriputta, jalābujā yoni? </span><br> <span class=sujato>And what is reproduction from a womb? </span><br><p id=mn12:33.5><span class=root>Ye kho te, sāriputta, sattā vatthikosaṁ abhinibbhijja jāyanti—</span><br> <span class=sujato>There are beings who are born by breaking out of the amniotic sac. </span><br><p id=mn12:33.6><span class=root>ayaṁ vuccati, sāriputta, jalābujā yoni. </span><br> <span class=sujato>This is called reproduction from a womb. </span><br><p id=mn12:33.7><span class=root>Katamā ca, sāriputta, saṁsedajā yoni? </span><br> <span class=sujato>And what is reproduction from moisture? </span><br><p id=mn12:33.8><span class=root>Ye kho te, sāriputta, sattā pūtimacche vā jāyanti pūtikuṇape vā pūtikummāse vā candanikāye vā oḷigalle vā jāyanti—</span><br> <span class=sujato>There are beings who are born in a rotten fish, in a rotten carcass, in rotten dough, in a cesspool or a sump. </span><br><p id=mn12:33.9><span class=root>ayaṁ vuccati, sāriputta, saṁsedajā yoni. </span><br> <span class=sujato>This is called reproduction from moisture. </span><br><p id=mn12:33.10><span class=root>Katamā ca, sāriputta, opapātikā yoni? </span><br> <span class=sujato>And what is spontaneous reproduction? </span><br><p id=mn12:33.11><span class=root>Devā, nerayikā, ekacce ca manussā, ekacce ca vinipātikā—</span><br> <span class=sujato>Gods, hell-beings, certain humans, and certain beings in the lower realms. </span><br><p id=mn12:33.12><span class=root>ayaṁ vuccati, sāriputta, opapātikā yoni. </span><br> <span class=sujato>This is called spontaneous reproduction. </span><br><p id=mn12:33.13><span class=root>Imā kho, sāriputta, catasso yoniyo. </span><br> <span class=sujato>These are the four kinds of reproduction. </span><br><p id=mn12:34.1><span class=root>Yo kho maṁ, sāriputta, evaṁ jānantaṁ evaṁ passantaṁ evaṁ vadeyya: </span><br> <span class=sujato>When I know and see in this way, suppose someone were to say this: </span><br><p id=mn12:34.2><span class=root>‘natthi samaṇassa gotamassa uttari manussadhammā alamariyañāṇadassanaviseso, takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti, </span><br> <span class=sujato>‘The ascetic Gotama has no superhuman distinction in knowledge and vision worthy of the noble ones …’ </span><br><p id=mn12:34.3><span class=root>taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:34.4><span class=root>Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya, evaṁ sampadamidaṁ, sāriputta, vadāmi. </span><br><p id=mn12:34.5><span class=root>Taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br><p id=mn12:35.1><span class=root>Pañca kho imā, sāriputta, gatiyo. </span><br> <span class=sujato>There are these five destinations. </span><br><p id=mn12:35.2><span class=root>Katamā pañca? </span><br> <span class=sujato>What five? </span><br><p id=mn12:35.3><span class=root>Nirayo, tiracchānayoni, pettivisayo, manussā, devā. </span><br> <span class=sujato>Hell, the animal realm, the ghost realm, humanity, and the gods. </span><br><p id=mn12:36.1><span class=root>Nirayañcāhaṁ, sāriputta, pajānāmi, nirayagāmiñca maggaṁ, nirayagāminiñca paṭipadaṁ; </span><br> <span class=sujato>I understand hell, and the path and practice that leads to hell. </span><br><p id=mn12:36.2><span class=root>yathā paṭipanno ca kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati tañca pajānāmi. </span><br> <span class=sujato>And I understand how someone practicing that way, when their body breaks up, after death, is reborn in a place of loss, a bad place, the underworld, hell. </span><br><p id=mn12:36.3><span class=root>Tiracchānayoniñcāhaṁ, sāriputta, pajānāmi, tiracchānayonigāmiñca maggaṁ, tiracchānayonigāminiñca paṭipadaṁ; </span><br> <span class=sujato>I understand the animal realm … </span><br><p id=mn12:36.4><span class=root>yathā paṭipanno ca kāyassa bhedā paraṁ maraṇā tiracchānayoniṁ upapajjati tañca pajānāmi. </span><br><p id=mn12:36.5><span class=root>Pettivisayañcāhaṁ, sāriputta, pajānāmi, pettivisayagāmiñca maggaṁ, pettivisayagāminiñca paṭipadaṁ; </span><br><p id=mn12:36.6><span class=root>yathā paṭipanno ca kāyassa bhedā paraṁ maraṇā pettivisayaṁ upapajjati tañca pajānāmi. </span><br> <span class=sujato>the ghost realm … </span><br><p id=mn12:36.7><span class=root>Manusse cāhaṁ, sāriputta, pajānāmi, manussalokagāmiñca maggaṁ, manussalokagāminiñca paṭipadaṁ; </span><br> <span class=sujato>humanity … </span><br><p id=mn12:36.8><span class=root>yathā paṭipanno ca kāyassa bhedā paraṁ maraṇā manussesu upapajjati tañca pajānāmi. </span><br><p id=mn12:36.9><span class=root>Deve cāhaṁ, sāriputta, pajānāmi, devalokagāmiñca maggaṁ, devalokagāminiñca paṭipadaṁ; </span><br> <span class=sujato>gods, and the path and practice that leads to the world of the gods. </span><br><p id=mn12:36.10><span class=root>yathā paṭipanno ca kāyassa bhedā paraṁ maraṇā sugatiṁ saggaṁ lokaṁ upapajjati tañca pajānāmi. </span><br> <span class=sujato>And I understand how someone practicing that way, when their body breaks up, after death, is reborn in a good place, a heavenly realm. </span><br><p id=mn12:36.11><span class=root>Nibbānañcāhaṁ, sāriputta, pajānāmi, nibbānagāmiñca maggaṁ, nibbānagāminiñca paṭipadaṁ; </span><br> <span class=sujato>And I understand extinguishment, and the path and practice that leads to extinguishment. </span><br><p id=mn12:36.12><span class=root>yathā paṭipanno ca āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati tañca pajānāmi. </span><br> <span class=sujato>And I understand how someone practicing that way realizes the undefiled freedom of heart and freedom by wisdom in this very life, and lives having realized it with their own insight due to the ending of defilements. </span><br><p id=mn12:37.1><span class=root>Idhāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br> <span class=sujato>When I’ve comprehended the mind of a certain person, I understand: </span><br><p id=mn12:37.2><span class=root>tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatīti. </span><br> <span class=sujato>‘This person is practicing in such a way and is riding upon such a path that when their body breaks up, after death, they will be reborn in a place of loss, a bad place, the underworld, hell.’ </span><br><p id=mn12:37.3><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ, ekantadukkhā tibbā kaṭukā vedanā vedayamānaṁ. </span><br> <span class=sujato>Some time later I see that they have indeed been reborn in hell, where they experience exclusively painful feelings, sharp and severe. </span><br><p id=mn12:37.4><span class=root>Seyyathāpi, sāriputta, aṅgārakāsu sādhikaporisā pūrā aṅgārānaṁ vītaccikānaṁ vītadhūmānaṁ. </span><br> <span class=sujato>Suppose there was a pit of glowing coals deeper than a man’s height, full of glowing coals that neither flamed nor smoked. </span><br><p id=mn12:37.5><span class=root>Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva aṅgārakāsuṁ paṇidhāya. </span><br> <span class=sujato>Then along comes a person struggling in the oppressive heat, weary, thirsty, and parched. And they have set out on a path that meets with that same pit of coals. </span><br><p id=mn12:37.6><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw them, they’d say: </span><br><p id=mn12:37.7><span class=root>‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva aṅgārakāsuṁ āgamissatī’ti. </span><br> <span class=sujato>‘This person is proceeding in such a way and is riding upon such a path that they will arrive at that very pit of coals.’ </span><br><p id=mn12:37.8><span class=root>Tamenaṁ passeyya aparena samayena tassā aṅgārakāsuyā patitaṁ, ekantadukkhā tibbā kaṭukā vedanā vedayamānaṁ. </span><br> <span class=sujato>Some time later they see that they have indeed fallen into that pit of coals, where they experience exclusively painful feelings, sharp and severe. … </span><br><p id=mn12:37.9><span class=root>Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—</span><br><p id=mn12:37.10><span class=root>tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjissatīti. </span><br><p id=mn12:37.11><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannaṁ, ekantadukkhā tibbā kaṭukā vedanā vedayamānaṁ. </span><br><p id=mn12:38.1><span class=root>Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br> <span class=sujato>When I’ve comprehended the mind of a certain person, I understand: </span><br><p id=mn12:38.2><span class=root>tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā tiracchānayoniṁ upapajjissatīti. </span><br> <span class=sujato>‘This person … will be reborn in the animal realm.’ </span><br><p id=mn12:38.3><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā tiracchānayoniṁ upapannaṁ, dukkhā tibbā kaṭukā vedanā vedayamānaṁ. </span><br> <span class=sujato>Some time later I see that they have indeed been reborn in the animal realm, where they suffer painful feelings, sharp and severe. </span><br><p id=mn12:38.4><span class=root>Seyyathāpi, sāriputta, gūthakūpo sādhikaporiso, pūro gūthassa. </span><br> <span class=sujato>Suppose there was a sewer deeper than a man’s height, full to the brim with feces. </span><br><p id=mn12:38.5><span class=root>Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva gūthakūpaṁ paṇidhāya. </span><br> <span class=sujato>Then along comes a person struggling in the oppressive heat, weary, thirsty, and parched. And they have set out on a path that meets with that same sewer. </span><br><p id=mn12:38.6><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw them, they’d say: </span><br><p id=mn12:38.7><span class=root>‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho yathā imaṁyeva gūthakūpaṁ āgamissatī’ti. </span><br> <span class=sujato>‘This person is proceeding in such a way and is riding upon such a path that they will arrive at that very sewer.’ </span><br><p id=mn12:38.8><span class=root>Tamenaṁ passeyya aparena samayena tasmiṁ gūthakūpe patitaṁ, dukkhā tibbā kaṭukā vedanā vedayamānaṁ. </span><br> <span class=sujato>Some time later they see that they have indeed fallen into that sewer, where they suffer painful feelings, sharp and severe. … </span><br><p id=mn12:38.9><span class=root>Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—</span><br><p id=mn12:38.10><span class=root>tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā tiracchānayoniṁ upapajjissatīti. </span><br><p id=mn12:38.11><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā tiracchānayoniṁ upapannaṁ, dukkhā tibbā kaṭukā vedanā vedayamānaṁ. </span><br><p id=mn12:39.1><span class=root>Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br> <span class=sujato>When I’ve comprehended the mind of a certain person, I understand: </span><br><p id=mn12:39.2><span class=root>tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā pettivisayaṁ upapajjissatīti. </span><br> <span class=sujato>‘This person … will be reborn in the ghost realm.’ </span><br><p id=mn12:39.3><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā pettivisayaṁ upapannaṁ, dukkhabahulā vedanā vedayamānaṁ. </span><br> <span class=sujato>Some time later I see that they have indeed been reborn in the ghost realm, where they experience mostly painful feelings. </span><br><p id=mn12:39.4><span class=root>Seyyathāpi, sāriputta, rukkho visame bhūmibhāge jāto tanupattapalāso kabaracchāyo. </span><br> <span class=sujato>Suppose there was a tree growing on rugged ground, with thin foliage casting dappled shade. </span><br><p id=mn12:39.5><span class=root>Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva rukkhaṁ paṇidhāya. </span><br> <span class=sujato>Then along comes a person struggling in the oppressive heat, weary, thirsty, and parched. And they have set out on a path that meets with that same tree. </span><br><p id=mn12:39.6><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw them, they’d say: </span><br><p id=mn12:39.7><span class=root>‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva rukkhaṁ āgamissatī’ti. </span><br> <span class=sujato>‘This person is proceeding in such a way and is riding upon such a path that they will arrive at that very tree.’ </span><br><p id=mn12:39.8><span class=root>Tamenaṁ passeyya, aparena samayena tassa rukkhassa chāyāya nisinnaṁ vā nipannaṁ vā dukkhabahulā vedanā vedayamānaṁ. </span><br> <span class=sujato>Some time later they see them sitting or lying under that tree, where they experience mostly painful feelings. … </span><br><p id=mn12:39.9><span class=root>Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—</span><br><p id=mn12:39.10><span class=root>tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā pettivisayaṁ upapajjissatīti. </span><br><p id=mn12:39.11><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā pettivisayaṁ upapannaṁ, dukkhabahulā vedanā vedayamānaṁ. </span><br><p id=mn12:40.1><span class=root>Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi—</span><br> <span class=sujato>When I’ve comprehended the mind of a certain person, I understand: </span><br><p id=mn12:40.2><span class=root>tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā manussesu upapajjissatīti. </span><br> <span class=sujato>‘This person … will be reborn among human beings.’ </span><br><p id=mn12:40.3><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā manussesu upapannaṁ, sukhabahulā vedanā vedayamānaṁ. </span><br> <span class=sujato>Some time later I see that they have indeed been reborn among human beings, where they experience mostly pleasant feelings. </span><br><p id=mn12:40.4><span class=root>Seyyathāpi, sāriputta, rukkho same bhūmibhāge jāto bahalapattapalāso sandacchāyo. </span><br> <span class=sujato>Suppose there was a tree growing on smooth ground, with abundant foliage casting dense shade. </span><br><p id=mn12:40.5><span class=root>Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva rukkhaṁ paṇidhāya. </span><br> <span class=sujato>Then along comes a person struggling in the oppressive heat, weary, thirsty, and parched. And they have set out on a path that meets with that same tree. </span><br><p id=mn12:40.6><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw them, they’d say: </span><br><p id=mn12:40.7><span class=root>‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imameva rukkhaṁ āgamissatī’ti. </span><br> <span class=sujato>‘This person is proceeding in such a way and is riding upon such a path that they will arrive at that very tree.’ </span><br><p id=mn12:40.8><span class=root>Tamenaṁ passeyya aparena samayena tassa rukkhassa chāyāya nisinnaṁ vā nipannaṁ vā sukhabahulā vedanā vedayamānaṁ. </span><br> <span class=sujato>Some time later they see them sitting or lying under that tree, where they experience mostly pleasant feelings. … </span><br><p id=mn12:40.9><span class=root>Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—</span><br><p id=mn12:40.10><span class=root>tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā manussesu upapajjissatīti. </span><br><p id=mn12:40.11><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā manussesu upapannaṁ, sukhabahulā vedanā vedayamānaṁ. </span><br><p id=mn12:41.1><span class=root>Idha panāhaṁ, sāriputta, ekaccaṁ puggalaṁ evaṁ cetasā ceto paricca pajānāmi: </span><br> <span class=sujato>When I’ve comprehended the mind of a certain person, I understand: </span><br><p id=mn12:41.2><span class=root>‘tathāyaṁ puggalo paṭipanno tathā ca iriyati tañca maggaṁ samārūḷho, yathā kāyassa bhedā paraṁ maraṇā sugatiṁ saggaṁ lokaṁ upapajjissatī’ti. </span><br> <span class=sujato>‘This person … will be reborn in a good place, a heavenly realm.’ </span><br><p id=mn12:41.3><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā sugatiṁ saggaṁ lokaṁ upapannaṁ, ekantasukhā vedanā vedayamānaṁ. </span><br> <span class=sujato>Some time later I see that they have indeed been reborn in a heavenly realm, where they experience feelings of perfect happiness. </span><br><p id=mn12:41.4><span class=root>Seyyathāpi, sāriputta, pāsādo, tatrāssa kūṭāgāraṁ ullittāvalittaṁ nivātaṁ phusitaggaḷaṁ pihitavātapānaṁ. </span><br> <span class=sujato>Suppose there was a stilt longhouse with a peaked roof, plastered inside and out, draft-free, with door fastened and window shuttered. </span><br><p id=mn12:41.5><span class=root>Tatrāssa pallaṅko gonakatthato paṭikatthato paṭalikatthato kadalimigapavarapaccattharaṇo sauttaracchado ubhatolohitakūpadhāno. </span><br> <span class=sujato>And it had a couch spread with woolen covers—shag-piled, pure white, or embroidered with flowers—and spread with a fine deer hide, with a canopy above and red pillows at both ends. </span><br><p id=mn12:41.6><span class=root>Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva pāsādaṁ paṇidhāya. </span><br> <span class=sujato>Then along comes a person struggling in the oppressive heat, weary, thirsty, and parched. And they have set out on a path that meets with that same stilt longhouse. </span><br><p id=mn12:41.7><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw them, they’d say: </span><br><p id=mn12:41.8><span class=root>‘tathāyaṁ bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva pāsādaṁ āgamissatī’ti. </span><br> <span class=sujato>‘This person is proceeding in such a way and is riding upon such a path that they will arrive at that very stilt longhouse.’ </span><br><p id=mn12:41.9><span class=root>Tamenaṁ passeyya aparena samayena tasmiṁ pāsāde tasmiṁ kūṭāgāre tasmiṁ pallaṅke nisinnaṁ vā nipannaṁ vā ekantasukhā vedanā vedayamānaṁ. </span><br> <span class=sujato>Some time later they see them sitting or lying in that stilt longhouse, where they experience feelings of perfect happiness. … </span><br><p id=mn12:41.10><span class=root>Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi—</span><br><p id=mn12:41.11><span class=root>tathāyaṁ puggalo paṭipanno tathā ca iriyati tañca maggaṁ samārūḷho yathā kāyassa bhedā paraṁ maraṇā sugatiṁ saggaṁ lokaṁ upapajjissatīti. </span><br><p id=mn12:41.12><span class=root>Tamenaṁ passāmi aparena samayena dibbena cakkhunā visuddhena atikkantamānusakena kāyassa bhedā paraṁ maraṇā sugatiṁ saggaṁ lokaṁ upapannaṁ, ekantasukhā vedanā vedayamānaṁ. </span><br><p id=mn12:42.1><span class=root>Idha panāhaṁ, sāriputta, ekaccaṁ puggalaṁ cetasā ceto paricca pajānāmi—</span><br> <span class=sujato>When I’ve comprehended the mind of a certain person, I understand: </span><br><p id=mn12:42.2><span class=root>tathāyaṁ puggalo paṭipanno tathā ca iriyati tañca maggaṁ samārūḷho, yathā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharissatīti. </span><br> <span class=sujato>‘This person is practicing in such a way and is riding upon such a path that they will realize the undefiled freedom of heart and freedom by wisdom in this very life, and live having realized it with their own insight due to the ending of defilements.’ </span><br><p id=mn12:42.3><span class=root>Tamenaṁ passāmi aparena samayena āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharantaṁ, ekantasukhā vedanā vedayamānaṁ. </span><br> <span class=sujato>Some time later I see that they have indeed realized the undefiled freedom of heart and freedom by wisdom in this very life, and live having realized it with their own insight due to the ending of defilements, experiencing feelings of perfect happiness. </span><br><p id=mn12:42.4><span class=root>Seyyathāpi, sāriputta, pokkharaṇī acchodakā sātodakā sītodakā setakā supatitthā ramaṇīyā. </span><br> <span class=sujato>Suppose there was a lotus pond with clear, sweet, cool water, clean, with smooth banks, delightful. </span><br><p id=mn12:42.5><span class=root>Avidūre cassā tibbo vanasaṇḍo. </span><br> <span class=sujato>Nearby was a dense forest grove. </span><br><p id=mn12:42.6><span class=root>Atha puriso āgaccheyya ghammābhitatto ghammapareto kilanto tasito pipāsito ekāyanena maggena tameva pokkharaṇiṁ paṇidhāya. </span><br> <span class=sujato>Then along comes a person struggling in the oppressive heat, weary, thirsty, and parched. And they have set out on a path that meets with that same lotus pond. </span><br><p id=mn12:42.7><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw them, they’d say: </span><br><p id=mn12:42.8><span class=root>‘tathā bhavaṁ puriso paṭipanno tathā ca iriyati tañca maggaṁ samārūḷho, yathā imaṁyeva pokkharaṇiṁ āgamissatī’ti. </span><br> <span class=sujato>‘This person is proceeding in such a way and is riding upon such a path that they will arrive at that very lotus pond.’ </span><br><p id=mn12:42.9><span class=root>Tamenaṁ passeyya aparena samayena taṁ pokkharaṇiṁ ogāhetvā nhāyitvā ca pivitvā ca sabbadarathakilamathapariḷāhaṁ paṭippassambhetvā paccuttaritvā tasmiṁ vanasaṇḍe nisinnaṁ vā nipannaṁ vā, ekantasukhā vedanā vedayamānaṁ. </span><br> <span class=sujato>Some time later they would see that person after they had plunged into that lotus pond, bathed and drunk. When all their stress, weariness, and heat exhaustion had faded away, they emerged and sat or lay down in that woodland thicket, where they experienced feelings of perfect happiness. </span><br><p id=mn12:42.10><span class=root>Evameva kho ahaṁ, sāriputta, idhekaccaṁ puggalaṁ evaṁ cetasā ceto paricca pajānāmi: </span><br> <span class=sujato>In the same way, when I’ve comprehended the mind of a person, I understand: </span><br><p id=mn12:42.11><span class=root>‘tathāyaṁ puggalo paṭipanno tathā ca iriyati tañca maggaṁ samārūḷho, yathā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharissatī’ti. </span><br> <span class=sujato>‘This person is practicing in such a way and is riding upon such a path that they will realize the undefiled freedom of heart and freedom by wisdom in this very life, and live having realized it with their own insight due to the ending of defilements.’ </span><br><p id=mn12:42.12><span class=root>Tamenaṁ passāmi aparena samayena āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharantaṁ, ekantasukhā vedanā vedayamānaṁ. </span><br> <span class=sujato>Some time later I see that they have indeed realized the undefiled freedom of heart and freedom by wisdom in this very life, and live having realized it with their own insight due to the ending of defilements, experiencing feelings of perfect happiness. </span><br><p id=mn12:42.13><span class=root>Imā kho, sāriputta, pañca gatiyo. </span><br> <span class=sujato>These are the five destinations. </span><br><p id=mn12:43.1><span class=root>Yo kho maṁ, sāriputta, evaṁ jānantaṁ evaṁ passantaṁ evaṁ vadeyya: </span><br> <span class=sujato>When I know and see in this way, suppose someone were to say this: </span><br><p id=mn12:43.2><span class=root>‘natthi samaṇassa gotamassa uttari manussadhammā alamariyañāṇadassanaviseso; </span><br> <span class=sujato>‘The ascetic Gotama has no superhuman distinction in knowledge and vision worthy of the noble ones. </span><br><p id=mn12:43.3><span class=root>takkapariyāhataṁ samaṇo gotamo dhammaṁ deseti vīmaṁsānucaritaṁ sayampaṭibhānan’ti </span><br> <span class=sujato>He teaches what he’s worked out by logic, following a line of inquiry, expressing his own perspective.’ </span><br><p id=mn12:43.4><span class=root>taṁ, sāriputta, vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:43.5><span class=root>Seyyathāpi, sāriputta, bhikkhu sīlasampanno samādhisampanno paññāsampanno diṭṭheva dhamme aññaṁ ārādheyya; evaṁ sampadamidaṁ, sāriputta, vadāmi </span><br> <span class=sujato>Just as a mendicant accomplished in ethics, immersion, and wisdom would reach enlightenment in this very life, such is the consequence, I say. </span><br><p id=mn12:43.6><span class=root>taṁ vācaṁ appahāya taṁ cittaṁ appahāya taṁ diṭṭhiṁ appaṭinissajjitvā yathābhataṁ nikkhitto evaṁ niraye. </span><br> <span class=sujato>Unless they give up that speech and that thought, and let go of that view, they will be cast down to hell. </span><br><p id=mn12:44.1><span class=root>Abhijānāmi kho panāhaṁ, sāriputta, caturaṅgasamannāgataṁ brahmacariyaṁ caritā—</span><br> <span class=sujato>Sāriputta, I recall having practiced a spiritual path consisting of four factors. </span><br><p id=mn12:44.2><span class=root>tapassī sudaṁ homi paramatapassī, lūkho sudaṁ homi paramalūkho, jegucchī sudaṁ homi paramajegucchī, pavivitto sudaṁ homi paramapavivitto. </span><br> <span class=sujato>I used to be a fervent mortifier, the ultimate fervent mortifier. I used to live rough, the ultimate rough-liver. I used to live in disgust of sin, the ultimate one living in disgust of sin. I used to be secluded, in ultimate seclusion. </span><br><p id=mn12:45.1><span class=root>Tatrāssu me idaṁ, sāriputta, tapassitāya hoti—acelako homi muttācāro hatthāpalekhano, naehibhaddantiko natiṭṭhabhaddantiko; nābhihaṭaṁ na uddissakataṁ na nimantanaṁ sādiyāmi. </span><br> <span class=sujato>And this is what my fervent mortification was like. I went naked, ignoring conventions. I licked my hands, and didn’t come or stop when asked. I didn’t consent to food brought to me, or food prepared specially for me, or an invitation for a meal. </span><br><p id=mn12:45.2><span class=root>So na kumbhimukhā paṭiggaṇhāmi, na kaḷopimukhā paṭiggaṇhāmi, na eḷakamantaraṁ, na daṇḍamantaraṁ, na musalamantaraṁ, na dvinnaṁ bhuñjamānānaṁ, na gabbhiniyā, na pāyamānāya, na purisantaragatāya, na saṅkittīsu, na yattha sā upaṭṭhito hoti, na yattha makkhikā saṇḍasaṇḍacārinī; na macchaṁ na maṁsaṁ na suraṁ na merayaṁ na thusodakaṁ pivāmi; </span><br> <span class=sujato>I didn’t receive anything from a pot or bowl; or from someone who keeps sheep, or who has a weapon or a shovel in their home; or where a couple is eating; or where there is a woman who is pregnant, breastfeeding, or who lives with a man; or where food for distribution is advertised; or where there’s a dog waiting or flies buzzing. I accepted no fish or meat or beer or wine, and drank no fermented gruel. </span><br><p id=mn12:45.3><span class=root>so ekāgāriko vā homi ekālopiko, dvāgāriko vā homi dvālopiko …pe… sattāgāriko vā homi sattālopiko; </span><br> <span class=sujato>I went to just one house for alms, taking just one mouthful, or two houses and two mouthfuls, up to seven houses and seven mouthfuls. </span><br><p id=mn12:45.4><span class=root>ekissāpi dattiyā yāpemi, dvīhipi dattīhi yāpemi …pe… sattahipi dattīhi yāpemi; </span><br> <span class=sujato>I fed on one saucer a day, two saucers a day, up to seven saucers a day. </span><br><p id=mn12:45.5><span class=root>ekāhikampi āhāraṁ āhāremi, dvīhikampi āhāraṁ āhāremi …pe… sattāhikampi āhāraṁ āhāremi; iti evarūpaṁ addhamāsikampi pariyāyabhattabhojanānuyogamanuyutto viharāmi. </span><br> <span class=sujato>I ate once a day, once every second day, up to once a week, and so on, even up to once a fortnight. I lived committed to the practice of eating food at set intervals. </span><br><p id=mn12:45.6><span class=root>So sākabhakkho vā homi, sāmākabhakkho vā homi, nīvārabhakkho vā homi, daddulabhakkho vā homi, haṭabhakkho vā homi, kaṇabhakkho vā homi, ācāmabhakkho vā homi, piññākabhakkho vā homi, tiṇabhakkho vā homi, gomayabhakkho vā homi, vanamūlaphalāhāro yāpemi pavattaphalabhojī. </span><br> <span class=sujato>I ate herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. I survived on forest roots and fruits, or eating fallen fruit. </span><br><p id=mn12:45.7><span class=root>So sāṇānipi dhāremi, masāṇānipi dhāremi, chavadussānipi dhāremi, paṁsukūlānipi dhāremi, tirīṭānipi dhāremi, ajinampi dhāremi, ajinakkhipampi dhāremi, kusacīrampi dhāremi, vākacīrampi dhāremi, phalakacīrampi dhāremi, kesakambalampi dhāremi, vāḷakambalampi dhāremi, ulūkapakkhampi dhāremi; </span><br> <span class=sujato>I wore robes of sunn hemp, mixed hemp, corpse-wrapping cloth, rags, lodh tree bark, antelope hide (whole or in strips), kusa grass, bark, wood-chips, human hair, horse-tail hair, or owls’ wings. </span><br><p id=mn12:45.8><span class=root>kesamassulocakopi homi kesamassulocanānuyogamanuyutto; </span><br> <span class=sujato>I tore out hair and beard, committed to this practice. </span><br><p id=mn12:45.9><span class=root>ubbhaṭṭhakopi homi āsanapaṭikkhitto; </span><br> <span class=sujato>I constantly stood, refusing seats. </span><br><p id=mn12:45.10><span class=root>ukkuṭikopi homi ukkuṭikappadhānamanuyutto; </span><br> <span class=sujato>I squatted, committed to the endeavor of squatting. </span><br><p id=mn12:45.11><span class=root>kaṇṭakāpassayikopi homi kaṇṭakāpassaye seyyaṁ kappemi; </span><br> <span class=sujato>I lay on a mat of thorns, making a mat of thorns my bed. </span><br><p id=mn12:45.12><span class=root>sāyatatiyakampi udakorohanānuyogamanuyutto viharāmi—</span><br> <span class=sujato>I was devoted to ritual bathing three times a day, including the evening. </span><br><p id=mn12:45.13><span class=root>iti evarūpaṁ anekavihitaṁ kāyassa ātāpanaparitāpanānuyogamanuyutto viharāmi. </span><br> <span class=sujato>And so I lived committed to practicing these various ways of mortifying and tormenting the body. </span><br><p id=mn12:45.14><span class=root>Idaṁsu me, sāriputta, tapassitāya hoti. </span><br> <span class=sujato>Such was my practice of fervent mortification. </span><br><p id=mn12:46.1><span class=root>Tatrāssu me idaṁ, sāriputta, lūkhasmiṁ hoti—</span><br> <span class=sujato>And this is what my rough living was like. </span><br><p id=mn12:46.2><span class=root>nekavassagaṇikaṁ rajojallaṁ kāye sannicitaṁ hoti papaṭikajātaṁ. </span><br> <span class=sujato>The dust and dirt built up on my body over many years until it started flaking off. </span><br><p id=mn12:46.3><span class=root>Seyyathāpi, sāriputta, tindukakhāṇu nekavassagaṇiko sannicito hoti papaṭikajāto, evamevāssu me, sāriputta, nekavassagaṇikaṁ rajojallaṁ kāye sannicitaṁ hoti papaṭikajātaṁ. </span><br> <span class=sujato>It’s like the trunk of a pale-moon ebony tree, which builds up bark over many years until it starts flaking off. </span><br><p id=mn12:46.4><span class=root>Tassa mayhaṁ, sāriputta, na evaṁ hoti: </span><br> <span class=sujato>But it didn’t occur to me: </span><br><p id=mn12:46.5><span class=root>‘aho vatāhaṁ imaṁ rajojallaṁ pāṇinā parimajjeyyaṁ, aññe vā pana me imaṁ rajojallaṁ pāṇinā parimajjeyyun’ti. </span><br> <span class=sujato>‘Oh, this dust and dirt must be rubbed off by my hand or another’s.’ </span><br><p id=mn12:46.6><span class=root>Evampi me, sāriputta, na hoti. </span><br> <span class=sujato>That didn’t occur to me. </span><br><p id=mn12:46.7><span class=root>Idaṁsu me, sāriputta, lūkhasmiṁ hoti. </span><br> <span class=sujato>Such was my rough living. </span><br><p id=mn12:47.1><span class=root>Tatrāssu me idaṁ, sāriputta, jegucchismiṁ hoti—</span><br> <span class=sujato>And this is what my living in disgust of sin was like. </span><br><p id=mn12:47.2><span class=root>so kho ahaṁ, sāriputta, satova abhikkamāmi, satova paṭikkamāmi, yāva udakabindumhipi me dayā paccupaṭṭhitā hoti: </span><br> <span class=sujato>I’d step forward or back ever so mindfully, so I was full of pity regarding even a drop of water, thinking: </span><br><p id=mn12:47.3><span class=root>‘māhaṁ khuddake pāṇe visamagate saṅghātaṁ āpādesin’ti. </span><br> <span class=sujato>‘May I not injure any little creatures on unclear ground.’ </span><br><p id=mn12:47.4><span class=root>Idaṁsu me, sāriputta, jegucchismiṁ hoti. </span><br> <span class=sujato>Such was my living in disgust of sin. </span><br><p id=mn12:48.1><span class=root>Tatrāssu me idaṁ, sāriputta, pavivittasmiṁ hoti—</span><br> <span class=sujato>And this is what my seclusion was like. </span><br><p id=mn12:48.2><span class=root>so kho ahaṁ, sāriputta, aññataraṁ araññāyatanaṁ ajjhogāhetvā viharāmi. </span><br> <span class=sujato>I would plunge deep into a wilderness region and stay there. </span><br><p id=mn12:48.3><span class=root>Yadā passāmi gopālakaṁ vā pasupālakaṁ vā tiṇahārakaṁ vā kaṭṭhahārakaṁ vā vanakammikaṁ vā, vanena vanaṁ gahanena gahanaṁ ninnena ninnaṁ thalena thalaṁ sampatāmi. </span><br> <span class=sujato>When I saw a cowherd or a shepherd, or someone gathering grass or sticks, or a lumberjack, I’d flee from forest to forest, from thicket to thicket, from valley to valley, from uplands to uplands. </span><br><p id=mn12:48.4><span class=root>Taṁ kissa hetu? </span><br> <span class=sujato>Why is that? </span><br><p id=mn12:48.5><span class=root>Mā maṁ te addasaṁsu ahañca mā te addasanti. </span><br> <span class=sujato>So that I wouldn’t see them, nor they me. </span><br><p id=mn12:48.6><span class=root>Seyyathāpi, sāriputta, āraññako mago manusse disvā vanena vanaṁ gahanena gahanaṁ ninnena ninnaṁ thalena thalaṁ sampatati; </span><br> <span class=sujato>I fled like a wild deer seeing a human being. </span><br><p id=mn12:48.7><span class=root>evameva kho ahaṁ, sāriputta, yadā passāmi gopālakaṁ vā pasupālakaṁ vā tiṇahārakaṁ vā kaṭṭhahārakaṁ vā vanakammikaṁ vā vanena vanaṁ gahanena gahanaṁ ninnena ninnaṁ thalena thalaṁ sampatāmi. </span><br><p id=mn12:48.8><span class=root>Taṁ kissa hetu? </span><br><p id=mn12:48.9><span class=root>Mā maṁ te addasaṁsu ahañca mā te addasanti. </span><br><p id=mn12:48.10><span class=root>Idaṁsu me, sāriputta, pavivittasmiṁ hoti. </span><br> <span class=sujato>Such was my practice of seclusion. </span><br><p id=mn12:49.1><span class=root>So kho ahaṁ, sāriputta, ye te goṭṭhā paṭṭhitagāvo apagatagopālakā, tattha catukkuṇḍiko upasaṅkamitvā yāni tāni vacchakānaṁ taruṇakānaṁ dhenupakānaṁ gomayāni tāni sudaṁ āhāremi. </span><br> <span class=sujato>I would go on all fours into the cow-pens after the cattle had left and eat the dung of the young suckling calves. </span><br><p id=mn12:49.2><span class=root>Yāvakīvañca me, sāriputta, sakaṁ muttakarīsaṁ apariyādinnaṁ hoti, sakaṁyeva sudaṁ muttakarīsaṁ āhāremi. </span><br> <span class=sujato>As long as my own urine and excrement lasted, I would even eat that. </span><br><p id=mn12:49.3><span class=root>Idaṁsu me, sāriputta, mahāvikaṭabhojanasmiṁ hoti. </span><br> <span class=sujato>Such was my eating of most unnatural things. </span><br><p id=mn12:50.1><span class=root>So kho ahaṁ, sāriputta, aññataraṁ bhiṁsanakaṁ vanasaṇḍaṁ ajjhogāhetvā viharāmi. </span><br> <span class=sujato>I would plunge deep into an awe-inspiring forest grove and stay there. </span><br><p id=mn12:50.2><span class=root>Tatrāssudaṁ, sāriputta, bhiṁsanakassa vanasaṇḍassa bhiṁsanakatasmiṁ hoti—</span><br> <span class=sujato>It was so awe-inspiring that </span><br><p id=mn12:50.3><span class=root>yo koci avītarāgo taṁ vanasaṇḍaṁ pavisati, yebhuyyena lomāni haṁsanti. </span><br> <span class=sujato>normally it would make your hair stand on end if you weren’t free of greed. </span><br><p id=mn12:50.4><span class=root>So kho ahaṁ, sāriputta, yā tā rattiyo sītā hemantikā antaraṭṭhakā himapātasamayā tathārūpāsu rattīsu rattiṁ abbhokāse viharāmi, divā vanasaṇḍe; </span><br> <span class=sujato>And on days such as the cold spell when the snow falls in the January winter, I stayed in the open by night and in the forest by day. </span><br><p id=mn12:50.5><span class=root>gimhānaṁ pacchime māse divā abbhokāse viharāmi, rattiṁ vanasaṇḍe. </span><br> <span class=sujato>But in the last month of summer I’d stay in the open by day and in the forest by night. </span><br><p id=mn12:50.6><span class=root>Apissu maṁ, sāriputta, ayaṁ anacchariyagāthā paṭibhāsi pubbe assutapubbā: </span><br> <span class=sujato>And then these verses, which were neither supernaturally inspired, nor learned before in the past, occurred to me: </span><br><p id=mn12:50.7><span class=root>‘Sotatto sosinno ceva, </span><br> <span class=sujato>‘Scorched and frozen, </span><br><p id=mn12:50.8><span class=root>eko bhiṁsanake vane; </span><br> <span class=sujato>alone in the awe-inspiring forest. </span><br><p id=mn12:50.9><span class=root>Naggo na caggimāsīno, </span><br> <span class=sujato>Naked, no fire to sit beside, </span><br><p id=mn12:50.10><span class=root>esanāpasuto munī’ti. </span><br> <span class=sujato>the sage still pursues his quest.’ </span><br><p id=mn12:51.1><span class=root>So kho ahaṁ, sāriputta, susāne seyyaṁ kappemi chavaṭṭhikāni upadhāya. </span><br> <span class=sujato>I would make my bed in a charnel ground, with the bones of the dead for a pillow. </span><br><p id=mn12:51.2><span class=root>Apissu maṁ, sāriputta, gāmaṇḍalā upasaṅkamitvā oṭṭhubhantipi, omuttentipi, paṁsukenapi okiranti, kaṇṇasotesupi salākaṁ pavesenti. </span><br> <span class=sujato>Then village louts would come up to me. They’d spit and piss on me, throw mud on me, even poke sticks in my ears. </span><br><p id=mn12:51.3><span class=root>Na kho panāhaṁ, sāriputta, abhijānāmi tesu pāpakaṁ cittaṁ uppādetā. </span><br> <span class=sujato>But I don’t recall ever having a bad thought about them. </span><br><p id=mn12:51.4><span class=root>Idaṁsu me, sāriputta, upekkhāvihārasmiṁ hoti. </span><br> <span class=sujato>Such was my abiding in equanimity. </span><br><p id=mn12:52.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:52.2><span class=root>‘āhārena suddhī’ti. </span><br> <span class=sujato>‘Purity comes from food.’ </span><br><p id=mn12:52.3><span class=root>Te evamāhaṁsu: </span><br> <span class=sujato>They say: </span><br><p id=mn12:52.4><span class=root>‘kolehi yāpemā’ti. </span><br> <span class=sujato>‘Let’s live on jujubes.’ </span><br><p id=mn12:52.5><span class=root>Te kolampi khādanti, kolacuṇṇampi khādanti, kolodakampi pivanti—</span><br> <span class=sujato>So they eat jujubes and jujube powder, and drink jujube juice. </span><br><p id=mn12:52.6><span class=root>anekavihitampi kolavikatiṁ paribhuñjanti. </span><br> <span class=sujato>And they enjoy many jujube concoctions. </span><br><p id=mn12:52.7><span class=root>Abhijānāmi kho panāhaṁ, sāriputta, ekaṁyeva kolaṁ āhāraṁ āhāritā. </span><br> <span class=sujato>I recall eating just a single jujube. </span><br><p id=mn12:52.8><span class=root>Siyā kho pana te, sāriputta, evamassa: </span><br> <span class=sujato>You might think that </span><br><p id=mn12:52.9><span class=root>‘mahā nūna tena samayena kolo ahosī’ti. </span><br> <span class=sujato>at that time the jujubes must have been very big. </span><br><p id=mn12:52.10><span class=root>Na kho panetaṁ, sāriputta, evaṁ daṭṭhabbaṁ. </span><br> <span class=sujato>But you should not see it like this. </span><br><p id=mn12:52.11><span class=root>Tadāpi etaparamoyeva kolo ahosi seyyathāpi etarahi. </span><br> <span class=sujato>The jujubes then were at most the same size as today. </span><br><p id=mn12:52.12><span class=root>Tassa mayhaṁ, sāriputta, ekaṁyeva kolaṁ āhāraṁ āhārayato adhimattakasimānaṁ patto kāyo hoti. </span><br> <span class=sujato>Eating so very little, my body became extremely emaciated. </span><br><p id=mn12:52.13><span class=root>Seyyathāpi nāma āsītikapabbāni vā kāḷapabbāni vā; evamevassu me aṅgapaccaṅgāni bhavanti tāyevappāhāratāya. </span><br> <span class=sujato>Due to eating so little, my major and minor limbs became like the joints of an eighty-year-old or a dying man, </span><br><p id=mn12:52.14><span class=root>Seyyathāpi nāma oṭṭhapadaṁ; evamevassu me ānisadaṁ hoti tāyevappāhāratāya. </span><br> <span class=sujato>my bottom became like a camel’s hoof, </span><br><p id=mn12:52.15><span class=root>Seyyathāpi nāma vaṭṭanāvaḷī; evamevassu me piṭṭhikaṇṭako unnatāvanato hoti tāyevappāhāratāya. </span><br> <span class=sujato>my vertebrae stuck out like beads on a string, </span><br><p id=mn12:52.16><span class=root>Seyyathāpi nāma jarasālāya gopānasiyo oluggaviluggā bhavanti; evamevassu me phāsuḷiyo oluggaviluggā bhavanti tāyevappāhāratāya. </span><br> <span class=sujato>and my ribs were as gaunt as the broken-down rafters on an old barn. </span><br><p id=mn12:52.17><span class=root>Seyyathāpi nāma gambhīre udapāne udakatārakā gambhīragatā okkhāyikā dissanti; evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya. </span><br> <span class=sujato>Due to eating so little, the gleam of my eyes sank deep in their sockets, like the gleam of water sunk deep down a well. </span><br><p id=mn12:52.18><span class=root>Seyyathāpi nāma tittakālābu āmakacchinno vātātapena samphuṭito hoti sammilāto; evamevassu me sīsacchavi samphuṭitā hoti sammilātā tāyevappāhāratāya. </span><br> <span class=sujato>Due to eating so little, my scalp shriveled and withered like a green bitter-gourd in the wind and sun. </span><br><p id=mn12:52.19><span class=root>So kho ahaṁ, sāriputta, ‘udaracchaviṁ parimasissāmī’ti piṭṭhikaṇṭakaṁyeva pariggaṇhāmi, ‘piṭṭhikaṇṭakaṁ parimasissāmī’ti udaracchaviṁyeva pariggaṇhāmi, yāvassu me, sāriputta, udaracchavi piṭṭhikaṇṭakaṁ allīnā hoti tāyevappāhāratāya. </span><br> <span class=sujato>Due to eating so little, the skin of my belly stuck to my backbone, so that when I tried to rub the skin of my belly I grabbed my backbone, and when I tried to rub my backbone I rubbed the skin of my belly. </span><br><p id=mn12:52.20><span class=root>So kho ahaṁ, sāriputta, ‘vaccaṁ vā muttaṁ vā karissāmī’ti tattheva avakujjo papatāmi tāyevappāhāratāya. </span><br> <span class=sujato>Due to eating so little, when I tried to urinate or defecate I fell face down right there. </span><br><p id=mn12:52.21><span class=root>So kho ahaṁ, sāriputta, tameva kāyaṁ assāsento pāṇinā gattāni anomajjāmi. Tassa mayhaṁ, sāriputta, pāṇinā gattāni anomajjato pūtimūlāni lomāni kāyasmā patanti tāyevappāhāratāya. </span><br> <span class=sujato>Due to eating so little, when I tried to relieve my body by rubbing my limbs with my hands, the hair, rotted at its roots, fell out. </span><br><p id=mn12:53-55.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:53-55.2><span class=root>‘āhārena suddhī’ti. </span><br> <span class=sujato>‘Purity comes from food.’ </span><br><p id=mn12:53-55.3><span class=root>Te evamāhaṁsu: </span><br> <span class=sujato>They say: </span><br><p id=mn12:53-55.4><span class=root>‘muggehi yāpema …pe… </span><br> <span class=sujato>‘Let’s live on mung beans.’ … </span><br><p id=mn12:53-55.5><span class=root>tilehi yāpema …pe… </span><br> <span class=sujato>‘Let’s live on sesame.’ … </span><br><p id=mn12:53-55.6><span class=root>taṇḍulehi yāpemā’ti. </span><br> <span class=sujato>‘Let’s live on ordinary rice.’ … </span><br><p id=mn12:53-55.7><span class=root>Te taṇḍulampi khādanti, taṇḍulacuṇṇampi khādanti, taṇḍulodakampi pivanti—</span><br><p id=mn12:53-55.8><span class=root>anekavihitampi taṇḍulavikatiṁ paribhuñjanti. </span><br><p id=mn12:53-55.9><span class=root>Abhijānāmi kho panāhaṁ, sāriputta, ekaṁyeva taṇḍulaṁ āhāraṁ āhāritā. </span><br><p id=mn12:53-55.10><span class=root>Siyā kho pana te, sāriputta, evamassa: </span><br><p id=mn12:53-55.11><span class=root>‘mahā nūna tena samayena taṇḍulo ahosī’ti. </span><br><p id=mn12:53-55.12><span class=root>Na kho panetaṁ, sāriputta, evaṁ daṭṭhabbaṁ. </span><br><p id=mn12:53-55.13><span class=root>Tadāpi etaparamoyeva taṇḍulo ahosi, seyyathāpi etarahi. </span><br><p id=mn12:53-55.14><span class=root>Tassa mayhaṁ, sāriputta, ekaṁyeva taṇḍulaṁ āhāraṁ āhārayato adhimattakasimānaṁ patto kāyo hoti. </span><br><p id=mn12:53-55.15><span class=root>Seyyathāpi nāma āsītikapabbāni vā kāḷapabbāni vā; evamevassu me aṅgapaccaṅgāni bhavanti tāyevappāhāratāya. </span><br><p id=mn12:53-55.16><span class=root>Seyyathāpi nāma oṭṭhapadaṁ; evamevassu me ānisadaṁ hoti tāyevappāhāratāya. </span><br><p id=mn12:53-55.17><span class=root>Seyyathāpi nāma vaṭṭanāvaḷī; evamevassu me piṭṭhikaṇṭako unnatāvanato hoti tāyevappāhāratāya. </span><br><p id=mn12:53-55.18><span class=root>Seyyathāpi nāma jarasālāya gopānasiyo oluggaviluggā bhavanti; evamevassu me phāsuḷiyo oluggaviluggā bhavanti tāyevappāhāratāya. </span><br><p id=mn12:53-55.19><span class=root>Seyyathāpi nāma gambhīre udapāne udakatārakā gambhīragatā okkhāyikā dissanti; evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya. </span><br><p id=mn12:53-55.20><span class=root>Seyyathāpi nāma tittakālābu āmakacchinno vātātapena samphuṭito hoti sammilāto; evamevassu me sīsacchavi samphuṭitā hoti sammilātā tāyevappāhāratāya. </span><br><p id=mn12:53-55.21><span class=root>So kho ahaṁ, sāriputta, ‘udaracchaviṁ parimasissāmī’ti piṭṭhikaṇṭakaṁyeva pariggaṇhāmi, ‘piṭṭhikaṇṭakaṁ parimasissāmī’ti udaracchaviṁyeva pariggaṇhāmi. Yāvassu me, sāriputta, udaracchavi piṭṭhikaṇṭakaṁ allīnā hoti tāyevappāhāratāya. </span><br><p id=mn12:53-55.22><span class=root>So kho ahaṁ, sāriputta, ‘vaccaṁ vā muttaṁ vā karissāmī’ti tattheva avakujjo papatāmi tāyevappāhāratāya. </span><br><p id=mn12:53-55.23><span class=root>So kho ahaṁ, sāriputta, tameva kāyaṁ assāsento pāṇinā gattāni anomajjāmi. Tassa mayhaṁ, sāriputta, pāṇinā gattāni anomajjato pūtimūlāni lomāni kāyasmā patanti tāyevappāhāratāya. </span><br> <span class=sujato>Due to eating so little, when I tried to relieve my body by rubbing my limbs with my hands, the hair, rotted at its roots, fell out. </span><br><p id=mn12:56.1><span class=root>Tāyapi kho ahaṁ, sāriputta, iriyāya tāya paṭipadāya tāya dukkarakārikāya nājjhagamaṁ uttariṁ manussadhammā alamariyañāṇadassanavisesaṁ. </span><br> <span class=sujato>But Sāriputta, I did not achieve any superhuman distinction in knowledge and vision worthy of the noble ones by that conduct, that practice, that grueling work. </span><br><p id=mn12:56.2><span class=root>Taṁ kissa hetu? </span><br> <span class=sujato>Why is that? </span><br><p id=mn12:56.3><span class=root>Imissāyeva ariyāya paññāya anadhigamā, yāyaṁ ariyā paññā adhigatā ariyā niyyānikā, niyyāti takkarassa sammā dukkhakkhayāya. </span><br> <span class=sujato>Because I didn’t achieve that noble wisdom that’s noble and emancipating, and which delivers one who practices it to the complete ending of suffering. </span><br><p id=mn12:57.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:57.2><span class=root>‘saṁsārena suddhī’ti. </span><br> <span class=sujato>‘Purity comes from transmigration.’ </span><br><p id=mn12:57.3><span class=root>Na kho pana so, sāriputta, saṁsāro sulabharūpo yo mayā asaṁsaritapubbo iminā dīghena addhunā, aññatra suddhāvāsehi devehi. </span><br> <span class=sujato>But it’s not easy to find a realm that I haven’t previously transmigrated to in all this long time, except for the gods of the pure abodes. </span><br><p id=mn12:57.4><span class=root>Suddhāvāse cāhaṁ, sāriputta, deve saṁsareyyaṁ, nayimaṁ lokaṁ punarāgaccheyyaṁ. </span><br> <span class=sujato>For if I had transmigrated to the gods of the pure abodes I would not have returned to this realm again. </span><br><p id=mn12:58.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:58.2><span class=root>‘upapattiyā suddhī’ti. </span><br> <span class=sujato>‘Purity comes from rebirth.’ </span><br><p id=mn12:58.3><span class=root>Na kho pana sā, sāriputta, upapatti sulabharūpā yā mayā anupapannapubbā iminā dīghena addhunā, aññatra suddhāvāsehi devehi. </span><br> <span class=sujato>But it’s not easy to find any rebirth that I haven’t previously been reborn in … </span><br><p id=mn12:58.4><span class=root>Suddhāvāse cāhaṁ, sāriputta, deve upapajjeyyaṁ, nayimaṁ lokaṁ punarāgaccheyyaṁ. </span><br><p id=mn12:59.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:59.2><span class=root>‘āvāsena suddhī’ti. </span><br> <span class=sujato>‘Purity comes from abode of rebirth.’ </span><br><p id=mn12:59.3><span class=root>Na kho pana so, sāriputta, āvāso sulabharūpo yo mayā anāvuṭṭhapubbo iminā dīghena addhunā, aññatra suddhāvāsehi devehi. </span><br> <span class=sujato>But it’s not easy to find an abode where I haven’t previously abided … </span><br><p id=mn12:59.4><span class=root>Suddhāvāse cāhaṁ, sāriputta, deve āvaseyyaṁ, nayimaṁ lokaṁ punarāgaccheyyaṁ. </span><br><p id=mn12:60.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:60.2><span class=root>‘yaññena suddhī’ti. </span><br> <span class=sujato>‘Purity comes from sacrifice.’ </span><br><p id=mn12:60.3><span class=root>Na kho pana so, sāriputta, yañño sulabharūpo yo mayā ayiṭṭhapubbo iminā dīghena addhunā, tañca kho raññā vā satā khattiyena muddhāvasittena brāhmaṇena vā mahāsālena. </span><br> <span class=sujato>But it’s not easy to find a sacrifice that I haven’t previously offered in all this long time, when I was an anointed aristocratic king or a well-to-do brahmin. </span><br><p id=mn12:61.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:61.2><span class=root>‘aggiparicariyāya suddhī’ti. </span><br> <span class=sujato>‘Purity comes from serving the sacred flame.’ </span><br><p id=mn12:61.3><span class=root>Na kho pana so, sāriputta, aggi sulabharūpo yo mayā apariciṇṇapubbo iminā dīghena addhunā, tañca kho raññā vā satā khattiyena muddhāvasittena brāhmaṇena vā mahāsālena. </span><br> <span class=sujato>But it’s not easy to find a fire that I haven’t previously served in all this long time, when I was an anointed aristocratic king or a well-to-do brahmin. </span><br><p id=mn12:62.1><span class=root>Santi kho pana, sāriputta, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn12:62.2><span class=root>‘yāvadevāyaṁ bhavaṁ puriso daharo hoti yuvā susukāḷakeso bhadrena yobbanena samannāgato paṭhamena vayasā tāvadeva paramena paññāveyyattiyena samannāgato hoti. </span><br> <span class=sujato>‘So long as this gentleman is youthful, young, with pristine black hair, blessed with youth, in the prime of life he will be endowed with perfect lucidity of wisdom. </span><br><p id=mn12:62.3><span class=root>Yato ca kho ayaṁ bhavaṁ puriso jiṇṇo hoti vuddho mahallako addhagato vayoanuppatto, āsītiko vā nāvutiko vā vassasatiko vā jātiyā, atha tamhā paññāveyyattiyā, parihāyatī’ti. </span><br> <span class=sujato>But when he’s old, elderly, and senior, advanced in years, and has reached the final stage of life—eighty, ninety, or a hundred years old—he will lose his lucidity of wisdom.’ </span><br><p id=mn12:62.4><span class=root>Na kho panetaṁ, sāriputta, evaṁ daṭṭhabbaṁ. </span><br> <span class=sujato>But you should not see it like this. </span><br><p id=mn12:62.5><span class=root>Ahaṁ kho pana, sāriputta, etarahi jiṇṇo vuddho mahallako addhagato vayoanuppatto, āsītiko me vayo vattati. </span><br> <span class=sujato>For now I am old, elderly, and senior, I’m advanced in years, and have reached the final stage of life. I am eighty years old. </span><br><p id=mn12:62.6><span class=root>Idha me assu, sāriputta, cattāro sāvakā vassasatāyukā vassasatajīvino, paramāya satiyā ca gatiyā ca dhitiyā ca samannāgatā paramena ca paññāveyyattiyena. </span><br> <span class=sujato>Suppose I had four disciples with a lifespan of a hundred years. And they each were perfect in memory, range, retention, and perfect lucidity of wisdom. </span><br><p id=mn12:62.7><span class=root>Seyyathāpi, sāriputta, daḷhadhammā dhanuggaho sikkhito katahattho katūpāsano lahukena asanena appakasireneva tiriyaṁ tālacchāyaṁ atipāteyya, </span><br> <span class=sujato>Imagine how easily a well-trained expert archer with a strong bow would shoot a light arrow across the shadow of a palm tree. </span><br><p id=mn12:62.8><span class=root>evaṁ adhimattasatimanto evaṁ adhimattagatimanto evaṁ adhimattadhitimanto evaṁ paramena paññāveyyattiyena samannāgatā. </span><br> <span class=sujato>That’s how extraordinary they were in memory, range, retention, and perfect lucidity of wisdom. </span><br><p id=mn12:62.9><span class=root>Te maṁ catunnaṁ satipaṭṭhānānaṁ upādāyupādāya pañhaṁ puccheyyuṁ, puṭṭho puṭṭho cāhaṁ tesaṁ byākareyyaṁ, byākatañca me byākatato dhāreyyuṁ, na ca maṁ dutiyakaṁ uttari paṭipuccheyyuṁ. </span><br> <span class=sujato>They’d bring up questions about the four kinds of mindfulness meditation again and again, and I would answer each question. They’d remember the answers and not ask the same question twice. </span><br><p id=mn12:62.10><span class=root>Aññatra asitapītakhāyitasāyitā aññatra uccārapassāvakammā, aññatra niddākilamathapaṭivinodanā apariyādinnāyevassa, sāriputta, tathāgatassa dhammadesanā, apariyādinnaṁyevassa tathāgatassa dhammapadabyañjanaṁ, apariyādinnaṁyevassa tathāgatassa pañhapaṭibhānaṁ. </span><br> <span class=sujato>And they’d pause only to eat and drink, go to the toilet, and sleep to dispel weariness. But the Realized One would not run out of Dhamma teachings, words and phrases of the teachings, or spontaneous answers. </span><br><p id=mn12:62.11><span class=root>Atha me te cattāro sāvakā vassasatāyukā vassasatajīvino vassasatassa accayena kālaṁ kareyyuṁ. </span><br> <span class=sujato>And at the end of a hundred years my four disciples would pass away. </span><br><p id=mn12:62.12><span class=root>Mañcakena cepi maṁ, sāriputta, pariharissatha, nevatthi tathāgatassa paññāveyyattiyassa aññathattaṁ. </span><br> <span class=sujato>Even if you have to carry me around on a stretcher, there will never be any deterioration in the Realized One’s lucidity of wisdom. </span><br><p id=mn12:63.1><span class=root>Yaṁ kho taṁ, sāriputta, sammā vadamāno vadeyya: </span><br> <span class=sujato>And if there’s anyone of whom it may be rightly said that </span><br><p id=mn12:63.2><span class=root>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti, mameva taṁ sammā vadamāno vadeyya </span><br> <span class=sujato>a being not liable to delusion has arisen in the world for the welfare and happiness of the people, out of sympathy for the world, for the benefit, welfare, and happiness of gods and humans, it’s of me that this should be said.” </span><br><p id=mn12:63.3><span class=root>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’”ti. </span><br><p id=mn12:64.1><span class=root>Tena kho pana samayena āyasmā nāgasamālo bhagavato piṭṭhito ṭhito hoti bhagavantaṁ bījayamāno. </span><br> <span class=sujato>Now at that time Venerable Nāgasamāla was standing behind the Buddha fanning him. </span><br><p id=mn12:64.2><span class=root>Atha kho āyasmā nāgasamālo bhagavantaṁ etadavoca: </span><br> <span class=sujato>Then he said to the Buddha: </span><br><p id=mn12:64.3><span class=root>“acchariyaṁ, bhante, abbhutaṁ, bhante. </span><br> <span class=sujato>“It’s incredible, sir, it’s amazing! </span><br><p id=mn12:64.4><span class=root>Api hi me, bhante, imaṁ dhammapariyāyaṁ sutvā lomāni haṭṭhāni. </span><br> <span class=sujato>While I was listening to this exposition of the teaching my hair stood up! </span><br><p id=mn12:64.5><span class=root>Konāmo ayaṁ, bhante, dhammapariyāyo”ti? </span><br> <span class=sujato>What is the name of this exposition of the teaching?” </span><br><p id=mn12:64.6><span class=root>“Tasmātiha tvaṁ, nāgasamāla, imaṁ dhammapariyāyaṁ lomahaṁsanapariyāyotveva naṁ dhārehī”ti. </span><br> <span class=sujato>“Well then, Nāgasamāla, you may remember this exposition of the teaching as ‘The Hair-raising Discourse’.” </span><br><p id=mn12:64.7><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn12:64.8><span class=root>Attamano āyasmā nāgasamālo bhagavato bhāsitaṁ abhinandīti. </span><br> <span class=sujato>Satisfied, Venerable Nāgasamāla approved what the Buddha said. </span><br><p id=mn12:64.9><span class=root>Mahāsīhanādasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>