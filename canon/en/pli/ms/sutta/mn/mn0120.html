<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0120.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0119.html>Previous</a><a href=/canon/en/pli/ms/sutta/mn/mn0121.html>Next</a></div><p id=mn120:0.1><span class=root>Majjhima Nikāya 120 </span><br> <span class=sujato>Middle Discourses 120 </span><br><p id=mn120:0.2><span class="root big-bold">Saṅkhārupapattisutta </span><br> <span class=sujato>Rebirth by Choice </span><br><p id=mn120:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn120:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn120:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn120:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn120:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn120:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn120:2.1><span class=root>“saṅkhārupapattiṁ vo, bhikkhave, desessāmi, </span><br> <span class=sujato>“I shall teach you rebirth by choice. </span><br><p id=mn120:2.2><span class=root>taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn120:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn120:2.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn120:3.1><span class=root>“Idha, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><br> <span class=sujato>“Take a mendicant who has faith, ethics, learning, generosity, and wisdom. </span><br><p id=mn120:3.2><span class=root>Tassa evaṁ hoti: </span><br> <span class=sujato>They think: </span><br><p id=mn120:3.3><span class=root>‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of well-to-do aristocrats!’ </span><br><p id=mn120:3.4><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:3.5><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:3.6><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:4-5.1><span class=root>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:4-5.2><span class=root>Tassa evaṁ hoti: </span><br> <span class=sujato>They think: </span><br><p id=mn120:4-5.3><span class=root>‘aho vatāhaṁ kāyassa bhedā paraṁ maraṇā brāhmaṇamahāsālānaṁ …pe… </span><br> <span class=sujato>‘If only, when my body breaks up, after death, I would be reborn in the company of well-to-do brahmins … </span><br><p id=mn120:4-5.4><span class=root>gahapatimahāsālānaṁ sahabyataṁ upapajjeyyan’ti. </span><br> <span class=sujato>well-to-do householders.’ </span><br><p id=mn120:4-5.5><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:4-5.6><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:4-5.7><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:6.1><span class=root>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:6.2><span class=root>Tassa sutaṁ hoti: </span><br> <span class=sujato>And they’ve heard: </span><br><p id=mn120:6.3><span class=root>‘cātumahārājikā devā dīghāyukā vaṇṇavanto sukhabahulā’ti. </span><br> <span class=sujato>‘The gods of the four great kings are long-lived, beautiful, and very happy.’ </span><br><p id=mn120:6.4><span class=root>Tassa evaṁ hoti: </span><br> <span class=sujato>They think: </span><br><p id=mn120:6.5><span class=root>‘aho vatāhaṁ kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the gods of the four great kings!’ </span><br><p id=mn120:6.6><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:6.7><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:6.8><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:7-11.1><span class=root>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:7-11.2><span class=root>Tassa sutaṁ hoti—</span><br> <span class=sujato>And they’ve heard: </span><br><p id=mn120:7-11.3><span class=root>tāvatiṁsā devā …pe… </span><br> <span class=sujato>‘The gods of the thirty-three … </span><br><p id=mn120:7-11.4><span class=root>yāmā devā … </span><br> <span class=sujato>the gods of Yama … </span><br><p id=mn120:7-11.5><span class=root>tusitā devā … </span><br> <span class=sujato>the joyful gods … </span><br><p id=mn120:7-11.6><span class=root>nimmānaratī devā … </span><br> <span class=sujato>the gods who love to imagine … </span><br><p id=mn120:7-11.7><span class=root>paranimmitavasavattī devā dīghāyukā vaṇṇavanto sukhabahulāti. </span><br> <span class=sujato>the gods who control what is imagined by others are long-lived, beautiful, and very happy.’ </span><br><p id=mn120:7-11.8><span class=root>Tassa evaṁ hoti: </span><br> <span class=sujato>They think: </span><br><p id=mn120:7-11.9><span class=root>‘aho vatāhaṁ kāyassa bhedā paraṁ maraṇā paranimmitavasavattīnaṁ devānaṁ sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the gods who control what is imagined by others!’ </span><br><p id=mn120:7-11.10><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:7-11.11><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:7-11.12><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:12.1><span class=root>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:12.2><span class=root>Tassa sutaṁ hoti: </span><br> <span class=sujato>And they’ve heard: </span><br><p id=mn120:12.3><span class=root>‘sahasso brahmā dīghāyuko vaṇṇavā sukhabahulo’ti. </span><br> <span class=sujato>‘The Divinity of a thousand is long-lived, beautiful, and very happy.’ </span><br><p id=mn120:12.4><span class=root>Sahasso, bhikkhave, brahmā sahassilokadhātuṁ pharitvā adhimuccitvā viharati. </span><br> <span class=sujato>Now the Divinity of a thousand meditates focused on pervading a thousandfold galaxy, </span><br><p id=mn120:12.5><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:12.6><span class=root>Seyyathāpi, bhikkhave, cakkhumā puriso ekaṁ āmaṇḍaṁ hatthe karitvā paccavekkheyya; </span><br> <span class=sujato>As a person might pick up a gallnut in their hand and examine it, </span><br><p id=mn120:12.7><span class=root>evameva kho, bhikkhave, sahasso brahmā sahassilokadhātuṁ pharitvā adhimuccitvā viharati. </span><br> <span class=sujato>so too the Divinity of a thousand meditates focused on pervading a thousandfold galaxy, </span><br><p id=mn120:12.8><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:12.9><span class=root>Tassa evaṁ hoti: </span><br> <span class=sujato>They think: </span><br><p id=mn120:12.10><span class=root>‘aho vatāhaṁ kāyassa bhedā paraṁ maraṇā sahassassa brahmuno sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the Divinity of a thousand!’ </span><br><p id=mn120:12.11><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:12.12><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:12.13><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:13-16.1><span class=root>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena … </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:13-16.2><span class=root>cāgena … </span><br><p id=mn120:13-16.3><span class=root>paññāya samannāgato hoti. </span><br><p id=mn120:13-16.4><span class=root>Tassa sutaṁ hoti—</span><br> <span class=sujato>And they’ve heard: </span><br><p id=mn120:13-16.5><span class=root>dvisahasso brahmā …pe… </span><br> <span class=sujato>‘The Divinity of two thousand … </span><br><p id=mn120:13-16.6><span class=root>tisahasso brahmā … </span><br> <span class=sujato>the Divinity of three thousand … </span><br><p id=mn120:13-16.7><span class=root>catusahasso brahmā … </span><br> <span class=sujato>the Divinity of four thousand … </span><br><p id=mn120:13-16.8><span class=root>pañcasahasso brahmā dīghāyuko vaṇṇavā sukhabahuloti. </span><br> <span class=sujato>the Divinity of five thousand is long-lived, beautiful, and very happy.’ </span><br><p id=mn120:13-16.9><span class=root>Pañcasahasso, bhikkhave, brahmā pañcasahassilokadhātuṁ pharitvā adhimuccitvā viharati. </span><br> <span class=sujato>Now the Divinity of five thousand meditates focused on pervading a five-thousandfold galaxy, </span><br><p id=mn120:13-16.10><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:13-16.11><span class=root>Seyyathāpi, bhikkhave, cakkhumā puriso pañca āmaṇḍāni hatthe karitvā paccavekkheyya; </span><br> <span class=sujato>As a person might pick up five gallnuts in their hand and examine them, </span><br><p id=mn120:13-16.12><span class=root>evameva kho, bhikkhave, pañcasahasso brahmā pañcasahassilokadhātuṁ pharitvā adhimuccitvā viharati. </span><br> <span class=sujato>so too the Divinity of five thousand meditates focused on pervading a five-thousandfold galaxy, </span><br><p id=mn120:13-16.13><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:13-16.14><span class=root>Tassa evaṁ hoti: </span><br> <span class=sujato>They think: </span><br><p id=mn120:13-16.15><span class=root>‘aho vatāhaṁ kāyassa bhedā paraṁ maraṇā pañcasahassassa brahmuno sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the Divinity of five thousand!’ </span><br><p id=mn120:13-16.16><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:13-16.17><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:13-16.18><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:17.1><span class=root>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena … </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:17.2><span class=root>cāgena … </span><br><p id=mn120:17.3><span class=root>paññāya samannāgato hoti. </span><br><p id=mn120:17.4><span class=root>Tassa sutaṁ hoti: </span><br> <span class=sujato>And they’ve heard: </span><br><p id=mn120:17.5><span class=root>‘dasasahasso brahmā dīghāyuko vaṇṇavā sukhabahulo’ti. </span><br> <span class=sujato>‘The Divinity of ten thousand is long-lived, beautiful, and very happy.’ </span><br><p id=mn120:17.6><span class=root>Dasasahasso, bhikkhave, brahmā dasasahassilokadhātuṁ pharitvā adhimuccitvā viharati. </span><br> <span class=sujato>Now the Divinity of ten thousand meditates focused on pervading a ten-thousandfold galaxy, </span><br><p id=mn120:17.7><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:17.8><span class=root>Seyyathāpi, bhikkhave, maṇi veḷuriyo subho jātimā aṭṭhaṁso suparikammakato paṇḍukambale nikkhitto bhāsate ca tapate ca virocati ca; </span><br> <span class=sujato>Suppose there was a beryl gem that was naturally beautiful, eight-faceted, well-worked. When placed on a cream rug it would shine and glow and radiate. </span><br><p id=mn120:17.9><span class=root>evameva kho, bhikkhave, dasasahasso brahmā dasasahassilokadhātuṁ pharitvā adhimuccitvā viharati. </span><br> <span class=sujato>In the same way the Divinity of ten thousand meditates focused on pervading a ten-thousandfold galaxy, </span><br><p id=mn120:17.10><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:17.11><span class=root>Tassa evaṁ hoti: </span><br> <span class=sujato>They think: </span><br><p id=mn120:17.12><span class=root>‘aho vatāhaṁ kāyassa bhedā paraṁ maraṇā dasasahassassa brahmuno sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the Divinity of ten thousand!’ </span><br><p id=mn120:17.13><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:17.14><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:17.15><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:18.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:18.2><span class=root>sutena … </span><br><p id=mn120:18.3><span class=root>cāgena … </span><br><p id=mn120:18.4><span class=root>paññāya samannāgato hoti. </span><br><p id=mn120:18.5><span class=root>Tassa sutaṁ hoti: </span><br> <span class=sujato>And they’ve heard: </span><br><p id=mn120:18.6><span class=root>‘satasahasso brahmā dīghāyuko vaṇṇavā sukhabahulo’ti. </span><br> <span class=sujato>‘The Divinity of a hundred thousand is long-lived, beautiful, and very happy.’ </span><br><p id=mn120:18.7><span class=root>Satasahasso, bhikkhave, brahmā satasahassilokadhātuṁ pharitvā adhimuccitvā viharati. </span><br> <span class=sujato>Now the Divinity of a hundred thousand meditates focused on pervading a hundred-thousandfold galaxy, </span><br><p id=mn120:18.8><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:18.9><span class=root>Seyyathāpi, bhikkhave, nikkhaṁ jambonadaṁ dakkhakammāraputtaukkāmukhasukusalasampahaṭṭhaṁ paṇḍukambale nikkhittaṁ bhāsate ca tapate ca virocati ca; </span><br> <span class=sujato>Suppose there was a pendant of Black Plum River gold, fashioned by a deft smith, well wrought in the forge. When placed on a cream rug it would shine and glow and radiate. </span><br><p id=mn120:18.10><span class=root>evameva kho, bhikkhave, satasahasso brahmā satasahassilokadhātuṁ pharitvā adhimuccitvā viharati. </span><br> <span class=sujato>In the same way the Divinity of a hundred thousand meditates focused on pervading a hundred-thousandfold galaxy, </span><br><p id=mn120:18.11><span class=root>Yepi tattha sattā upapannā tepi pharitvā adhimuccitvā viharati. </span><br> <span class=sujato>as well as the sentient beings reborn there. </span><br><p id=mn120:18.12><span class=root>Tassa evaṁ hoti: </span><br> <span class=sujato>They think: </span><br><p id=mn120:18.13><span class=root>‘aho vatāhaṁ kāyassa bhedā paraṁ maraṇā satasahassassa brahmuno sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the Divinity of a hundred thousand!’ </span><br><p id=mn120:18.14><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:18.15><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:18.16><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:19.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:19.2><span class=root>sutena … </span><br><p id=mn120:19.3><span class=root>cāgena … </span><br><p id=mn120:19.4><span class=root>paññāya samannāgato hoti. </span><br><p id=mn120:19.5><span class=root>Tassa sutaṁ hoti—</span><br> <span class=sujato>And they’ve heard: </span><br><p id=mn120:19.6><span class=root>ābhā devā …pe… </span><br> <span class=sujato>‘The radiant gods … </span><br><p id=mn120:19.7><span class=root>parittābhā devā … </span><br> <span class=sujato>the gods of limited radiance … </span><br><p id=mn120:19.8><span class=root>appamāṇābhā devā … </span><br> <span class=sujato>the gods of limitless radiance … </span><br><p id=mn120:19.9><span class=root>ābhassarā devā dīghāyukā vaṇṇavanto sukhabahulāti. </span><br> <span class=sujato>the gods of streaming radiance … </span><br><p id=mn120:19.10><span class=root>Tassa evaṁ hoti: </span><br><p id=mn120:19.11><span class=root>‘aho vatāhaṁ kāyassa bhedā paraṁ maraṇā ābhassarānaṁ devānaṁ sahabyataṁ upapajjeyyan’ti. </span><br><p id=mn120:19.12><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br><p id=mn120:19.13><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br><p id=mn120:19.14><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br><p id=mn120:20.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br><p id=mn120:20.2><span class=root>sutena … </span><br><p id=mn120:20.3><span class=root>cāgena … </span><br><p id=mn120:20.4><span class=root>paññāya samannāgato hoti. </span><br><p id=mn120:20.5><span class=root>Tassa sutaṁ hoti—</span><br><p id=mn120:20.6><span class=root>parittasubhā devā …pe… </span><br> <span class=sujato>the gods of limited beauty … </span><br><p id=mn120:20.7><span class=root>appamāṇasubhā devā … </span><br> <span class=sujato>the gods of limitless beauty … </span><br><p id=mn120:20.8><span class=root>subhakiṇhā devā dīghāyukā vaṇṇavanto sukhabahulāti. </span><br> <span class=sujato>the gods of universal beauty … </span><br><p id=mn120:20.9><span class=root>Tassa evaṁ hoti: </span><br><p id=mn120:20.10><span class=root>‘aho vatāhaṁ kāyassa bhedā paraṁ maraṇā subhakiṇhānaṁ devānaṁ sahabyataṁ upapajjeyyan’ti. </span><br><p id=mn120:20.11><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br><p id=mn120:20.12><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br><p id=mn120:20.13><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br><p id=mn120:21-30.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br><p id=mn120:21-30.2><span class=root>sutena … </span><br><p id=mn120:21-30.3><span class=root>cāgena … </span><br><p id=mn120:21-30.4><span class=root>paññāya samannāgato hoti. </span><br><p id=mn120:21-30.5><span class=root>Tassa sutaṁ hoti—</span><br><p id=mn120:21-30.6><span class=root>vehapphalā devā …pe… </span><br> <span class=sujato>the gods of abundant fruit … </span><br><p id=mn120:21-30.7><span class=root>avihā devā … </span><br> <span class=sujato>the gods of Aviha … </span><br><p id=mn120:21-30.8><span class=root>atappā devā … </span><br> <span class=sujato>the gods of Atappa … </span><br><p id=mn120:21-30.9><span class=root>sudassā devā … </span><br> <span class=sujato>the gods fair to see … </span><br><p id=mn120:21-30.10><span class=root>sudassī devā … </span><br> <span class=sujato>the fair seeing gods … </span><br><p id=mn120:21-30.11><span class=root>akaniṭṭhā devā dīghāyukā vaṇṇavanto sukhabahulāti. </span><br> <span class=sujato>the gods of Akaniṭṭha … </span><br><p id=mn120:21-30.12><span class=root>Tassa evaṁ hoti: </span><br><p id=mn120:21-30.13><span class=root>‘aho vatāhaṁ kāyassa bhedā paraṁ maraṇā akaniṭṭhānaṁ devānaṁ sahabyataṁ upapajjeyyan’ti. </span><br><p id=mn120:21-30.14><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br><p id=mn120:21-30.15><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br><p id=mn120:21-30.16><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br><p id=mn120:31.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br><p id=mn120:31.2><span class=root>sutena … </span><br><p id=mn120:31.3><span class=root>cāgena … </span><br><p id=mn120:31.4><span class=root>paññāya samannāgato hoti. </span><br><p id=mn120:31.5><span class=root>Tassa sutaṁ hoti: </span><br><p id=mn120:31.6><span class=root>‘ākāsānañcāyatanūpagā devā dīghāyukā ciraṭṭhitikā sukhabahulā’ti. </span><br> <span class=sujato>the gods of the dimension of infinite space … </span><br><p id=mn120:31.7><span class=root>Tassa evaṁ hoti: </span><br><p id=mn120:31.8><span class=root>‘aho vatāhaṁ kāyassa bhedā paraṁ maraṇā ākāsānañcāyatanūpagānaṁ devānaṁ sahabyataṁ upapajjeyyan’ti. </span><br><p id=mn120:31.9><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br><p id=mn120:31.10><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br><p id=mn120:31.11><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br><p id=mn120:32.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br><p id=mn120:32.2><span class=root>sutena … </span><br><p id=mn120:32.3><span class=root>cāgena … </span><br><p id=mn120:32.4><span class=root>paññāya samannāgato hoti. </span><br><p id=mn120:32.5><span class=root>Tassa sutaṁ hoti: </span><br><p id=mn120:32.6><span class=root>‘viññāṇañcāyatanūpagā devā dīghāyukā ciraṭṭhitikā sukhabahulā’ti. </span><br> <span class=sujato>the gods of the dimension of infinite consciousness … </span><br><p id=mn120:32.7><span class=root>Tassa evaṁ hoti: </span><br><p id=mn120:32.8><span class=root>‘aho vatāhaṁ kāyassa bhedā paraṁ maraṇā viññāṇañcāyatanūpagānaṁ devānaṁ sahabyataṁ upapajjeyyan’ti. </span><br><p id=mn120:32.9><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br><p id=mn120:32.10><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br><p id=mn120:32.11><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br><p id=mn120:33-36.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br><p id=mn120:33-36.2><span class=root>sutena … </span><br><p id=mn120:33-36.3><span class=root>cāgena … </span><br><p id=mn120:33-36.4><span class=root>paññāya samannāgato hoti. </span><br><p id=mn120:33-36.5><span class=root>Tassa sutaṁ hoti—</span><br><p id=mn120:33-36.6><span class=root>ākiñcaññāyatanūpagā devā …pe… </span><br> <span class=sujato>the gods of the dimension of nothingness … </span><br><p id=mn120:33-36.7><span class=root>nevasaññānāsaññāyatanūpagā devā dīghāyukā ciraṭṭhitikā sukhabahulāti. </span><br> <span class=sujato>the gods of the dimension of neither perception nor non-perception are long-lived, beautiful, and very happy.’ </span><br><p id=mn120:33-36.8><span class=root>Tassa evaṁ hoti: </span><br> <span class=sujato>They think: </span><br><p id=mn120:33-36.9><span class=root>‘aho vatāhaṁ kāyassa bhedā paraṁ maraṇā nevasaññānāsaññāyatanūpagānaṁ devānaṁ sahabyataṁ upapajjeyyan’ti. </span><br> <span class=sujato>‘If only, when my body breaks up, after death, I would be reborn in the company of the gods of the dimension of neither perception nor non-perception!’ </span><br><p id=mn120:33-36.10><span class=root>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><br> <span class=sujato>They settle on that thought, stabilize it, and develop it. </span><br><p id=mn120:33-36.11><span class=root>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><br> <span class=sujato>Those choices and meditations of theirs, developed and cultivated like this, lead to rebirth there. </span><br><p id=mn120:33-36.12><span class=root>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><br> <span class=sujato>This is the path and the practice that leads to rebirth there. </span><br><p id=mn120:37.1><span class=root>Puna caparaṁ, bhikkhave, bhikkhu saddhāya samannāgato hoti, sīlena … </span><br> <span class=sujato>Furthermore, take a mendicant who has faith, ethics, learning, generosity, and wisdom. </span><br><p id=mn120:37.2><span class=root>sutena … </span><br><p id=mn120:37.3><span class=root>cāgena … </span><br><p id=mn120:37.4><span class=root>paññāya samannāgato hoti. </span><br><p id=mn120:37.5><span class=root>Tassa evaṁ hoti: </span><br> <span class=sujato>They think: </span><br><p id=mn120:37.6><span class=root>‘aho vatāhaṁ āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti. </span><br> <span class=sujato>‘If only I might realize the undefiled freedom of heart and freedom by wisdom in this very life, and live having realized it with my own insight due to the ending of defilements.’ </span><br><p id=mn120:37.7><span class=root>So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><br> <span class=sujato>They realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </span><br><p id=mn120:37.8><span class=root>Ayaṁ, bhikkhave, bhikkhu na katthaci upapajjatī”ti. </span><br> <span class=sujato>And, mendicants, that mendicant is not reborn anywhere.” </span><br><p id=mn120:37.9><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn120:37.10><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn120:37.11><span class=root>Saṅkhārupapattisuttaṁ niṭṭhitaṁ dasamaṁ. </span><br><p id=mn120:37.12><span class=root>Anupadavaggo niṭṭhito dutiyo. </span><br><p id=mn120:38.0><span class=root>Tassuddānaṁ </span><br><p id=mn120:38.1><span class=root>Anupada sodhana porisadhammo, </span><br><p id=mn120:38.2><span class=root>Sevitabba bahudhātu vibhatti; </span><br><p id=mn120:38.3><span class=root>Buddhassa kittināma cattārīsena, </span><br><p id=mn120:38.4><span class=root>Ānāpāno kāyagato upapatti. </span><br></main><footer class="container footer"><small><a href=/about/>Contact info</a></small></footer>