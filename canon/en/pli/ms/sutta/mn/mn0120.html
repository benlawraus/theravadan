<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0120.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0119.html>Previous</a><a href=/canon/en/pli/ms/sutta/mn/mn0121.html>Next</a></div><p><div class=verse-container id=mn120:0.1><span>Majjhima Nikāya 120 </span><span class="translation sujato">Middle Discourses 120 </span></div><p><div class=verse-container id=mn120:0.2><span class=big-bold>Saṅkhārupapattisutta </span><span class="translation sujato">Rebirth by Choice </span></div><p><div class=verse-container id=mn120:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn120:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn120:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn120:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn120:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn120:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn120:2.1><span>“saṅkhārupapattiṁ vo, bhikkhave, desessāmi, </span><span class="translation sujato">“I shall teach you rebirth by choice. </span></div><p><div class=verse-container id=mn120:2.2><span>taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=mn120:2.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn120:2.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn120:3.1><span>“Idha, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><span class="translation sujato">“Take a mendicant who has faith, ethics, learning, generosity, and wisdom. </span></div><p><div class=verse-container id=mn120:3.2><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:3.3><span>‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of well-to-do aristocrats!’ </span></div><p><div class=verse-container id=mn120:3.4><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:3.5><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:3.6><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:4-5.1><span>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:4-5.2><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:4-5.3><span>‘aho vatāhaṁ kāyassa bhedā paraṁ maraṇā brāhmaṇamahāsālānaṁ …pe… </span><span class="translation sujato">‘If only, when my body breaks up, after death, I would be reborn in the company of well-to-do brahmins … </span></div><p><div class=verse-container id=mn120:4-5.4><span>gahapatimahāsālānaṁ sahabyataṁ upapajjeyyan’ti. </span><span class="translation sujato">well-to-do householders.’ </span></div><p><div class=verse-container id=mn120:4-5.5><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:4-5.6><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:4-5.7><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:6.1><span>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:6.2><span>Tassa sutaṁ hoti: </span><span class="translation sujato">And they’ve heard: </span></div><p><div class=verse-container id=mn120:6.3><span>‘cātumahārājikā devā dīghāyukā vaṇṇavanto sukhabahulā’ti. </span><span class="translation sujato">‘The gods of the four great kings are long-lived, beautiful, and very happy.’ </span></div><p><div class=verse-container id=mn120:6.4><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:6.5><span>‘aho vatāhaṁ kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the gods of the four great kings!’ </span></div><p><div class=verse-container id=mn120:6.6><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:6.7><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:6.8><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:7-11.1><span>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:7-11.2><span>Tassa sutaṁ hoti—</span><span class="translation sujato">And they’ve heard: </span></div><p><div class=verse-container id=mn120:7-11.3><span>tāvatiṁsā devā …pe… </span><span class="translation sujato">‘The gods of the thirty-three … </span></div><p><div class=verse-container id=mn120:7-11.4><span>yāmā devā … </span><span class="translation sujato">the gods of Yama … </span></div><p><div class=verse-container id=mn120:7-11.5><span>tusitā devā … </span><span class="translation sujato">the joyful gods … </span></div><p><div class=verse-container id=mn120:7-11.6><span>nimmānaratī devā … </span><span class="translation sujato">the gods who love to imagine … </span></div><p><div class=verse-container id=mn120:7-11.7><span>paranimmitavasavattī devā dīghāyukā vaṇṇavanto sukhabahulāti. </span><span class="translation sujato">the gods who control what is imagined by others are long-lived, beautiful, and very happy.’ </span></div><p><div class=verse-container id=mn120:7-11.8><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:7-11.9><span>‘aho vatāhaṁ kāyassa bhedā paraṁ maraṇā paranimmitavasavattīnaṁ devānaṁ sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the gods who control what is imagined by others!’ </span></div><p><div class=verse-container id=mn120:7-11.10><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:7-11.11><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:7-11.12><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:12.1><span>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena samannāgato hoti, cāgena samannāgato hoti, paññāya samannāgato hoti. </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:12.2><span>Tassa sutaṁ hoti: </span><span class="translation sujato">And they’ve heard: </span></div><p><div class=verse-container id=mn120:12.3><span>‘sahasso brahmā dīghāyuko vaṇṇavā sukhabahulo’ti. </span><span class="translation sujato">‘The Divinity of a thousand is long-lived, beautiful, and very happy.’ </span></div><p><div class=verse-container id=mn120:12.4><span>Sahasso, bhikkhave, brahmā sahassilokadhātuṁ pharitvā adhimuccitvā viharati. </span><span class="translation sujato">Now the Divinity of a thousand meditates focused on pervading a thousandfold galaxy, </span></div><p><div class=verse-container id=mn120:12.5><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:12.6><span>Seyyathāpi, bhikkhave, cakkhumā puriso ekaṁ āmaṇḍaṁ hatthe karitvā paccavekkheyya; </span><span class="translation sujato">As a person might pick up a gallnut in their hand and examine it, </span></div><p><div class=verse-container id=mn120:12.7><span>evameva kho, bhikkhave, sahasso brahmā sahassilokadhātuṁ pharitvā adhimuccitvā viharati. </span><span class="translation sujato">so too the Divinity of a thousand meditates focused on pervading a thousandfold galaxy, </span></div><p><div class=verse-container id=mn120:12.8><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:12.9><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:12.10><span>‘aho vatāhaṁ kāyassa bhedā paraṁ maraṇā sahassassa brahmuno sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the Divinity of a thousand!’ </span></div><p><div class=verse-container id=mn120:12.11><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:12.12><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:12.13><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:13-16.1><span>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena … </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:13-16.2><span>cāgena … </span></div><p><div class=verse-container id=mn120:13-16.3><span>paññāya samannāgato hoti. </span></div><p><div class=verse-container id=mn120:13-16.4><span>Tassa sutaṁ hoti—</span><span class="translation sujato">And they’ve heard: </span></div><p><div class=verse-container id=mn120:13-16.5><span>dvisahasso brahmā …pe… </span><span class="translation sujato">‘The Divinity of two thousand … </span></div><p><div class=verse-container id=mn120:13-16.6><span>tisahasso brahmā … </span><span class="translation sujato">the Divinity of three thousand … </span></div><p><div class=verse-container id=mn120:13-16.7><span>catusahasso brahmā … </span><span class="translation sujato">the Divinity of four thousand … </span></div><p><div class=verse-container id=mn120:13-16.8><span>pañcasahasso brahmā dīghāyuko vaṇṇavā sukhabahuloti. </span><span class="translation sujato">the Divinity of five thousand is long-lived, beautiful, and very happy.’ </span></div><p><div class=verse-container id=mn120:13-16.9><span>Pañcasahasso, bhikkhave, brahmā pañcasahassilokadhātuṁ pharitvā adhimuccitvā viharati. </span><span class="translation sujato">Now the Divinity of five thousand meditates focused on pervading a five-thousandfold galaxy, </span></div><p><div class=verse-container id=mn120:13-16.10><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:13-16.11><span>Seyyathāpi, bhikkhave, cakkhumā puriso pañca āmaṇḍāni hatthe karitvā paccavekkheyya; </span><span class="translation sujato">As a person might pick up five gallnuts in their hand and examine them, </span></div><p><div class=verse-container id=mn120:13-16.12><span>evameva kho, bhikkhave, pañcasahasso brahmā pañcasahassilokadhātuṁ pharitvā adhimuccitvā viharati. </span><span class="translation sujato">so too the Divinity of five thousand meditates focused on pervading a five-thousandfold galaxy, </span></div><p><div class=verse-container id=mn120:13-16.13><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:13-16.14><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:13-16.15><span>‘aho vatāhaṁ kāyassa bhedā paraṁ maraṇā pañcasahassassa brahmuno sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the Divinity of five thousand!’ </span></div><p><div class=verse-container id=mn120:13-16.16><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:13-16.17><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:13-16.18><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:17.1><span>Puna caparaṁ, bhikkhave, bhikkhu saddhāya samannāgato hoti, sīlena samannāgato hoti, sutena … </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:17.2><span>cāgena … </span></div><p><div class=verse-container id=mn120:17.3><span>paññāya samannāgato hoti. </span></div><p><div class=verse-container id=mn120:17.4><span>Tassa sutaṁ hoti: </span><span class="translation sujato">And they’ve heard: </span></div><p><div class=verse-container id=mn120:17.5><span>‘dasasahasso brahmā dīghāyuko vaṇṇavā sukhabahulo’ti. </span><span class="translation sujato">‘The Divinity of ten thousand is long-lived, beautiful, and very happy.’ </span></div><p><div class=verse-container id=mn120:17.6><span>Dasasahasso, bhikkhave, brahmā dasasahassilokadhātuṁ pharitvā adhimuccitvā viharati. </span><span class="translation sujato">Now the Divinity of ten thousand meditates focused on pervading a ten-thousandfold galaxy, </span></div><p><div class=verse-container id=mn120:17.7><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:17.8><span>Seyyathāpi, bhikkhave, maṇi veḷuriyo subho jātimā aṭṭhaṁso suparikammakato paṇḍukambale nikkhitto bhāsate ca tapate ca virocati ca; </span><span class="translation sujato">Suppose there was a beryl gem that was naturally beautiful, eight-faceted, well-worked. When placed on a cream rug it would shine and glow and radiate. </span></div><p><div class=verse-container id=mn120:17.9><span>evameva kho, bhikkhave, dasasahasso brahmā dasasahassilokadhātuṁ pharitvā adhimuccitvā viharati. </span><span class="translation sujato">In the same way the Divinity of ten thousand meditates focused on pervading a ten-thousandfold galaxy, </span></div><p><div class=verse-container id=mn120:17.10><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:17.11><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:17.12><span>‘aho vatāhaṁ kāyassa bhedā paraṁ maraṇā dasasahassassa brahmuno sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the Divinity of ten thousand!’ </span></div><p><div class=verse-container id=mn120:17.13><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:17.14><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:17.15><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:18.1><span>Puna caparaṁ, bhikkhave, bhikkhu saddhāya samannāgato hoti, sīlena … </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:18.2><span>sutena … </span></div><p><div class=verse-container id=mn120:18.3><span>cāgena … </span></div><p><div class=verse-container id=mn120:18.4><span>paññāya samannāgato hoti. </span></div><p><div class=verse-container id=mn120:18.5><span>Tassa sutaṁ hoti: </span><span class="translation sujato">And they’ve heard: </span></div><p><div class=verse-container id=mn120:18.6><span>‘satasahasso brahmā dīghāyuko vaṇṇavā sukhabahulo’ti. </span><span class="translation sujato">‘The Divinity of a hundred thousand is long-lived, beautiful, and very happy.’ </span></div><p><div class=verse-container id=mn120:18.7><span>Satasahasso, bhikkhave, brahmā satasahassilokadhātuṁ pharitvā adhimuccitvā viharati. </span><span class="translation sujato">Now the Divinity of a hundred thousand meditates focused on pervading a hundred-thousandfold galaxy, </span></div><p><div class=verse-container id=mn120:18.8><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:18.9><span>Seyyathāpi, bhikkhave, nikkhaṁ jambonadaṁ dakkhakammāraputtaukkāmukhasukusalasampahaṭṭhaṁ paṇḍukambale nikkhittaṁ bhāsate ca tapate ca virocati ca; </span><span class="translation sujato">Suppose there was a pendant of Black Plum River gold, fashioned by a deft smith, well wrought in the forge. When placed on a cream rug it would shine and glow and radiate. </span></div><p><div class=verse-container id=mn120:18.10><span>evameva kho, bhikkhave, satasahasso brahmā satasahassilokadhātuṁ pharitvā adhimuccitvā viharati. </span><span class="translation sujato">In the same way the Divinity of a hundred thousand meditates focused on pervading a hundred-thousandfold galaxy, </span></div><p><div class=verse-container id=mn120:18.11><span>Yepi tattha sattā upapannā tepi pharitvā adhimuccitvā viharati. </span><span class="translation sujato">as well as the sentient beings reborn there. </span></div><p><div class=verse-container id=mn120:18.12><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:18.13><span>‘aho vatāhaṁ kāyassa bhedā paraṁ maraṇā satasahassassa brahmuno sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the Divinity of a hundred thousand!’ </span></div><p><div class=verse-container id=mn120:18.14><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:18.15><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:18.16><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:19.1><span>Puna caparaṁ, bhikkhave, bhikkhu saddhāya samannāgato hoti, sīlena … </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:19.2><span>sutena … </span></div><p><div class=verse-container id=mn120:19.3><span>cāgena … </span></div><p><div class=verse-container id=mn120:19.4><span>paññāya samannāgato hoti. </span></div><p><div class=verse-container id=mn120:19.5><span>Tassa sutaṁ hoti—</span><span class="translation sujato">And they’ve heard: </span></div><p><div class=verse-container id=mn120:19.6><span>ābhā devā …pe… </span><span class="translation sujato">‘The radiant gods … </span></div><p><div class=verse-container id=mn120:19.7><span>parittābhā devā … </span><span class="translation sujato">the gods of limited radiance … </span></div><p><div class=verse-container id=mn120:19.8><span>appamāṇābhā devā … </span><span class="translation sujato">the gods of limitless radiance … </span></div><p><div class=verse-container id=mn120:19.9><span>ābhassarā devā dīghāyukā vaṇṇavanto sukhabahulāti. </span><span class="translation sujato">the gods of streaming radiance … </span></div><p><div class=verse-container id=mn120:19.10><span>Tassa evaṁ hoti: </span></div><p><div class=verse-container id=mn120:19.11><span>‘aho vatāhaṁ kāyassa bhedā paraṁ maraṇā ābhassarānaṁ devānaṁ sahabyataṁ upapajjeyyan’ti. </span></div><p><div class=verse-container id=mn120:19.12><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span></div><p><div class=verse-container id=mn120:19.13><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span></div><p><div class=verse-container id=mn120:19.14><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span></div><p><div class=verse-container id=mn120:20.1><span>Puna caparaṁ, bhikkhave, bhikkhu saddhāya samannāgato hoti, sīlena … </span></div><p><div class=verse-container id=mn120:20.2><span>sutena … </span></div><p><div class=verse-container id=mn120:20.3><span>cāgena … </span></div><p><div class=verse-container id=mn120:20.4><span>paññāya samannāgato hoti. </span></div><p><div class=verse-container id=mn120:20.5><span>Tassa sutaṁ hoti—</span></div><p><div class=verse-container id=mn120:20.6><span>parittasubhā devā …pe… </span><span class="translation sujato">the gods of limited beauty … </span></div><p><div class=verse-container id=mn120:20.7><span>appamāṇasubhā devā … </span><span class="translation sujato">the gods of limitless beauty … </span></div><p><div class=verse-container id=mn120:20.8><span>subhakiṇhā devā dīghāyukā vaṇṇavanto sukhabahulāti. </span><span class="translation sujato">the gods of universal beauty … </span></div><p><div class=verse-container id=mn120:20.9><span>Tassa evaṁ hoti: </span></div><p><div class=verse-container id=mn120:20.10><span>‘aho vatāhaṁ kāyassa bhedā paraṁ maraṇā subhakiṇhānaṁ devānaṁ sahabyataṁ upapajjeyyan’ti. </span></div><p><div class=verse-container id=mn120:20.11><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span></div><p><div class=verse-container id=mn120:20.12><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span></div><p><div class=verse-container id=mn120:20.13><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span></div><p><div class=verse-container id=mn120:21-30.1><span>Puna caparaṁ, bhikkhave, bhikkhu saddhāya samannāgato hoti, sīlena … </span></div><p><div class=verse-container id=mn120:21-30.2><span>sutena … </span></div><p><div class=verse-container id=mn120:21-30.3><span>cāgena … </span></div><p><div class=verse-container id=mn120:21-30.4><span>paññāya samannāgato hoti. </span></div><p><div class=verse-container id=mn120:21-30.5><span>Tassa sutaṁ hoti—</span></div><p><div class=verse-container id=mn120:21-30.6><span>vehapphalā devā …pe… </span><span class="translation sujato">the gods of abundant fruit … </span></div><p><div class=verse-container id=mn120:21-30.7><span>avihā devā … </span><span class="translation sujato">the gods of Aviha … </span></div><p><div class=verse-container id=mn120:21-30.8><span>atappā devā … </span><span class="translation sujato">the gods of Atappa … </span></div><p><div class=verse-container id=mn120:21-30.9><span>sudassā devā … </span><span class="translation sujato">the gods fair to see … </span></div><p><div class=verse-container id=mn120:21-30.10><span>sudassī devā … </span><span class="translation sujato">the fair seeing gods … </span></div><p><div class=verse-container id=mn120:21-30.11><span>akaniṭṭhā devā dīghāyukā vaṇṇavanto sukhabahulāti. </span><span class="translation sujato">the gods of Akaniṭṭha … </span></div><p><div class=verse-container id=mn120:21-30.12><span>Tassa evaṁ hoti: </span></div><p><div class=verse-container id=mn120:21-30.13><span>‘aho vatāhaṁ kāyassa bhedā paraṁ maraṇā akaniṭṭhānaṁ devānaṁ sahabyataṁ upapajjeyyan’ti. </span></div><p><div class=verse-container id=mn120:21-30.14><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span></div><p><div class=verse-container id=mn120:21-30.15><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span></div><p><div class=verse-container id=mn120:21-30.16><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span></div><p><div class=verse-container id=mn120:31.1><span>Puna caparaṁ, bhikkhave, bhikkhu saddhāya samannāgato hoti, sīlena … </span></div><p><div class=verse-container id=mn120:31.2><span>sutena … </span></div><p><div class=verse-container id=mn120:31.3><span>cāgena … </span></div><p><div class=verse-container id=mn120:31.4><span>paññāya samannāgato hoti. </span></div><p><div class=verse-container id=mn120:31.5><span>Tassa sutaṁ hoti: </span></div><p><div class=verse-container id=mn120:31.6><span>‘ākāsānañcāyatanūpagā devā dīghāyukā ciraṭṭhitikā sukhabahulā’ti. </span><span class="translation sujato">the gods of the dimension of infinite space … </span></div><p><div class=verse-container id=mn120:31.7><span>Tassa evaṁ hoti: </span></div><p><div class=verse-container id=mn120:31.8><span>‘aho vatāhaṁ kāyassa bhedā paraṁ maraṇā ākāsānañcāyatanūpagānaṁ devānaṁ sahabyataṁ upapajjeyyan’ti. </span></div><p><div class=verse-container id=mn120:31.9><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span></div><p><div class=verse-container id=mn120:31.10><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span></div><p><div class=verse-container id=mn120:31.11><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span></div><p><div class=verse-container id=mn120:32.1><span>Puna caparaṁ, bhikkhave, bhikkhu saddhāya samannāgato hoti, sīlena … </span></div><p><div class=verse-container id=mn120:32.2><span>sutena … </span></div><p><div class=verse-container id=mn120:32.3><span>cāgena … </span></div><p><div class=verse-container id=mn120:32.4><span>paññāya samannāgato hoti. </span></div><p><div class=verse-container id=mn120:32.5><span>Tassa sutaṁ hoti: </span></div><p><div class=verse-container id=mn120:32.6><span>‘viññāṇañcāyatanūpagā devā dīghāyukā ciraṭṭhitikā sukhabahulā’ti. </span><span class="translation sujato">the gods of the dimension of infinite consciousness … </span></div><p><div class=verse-container id=mn120:32.7><span>Tassa evaṁ hoti: </span></div><p><div class=verse-container id=mn120:32.8><span>‘aho vatāhaṁ kāyassa bhedā paraṁ maraṇā viññāṇañcāyatanūpagānaṁ devānaṁ sahabyataṁ upapajjeyyan’ti. </span></div><p><div class=verse-container id=mn120:32.9><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span></div><p><div class=verse-container id=mn120:32.10><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span></div><p><div class=verse-container id=mn120:32.11><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span></div><p><div class=verse-container id=mn120:33-36.1><span>Puna caparaṁ, bhikkhave, bhikkhu saddhāya samannāgato hoti, sīlena … </span></div><p><div class=verse-container id=mn120:33-36.2><span>sutena … </span></div><p><div class=verse-container id=mn120:33-36.3><span>cāgena … </span></div><p><div class=verse-container id=mn120:33-36.4><span>paññāya samannāgato hoti. </span></div><p><div class=verse-container id=mn120:33-36.5><span>Tassa sutaṁ hoti—</span></div><p><div class=verse-container id=mn120:33-36.6><span>ākiñcaññāyatanūpagā devā …pe… </span><span class="translation sujato">the gods of the dimension of nothingness … </span></div><p><div class=verse-container id=mn120:33-36.7><span>nevasaññānāsaññāyatanūpagā devā dīghāyukā ciraṭṭhitikā sukhabahulāti. </span><span class="translation sujato">the gods of the dimension of neither perception nor non-perception are long-lived, beautiful, and very happy.’ </span></div><p><div class=verse-container id=mn120:33-36.8><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:33-36.9><span>‘aho vatāhaṁ kāyassa bhedā paraṁ maraṇā nevasaññānāsaññāyatanūpagānaṁ devānaṁ sahabyataṁ upapajjeyyan’ti. </span><span class="translation sujato">‘If only, when my body breaks up, after death, I would be reborn in the company of the gods of the dimension of neither perception nor non-perception!’ </span></div><p><div class=verse-container id=mn120:33-36.10><span>So taṁ cittaṁ dahati, taṁ cittaṁ adhiṭṭhāti, taṁ cittaṁ bhāveti. </span><span class="translation sujato">They settle on that thought, stabilize it, and develop it. </span></div><p><div class=verse-container id=mn120:33-36.11><span>Tassa te saṅkhārā ca vihārā ca evaṁ bhāvitā evaṁ bahulīkatā tatrupapattiyā saṁvattanti. </span><span class="translation sujato">Those choices and meditations of theirs, developed and cultivated like this, lead to rebirth there. </span></div><p><div class=verse-container id=mn120:33-36.12><span>Ayaṁ, bhikkhave, maggo ayaṁ paṭipadā tatrupapattiyā saṁvattati. </span><span class="translation sujato">This is the path and the practice that leads to rebirth there. </span></div><p><div class=verse-container id=mn120:37.1><span>Puna caparaṁ, bhikkhave, bhikkhu saddhāya samannāgato hoti, sīlena … </span><span class="translation sujato">Furthermore, take a mendicant who has faith, ethics, learning, generosity, and wisdom. </span></div><p><div class=verse-container id=mn120:37.2><span>sutena … </span></div><p><div class=verse-container id=mn120:37.3><span>cāgena … </span></div><p><div class=verse-container id=mn120:37.4><span>paññāya samannāgato hoti. </span></div><p><div class=verse-container id=mn120:37.5><span>Tassa evaṁ hoti: </span><span class="translation sujato">They think: </span></div><p><div class=verse-container id=mn120:37.6><span>‘aho vatāhaṁ āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti. </span><span class="translation sujato">‘If only I might realize the undefiled freedom of heart and freedom by wisdom in this very life, and live having realized it with my own insight due to the ending of defilements.’ </span></div><p><div class=verse-container id=mn120:37.7><span>So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">They realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </span></div><p><div class=verse-container id=mn120:37.8><span>Ayaṁ, bhikkhave, bhikkhu na katthaci upapajjatī”ti. </span><span class="translation sujato">And, mendicants, that mendicant is not reborn anywhere.” </span></div><p><div class=verse-container id=mn120:37.9><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn120:37.10><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn120:37.11><span>Saṅkhārupapattisuttaṁ niṭṭhitaṁ dasamaṁ. </span></div><p><div class=verse-container id=mn120:37.12><span>Anupadavaggo niṭṭhito dutiyo. </span></div><p><div class=verse-container id=mn120:38.0><span>Tassuddānaṁ </span></div><p><div class=verse-container id=mn120:38.1><span>Anupada sodhana porisadhammo, </span></div><p><div class=verse-container id=mn120:38.2><span>Sevitabba bahudhātu vibhatti; </span></div><p><div class=verse-container id=mn120:38.3><span>Buddhassa kittināma cattārīsena, </span></div><p><div class=verse-container id=mn120:38.4><span>Ānāpāno kāyagato upapatti. </span></div><div class=flex-between><a href=/canon/en/pli/ms/sutta/mn/mn0119.html>Previous</a><a href=/canon/en/pli/ms/sutta/mn/mn0121.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>