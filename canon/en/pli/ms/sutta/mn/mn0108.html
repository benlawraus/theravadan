<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0108.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0107.html>Previous</a><a href=/canon/en/pli/ms/sutta/mn/mn0109.html>Next</a></div><p><div class=verse-container id=mn108:0.1><span>Majjhima Nikāya 108 </span><span class="translation sujato">Middle Discourses 108 </span></div><p><div class=verse-container id=mn108:0.2><span class=big-bold>Gopakamoggallānasutta </span><span class="translation sujato">With Moggallāna the Guardian </span></div><p><div class=verse-container id=mn108:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn108:1.2><span>ekaṁ samayaṁ āyasmā ānando rājagahe viharati veḷuvane kalandakanivāpe aciraparinibbute bhagavati. </span><span class="translation sujato">At one time Venerable Ānanda was staying near Rājagaha, in the Bamboo Grove, the squirrels’ feeding ground. It was not long after the Buddha had become fully quenched. </span></div><p><div class=verse-container id=mn108:2.1><span>Tena kho pana samayena rājā māgadho ajātasattu vedehiputto rājagahaṁ paṭisaṅkhārāpeti rañño pajjotassa āsaṅkamāno. </span><span class="translation sujato">Now at that time King Ajātasattu of Magadha, son of the princess of Videha, being suspicious of King Pajjota, was having Rājagaha fortified. </span></div><p><div class=verse-container id=mn108:3.1><span>Atha kho āyasmā ānando pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi. </span><span class="translation sujato">Then Venerable Ānanda robed up in the morning and, taking his bowl and robe, entered Rājagaha for alms. </span></div><p><div class=verse-container id=mn108:3.2><span>Atha kho āyasmato ānandassa etadahosi: </span><span class="translation sujato">Then it occurred to him, </span></div><p><div class=verse-container id=mn108:3.3><span>“atippago kho tāva rājagahe piṇḍāya carituṁ. </span><span class="translation sujato">“It’s too early to wander for alms in Rājagaha. </span></div><p><div class=verse-container id=mn108:3.4><span>Yannūnāhaṁ yena gopakamoggallānassa brāhmaṇassa kammanto, yena gopakamoggallāno brāhmaṇo tenupasaṅkameyyan”ti. </span><span class="translation sujato">Why don’t I go to see the brahmin Moggallāna the Guardian at his place of work?” </span></div><p><div class=verse-container id=mn108:4.1><span>Atha kho āyasmā ānando yena gopakamoggallānassa brāhmaṇassa kammanto, yena gopakamoggallāno brāhmaṇo tenupasaṅkami. </span><span class="translation sujato">So that’s what he did. </span></div><p><div class=verse-container id=mn108:4.2><span>Addasā kho gopakamoggallāno brāhmaṇo āyasmantaṁ ānandaṁ dūratova āgacchantaṁ. </span><span class="translation sujato">Moggallāna the Guardian saw Ānanda coming off in the distance </span></div><p><div class=verse-container id=mn108:4.3><span>Disvāna āyasmantaṁ ānandaṁ etadavoca: </span><span class="translation sujato">and said to him, </span></div><p><div class=verse-container id=mn108:4.4><span>“etu kho bhavaṁ ānando. </span><span class="translation sujato">“Come, worthy Ānanda! </span></div><p><div class=verse-container id=mn108:4.5><span>Svāgataṁ bhoto ānandassa. </span><span class="translation sujato">Welcome, worthy Ānanda! </span></div><p><div class=verse-container id=mn108:4.6><span>Cirassaṁ kho bhavaṁ ānando imaṁ pariyāyamakāsi yadidaṁ idhāgamanāya. </span><span class="translation sujato">It’s been a long time since you took the opportunity to come here. </span></div><p><div class=verse-container id=mn108:4.7><span>Nisīdatu bhavaṁ ānando, idamāsanaṁ paññattan”ti. </span><span class="translation sujato">Please, sir, sit down, this seat is ready.” </span></div><p><div class=verse-container id=mn108:4.8><span>Nisīdi kho āyasmā ānando paññatte āsane. </span><span class="translation sujato">Ānanda sat down on the seat spread out, </span></div><p><div class=verse-container id=mn108:4.9><span>Gopakamoggallānopi kho brāhmaṇo aññataraṁ nīcaṁ āsanaṁ gahetvā ekamantaṁ nisīdi. </span><span class="translation sujato">while Moggallāna took a low seat and sat to one side. </span></div><p><div class=verse-container id=mn108:4.10><span>Ekamantaṁ nisinno kho gopakamoggallāno brāhmaṇo āyasmantaṁ ānandaṁ etadavoca: </span><span class="translation sujato">Then he said to Ānanda, </span></div><p><div class=verse-container id=mn108:5.1><span>“atthi nu kho, bho ānanda, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhavaṁ gotamo ahosi arahaṁ sammāsambuddho”ti? </span><span class="translation sujato">“Worthy Ānanda, is there even a single mendicant who has all the same qualities in each and every way as possessed by the worthy Gotama, the perfected one, the fully awakened Buddha?” </span></div><p><div class=verse-container id=mn108:5.2><span>“Natthi kho, brāhmaṇa, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhagavā ahosi arahaṁ sammāsambuddho. </span><span class="translation sujato">“No, brahmin, there is not. </span></div><p><div class=verse-container id=mn108:5.3><span>So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū, maggavidū, maggakovido; </span><span class="translation sujato">For the Blessed One gave rise to the unarisen path, gave birth to the unborn path, and explained the unexplained path. He is the knower of the path, the discoverer of the path, the expert on the path. </span></div><p><div class=verse-container id=mn108:5.4><span>maggānugā ca pana etarahi sāvakā viharanti pacchā samannāgatā”ti. </span><span class="translation sujato">And now the disciples live following the path; they acquire it later.” </span></div><p><div class=verse-container id=mn108:6.1><span>Ayañca hidaṁ āyasmato ānandassa gopakamoggallānena brāhmaṇena saddhiṁ antarākathā vippakatā ahosi. </span><span class="translation sujato">But this conversation between Ānanda and Moggallāna the Guardian was left unfinished. </span></div><p><div class=verse-container id=mn108:6.2><span>Atha kho vassakāro brāhmaṇo magadhamahāmatto rājagahe kammante anusaññāyamāno yena gopakamoggallānassa brāhmaṇassa kammanto, yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><span class="translation sujato">For just then the brahmin Vassakāra, a minister of Magadha, while supervising the work at Rājagaha, approached Ānanda at Moggallāna’s place of work and exchanged greetings with him. </span></div><p><div class=verse-container id=mn108:6.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vassakāro brāhmaṇo magadhamahāmatto āyasmantaṁ ānandaṁ etadavoca: </span><span class="translation sujato">When the greetings and polite conversation were over, he sat down to one side and said to Ānanda, </span></div><p><div class=verse-container id=mn108:6.4><span>“kāya nuttha, bho ānanda, etarahi kathāya sannisinnā, kā ca pana vo antarākathā vippakatā”ti? </span><span class="translation sujato">“Worthy Ānanda, what were you sitting talking about just now? What conversation was left unfinished?” </span></div><p><div class=verse-container id=mn108:6.5><span>“Idha maṁ, brāhmaṇa, gopakamoggallāno brāhmaṇo evamāha: </span><span class="translation sujato">So Ānanda told him of the conversation that they were having when Vassakāra arrived. Vassakāra said: </span></div><p><div class=verse-container id=mn108:6.6><span>‘atthi nu kho, bho ānanda, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhavaṁ gotamo ahosi arahaṁ sammāsambuddho’ti. </span></div><p><div class=verse-container id=mn108:6.7><span>Evaṁ vutte, ahaṁ, brāhmaṇa, gopakamoggallānaṁ brāhmaṇaṁ etadavocaṁ: </span></div><p><div class=verse-container id=mn108:6.8><span>‘natthi kho, brāhmaṇa, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhagavā ahosi arahaṁ sammāsambuddho. </span></div><p><div class=verse-container id=mn108:6.9><span>So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū, maggavidū, maggakovido; </span></div><p><div class=verse-container id=mn108:6.10><span>maggānugā ca pana etarahi sāvakā viharanti pacchā samannāgatā’ti. </span></div><p><div class=verse-container id=mn108:6.11><span>Ayaṁ kho no, brāhmaṇa, gopakamoggallānena brāhmaṇena saddhiṁ antarākathā vippakatā. </span></div><p><div class=verse-container id=mn108:6.12><span>Atha tvaṁ anuppatto”ti. </span></div><p><div class=verse-container id=mn108:7.1><span>“Atthi nu kho, bho ānanda, ekabhikkhupi tena bhotā gotamena ṭhapito: </span><span class="translation sujato">“Worthy Ānanda, is there even a single mendicant who was appointed by the worthy Gotama, saying: </span></div><p><div class=verse-container id=mn108:7.2><span>‘ayaṁ vo mamaccayena paṭisaraṇaṁ bhavissatī’ti, yaṁ tumhe etarahi paṭipādeyyāthā”ti? </span><span class="translation sujato">‘This one will be your refuge when I have passed away,’ to whom you would now turn?” </span></div><p><div class=verse-container id=mn108:7.3><span>“Natthi kho, brāhmaṇa, ekabhikkhupi tena bhagavatā jānatā passatā arahatā sammāsambuddhena ṭhapito: </span><span class="translation sujato">“No, there is not.” </span></div><p><div class=verse-container id=mn108:7.4><span>‘ayaṁ vo mamaccayena paṭisaraṇaṁ bhavissatī’ti, yaṁ mayaṁ etarahi paṭipādeyyāmā”ti. </span></div><p><div class=verse-container id=mn108:8.1><span>“Atthi pana, bho ānanda, ekabhikkhupi saṅghena sammato, sambahulehi therehi bhikkhūhi ṭhapito: </span><span class="translation sujato">“But is there even a single mendicant who has been elected to such a position by the Saṅgha and appointed by several senior mendicants?” </span></div><p><div class=verse-container id=mn108:8.2><span>‘ayaṁ no bhagavato accayena paṭisaraṇaṁ bhavissatī’ti, yaṁ tumhe etarahi paṭipādeyyāthā”ti? </span></div><p><div class=verse-container id=mn108:8.3><span>“Natthi kho, brāhmaṇa, ekabhikkhupi saṅghena sammato, sambahulehi therehi bhikkhūhi ṭhapito: </span><span class="translation sujato">“No, there is not.” </span></div><p><div class=verse-container id=mn108:8.4><span>‘ayaṁ no bhagavato accayena paṭisaraṇaṁ bhavissatī’ti, yaṁ mayaṁ etarahi paṭipādeyyāmā”ti. </span></div><p><div class=verse-container id=mn108:9.1><span>“Evaṁ appaṭisaraṇe ca pana, bho ānanda, ko hetu sāmaggiyā”ti? </span><span class="translation sujato">“But since you lack a refuge, worthy Ānanda, what’s the reason for your harmony?” </span></div><p><div class=verse-container id=mn108:9.2><span>“Na kho mayaṁ, brāhmaṇa, appaṭisaraṇā; </span><span class="translation sujato">“We don’t lack a refuge, brahmin, </span></div><p><div class=verse-container id=mn108:9.3><span>sappaṭisaraṇā mayaṁ, brāhmaṇa; </span><span class="translation sujato">we have a refuge. </span></div><p><div class=verse-container id=mn108:9.4><span>dhammappaṭisaraṇā”ti. </span><span class="translation sujato">The teaching is our refuge.” </span></div><p><div class=verse-container id=mn108:10.1><span>“‘Atthi nu kho, bho ānanda, ekabhikkhupi tena bhotā gotamena ṭhapito—</span><span class="translation sujato">“But worthy Ānanda, when asked whether there was even a single mendicant—either appointed by the Buddha, </span></div><p><div class=verse-container id=mn108:10.2><span>ayaṁ vo mamaccayena paṭisaraṇaṁ bhavissatīti, yaṁ tumhe etarahi paṭipādeyyāthā’ti—</span></div><p><div class=verse-container id=mn108:10.3><span>iti puṭṭho samāno ‘natthi kho, brāhmaṇa, ekabhikkhupi tena bhagavatā jānatā passatā arahatā sammāsambuddhena ṭhapito—</span></div><p><div class=verse-container id=mn108:10.4><span>ayaṁ vo mamaccayena paṭisaraṇaṁ bhavissatīti, yaṁ mayaṁ etarahi paṭipādeyyāmā’ti vadesi; </span></div><p><div class=verse-container id=mn108:10.5><span>‘atthi pana, bho ānanda, ekabhikkhupi saṅghena sammato, sambahulehi therehi bhikkhūhi ṭhapito—</span><span class="translation sujato">or elected by the Saṅgha and appointed by several senior mendicants—</span></div><p><div class=verse-container id=mn108:10.6><span>ayaṁ no bhagavato accayena paṭisaraṇaṁ bhavissatīti, yaṁ tumhe etarahi paṭipādeyyāthā’ti—</span><span class="translation sujato">who serves as your refuge after the Buddha passed away, to whom you now turn, </span></div><p><div class=verse-container id=mn108:10.7><span>iti puṭṭho samāno ‘natthi kho, brāhmaṇa, ekabhikkhupi saṅghena sammato, sambahulehi therehi bhikkhūhi ṭhapito—</span><span class="translation sujato">you replied, ‘No, there is not.’ </span></div><p><div class=verse-container id=mn108:10.8><span>ayaṁ no bhagavato accayena paṭisaraṇaṁ bhavissatīti, yaṁ mayaṁ etarahi paṭipādeyyāmā’ti—</span></div><p><div class=verse-container id=mn108:10.9><span>vadesi; </span></div><p><div class=verse-container id=mn108:10.10><span>‘evaṁ appaṭisaraṇe ca pana, bho ānanda, ko hetu sāmaggiyā’ti iti puṭṭho samāno ‘na kho mayaṁ, brāhmaṇa, appaṭisaraṇā; </span><span class="translation sujato">But you say that the reason for your harmony is that you have </span></div><p><div class=verse-container id=mn108:10.11><span>sappaṭisaraṇā mayaṁ, brāhmaṇa; </span></div><p><div class=verse-container id=mn108:10.12><span>dhammappaṭisaraṇā’ti vadesi. </span><span class="translation sujato">the teaching as a refuge. </span></div><p><div class=verse-container id=mn108:10.13><span>Imassa pana, bho ānanda, bhāsitassa kathaṁ attho daṭṭhabbo”ti? </span><span class="translation sujato">How should I see the meaning of this statement?” </span></div><p><div class=verse-container id=mn108:10.14><span>“Atthi kho, brāhmaṇa, tena bhagavatā jānatā passatā arahatā sammāsambuddhena bhikkhūnaṁ sikkhāpadaṁ paññattaṁ, pātimokkhaṁ uddiṭṭhaṁ. </span><span class="translation sujato">“The Blessed One, who knows and sees, the perfected one, the fully awakened Buddha laid down training rules and recited the monastic code for the mendicants. </span></div><p><div class=verse-container id=mn108:10.15><span>Te mayaṁ tadahuposathe yāvatikā ekaṁ gāmakhettaṁ upanissāya viharāma te sabbe ekajjhaṁ sannipatāma; </span><span class="translation sujato">On the day of the sabbath all of us who live in dependence on one village district gather together as one. </span></div><p><div class=verse-container id=mn108:10.16><span>sannipatitvā yassa taṁ pavattati taṁ ajjhesāma. </span><span class="translation sujato">We invite one who transmits the code to recite it. </span></div><p><div class=verse-container id=mn108:10.17><span>Tasmiñce bhaññamāne hoti bhikkhussa āpatti hoti vītikkamo taṁ mayaṁ yathādhammaṁ yathānusiṭṭhaṁ kāremāti. </span><span class="translation sujato">If anyone remembers an offense or transgression while they’re reciting, we make them act in line with the teachings and in line with the instructions. </span></div><p><div class=verse-container id=mn108:10.18><span>Na kira no bhavanto kārenti; </span><span class="translation sujato">It’s not the good fellows who make us act, </span></div><p><div class=verse-container id=mn108:10.19><span>dhammo no kāreti”. </span><span class="translation sujato">it’s the teaching that makes us act.” </span></div><p><div class=verse-container id=mn108:11.1><span>“Atthi nu kho, bho ānanda, ekabhikkhupi yaṁ tumhe etarahi sakkarotha garuṁ karotha mānetha pūjetha; sakkatvā garuṁ katvā upanissāya viharathā”ti? </span><span class="translation sujato">“Worthy Ānanda, is there even a single mendicant who you honor, respect, revere, venerate, and rely on?” </span></div><p><div class=verse-container id=mn108:11.2><span>“Natthi kho, brāhmaṇa, ekabhikkhupi yaṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāmā”ti. </span><span class="translation sujato">“There is not, brahmin.” </span></div><p><div class=verse-container id=mn108:11.3><span>“‘Atthi nu kho, bho ānanda, ekabhikkhupi tena bhotā gotamena ṭhapito—</span><span class="translation sujato">“Worthy Ānanda, when asked whether there was even a single mendicant—either appointed by the Buddha, </span></div><p><div class=verse-container id=mn108:11.4><span>ayaṁ vo mamaccayena paṭisaraṇaṁ bhavissatīti yaṁ tumhe etarahi paṭipādeyyāthā’ti—</span></div><p><div class=verse-container id=mn108:11.5><span>iti puṭṭho samāno ‘natthi kho, brāhmaṇa, ekabhikkhupi tena bhagavatā jānatā passatā arahatā sammāsambuddhena ṭhapito—</span></div><p><div class=verse-container id=mn108:12.1><span>ayaṁ vo mamaccayena paṭisaraṇaṁ bhavissatīti yaṁ mayaṁ etarahi paṭipādeyyāmā’ti vadesi; </span></div><p><div class=verse-container id=mn108:12.2><span>‘atthi pana, bho ānanda, ekabhikkhupi saṅghena sammato, sambahulehi therehi bhikkhūhi ṭhapito—</span><span class="translation sujato">or elected by the Saṅgha and appointed by several senior mendicants—</span></div><p><div class=verse-container id=mn108:12.3><span>ayaṁ no bhagavato accayena paṭisaraṇaṁ bhavissatīti yaṁ tumhe etarahi paṭipādeyyāthā’ti—</span><span class="translation sujato">who serves as your refuge after the Buddha passed away, to whom you now turn, </span></div><p><div class=verse-container id=mn108:12.4><span>iti puṭṭho samāno ‘natthi kho, brāhmaṇa, ekabhikkhupi saṅghena sammato, sambahulehi therehi bhikkhūhi ṭhapito—</span><span class="translation sujato">you replied, ‘No, there is not.’ </span></div><p><div class=verse-container id=mn108:12.5><span>ayaṁ no bhagavato accayena paṭisaraṇaṁ bhavissatīti yaṁ mayaṁ etarahi paṭipādeyyāmā’ti vadesi; </span></div><p><div class=verse-container id=mn108:12.6><span>‘atthi nu kho, bho ānanda, ekabhikkhupi yaṁ tumhe etarahi sakkarotha garuṁ karotha mānetha pūjetha; sakkatvā garuṁ katvā upanissāya viharathā’ti—</span><span class="translation sujato">And when asked whether there is even a single mendicant who you honor, respect, revere, venerate, and rely on, </span></div><p><div class=verse-container id=mn108:12.7><span>iti puṭṭho samāno ‘natthi kho, brāhmaṇa, ekabhikkhupi yaṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāmā’ti vadesi. </span><span class="translation sujato">you replied, ‘There is not.’ </span></div><p><div class=verse-container id=mn108:12.8><span>Imassa pana, bho ānanda, bhāsitassa kathaṁ attho daṭṭhabbo”ti? </span><span class="translation sujato">How should I see the meaning of this statement?” </span></div><p><div class=verse-container id=mn108:13.1><span>“Atthi kho, brāhmaṇa, tena bhagavatā jānatā passatā arahatā sammāsambuddhena dasa pasādanīyā dhammā akkhātā. </span><span class="translation sujato">“There are ten inspiring things explained by the Blessed One, who knows and sees, the perfected one, the fully awakened Buddha. </span></div><p><div class=verse-container id=mn108:13.2><span>Yasmiṁ no ime dhammā saṁvijjanti taṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāma. </span><span class="translation sujato">We honor anyone in whom these things are found. </span></div><p><div class=verse-container id=mn108:13.3><span>Katame dasa? </span><span class="translation sujato">What ten? </span></div><p><div class=verse-container id=mn108:14.1><span>Idha, brāhmaṇa, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. </span><span class="translation sujato">It’s when a mendicant is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span></div><p><div class=verse-container id=mn108:15.1><span>Bahussuto hoti sutadharo sutasannicayo. </span><span class="translation sujato">They’re very learned, remembering and keeping what they’ve learned. </span></div><p><div class=verse-container id=mn108:15.2><span>Ye te dhammā ādikalyāṇā, majjhekalyāṇā, pariyosānakalyāṇā, sātthaṁ, sabyañjanaṁ, kevalaparipuṇṇaṁ parisuddhaṁ brahmacariyaṁ abhivadanti tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><span class="translation sujato">These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span></div><p><div class=verse-container id=mn108:16.1><span>Santuṭṭho hoti cīvarapiṇḍapātasenāsanagilānappaccayabhesajjaparikkhārehi. </span><span class="translation sujato">They’re content with robes, almsfood, lodgings, and medicines and supplies for the sick. </span></div><p><div class=verse-container id=mn108:17.1><span>Catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><span class="translation sujato">They get the four absorptions—blissful meditations in this life that belong to the higher mind—when they want, without trouble or difficulty. </span></div><p><div class=verse-container id=mn108:18.1><span>Anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasati parimajjati, yāva brahmalokāpi kāyena vasaṁ vatteti. </span><span class="translation sujato">They wield the many kinds of psychic power: multiplying themselves and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful. They control the body as far as the realm of divinity. </span></div><p><div class=verse-container id=mn108:19.1><span>Dibbāya sotadhātuyā visuddhāya atikkantamānusikāya ubho sadde suṇāti—dibbe ca mānuse ca, ye dūre santike ca. </span><span class="translation sujato">With clairaudience that is purified and superhuman, they hear both kinds of sounds, human and heavenly, whether near or far. </span></div><p><div class=verse-container id=mn108:20.1><span>Parasattānaṁ parapuggalānaṁ cetasā ceto paricca pajānāti. </span><span class="translation sujato">They understand the minds of other beings and individuals, having comprehended them with their own mind. </span></div><p><div class=verse-container id=mn108:20.2><span>Sarāgaṁ vā cittaṁ ‘sarāgaṁ cittan’ti pajānāti, </span><span class="translation sujato">They understand mind with greed as ‘mind with greed’, </span></div><p><div class=verse-container id=mn108:20.3><span>vītarāgaṁ vā cittaṁ ‘vītarāgaṁ cittan’ti pajānāti, </span><span class="translation sujato">and mind without greed as ‘mind without greed’. </span></div><p><div class=verse-container id=mn108:20.4><span>sadosaṁ vā cittaṁ ‘sadosaṁ cittan’ti pajānāti, </span><span class="translation sujato">They understand mind with hate … </span></div><p><div class=verse-container id=mn108:20.5><span>vītadosaṁ vā cittaṁ ‘vītadosaṁ cittan’ti pajānāti, </span><span class="translation sujato">mind without hate … </span></div><p><div class=verse-container id=mn108:20.6><span>samohaṁ vā cittaṁ ‘samohaṁ cittan’ti pajānāti, </span><span class="translation sujato">mind with delusion … </span></div><p><div class=verse-container id=mn108:20.7><span>vītamohaṁ vā cittaṁ ‘vītamohaṁ cittan’ti pajānāti, </span><span class="translation sujato">mind without delusion … </span></div><p><div class=verse-container id=mn108:20.8><span>saṅkhittaṁ vā cittaṁ ‘saṅkhittaṁ cittan’ti pajānāti, </span><span class="translation sujato">constricted mind … </span></div><p><div class=verse-container id=mn108:20.9><span>vikkhittaṁ vā cittaṁ ‘vikkhittaṁ cittan’ti pajānāti, </span><span class="translation sujato">scattered mind … </span></div><p><div class=verse-container id=mn108:20.10><span>mahaggataṁ vā cittaṁ ‘mahaggataṁ cittan’ti pajānāti, </span><span class="translation sujato">expansive mind … </span></div><p><div class=verse-container id=mn108:20.11><span>amahaggataṁ vā cittaṁ ‘amahaggataṁ cittan’ti pajānāti, </span><span class="translation sujato">unexpansive mind … </span></div><p><div class=verse-container id=mn108:20.12><span>sauttaraṁ vā cittaṁ ‘sauttaraṁ cittan’ti pajānāti, </span><span class="translation sujato">mind that is not supreme … </span></div><p><div class=verse-container id=mn108:20.13><span>anuttaraṁ vā cittaṁ ‘anuttaraṁ cittan’ti pajānāti, </span><span class="translation sujato">mind that is supreme … </span></div><p><div class=verse-container id=mn108:20.14><span>samāhitaṁ vā cittaṁ ‘samāhitaṁ cittan’ti pajānāti, </span><span class="translation sujato">mind immersed in samādhi … </span></div><p><div class=verse-container id=mn108:20.15><span>asamāhitaṁ vā cittaṁ ‘asamāhitaṁ cittan’ti pajānāti, </span><span class="translation sujato">mind not immersed in samādhi … </span></div><p><div class=verse-container id=mn108:20.16><span>vimuttaṁ vā cittaṁ ‘vimuttaṁ cittan’ti pajānāti, </span><span class="translation sujato">freed mind … </span></div><p><div class=verse-container id=mn108:20.17><span>avimuttaṁ vā cittaṁ ‘avimuttaṁ cittan’ti pajānāti. </span><span class="translation sujato">They understand unfreed mind as ‘unfreed mind’. </span></div><p><div class=verse-container id=mn108:21.1><span>Anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sujato">They recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details. </span></div><p><div class=verse-container id=mn108:22.1><span>Dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. </span><span class="translation sujato">With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. </span></div><p><div class=verse-container id=mn108:23.1><span>Āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">They realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </span></div><p><div class=verse-container id=mn108:23.2><span>Ime kho, brāhmaṇa, tena bhagavatā jānatā passatā arahatā sammāsambuddhena dasa pasādanīyā dhammā akkhātā. </span><span class="translation sujato">These are the ten inspiring things explained by the Blessed One, who knows and sees, the perfected one, the fully awakened Buddha. </span></div><p><div class=verse-container id=mn108:23.3><span>Yasmiṁ no ime dhammā saṁvijjanti taṁ mayaṁ etarahi sakkaroma garuṁ karoma mānema pūjema; sakkatvā garuṁ katvā upanissāya viharāmā”ti. </span><span class="translation sujato">We honor anyone in whom these things are found, and rely on them.” </span></div><p><div class=verse-container id=mn108:24.1><span>Evaṁ vutte, vassakāro brāhmaṇo magadhamahāmatto upanandaṁ senāpatiṁ āmantesi: </span><span class="translation sujato">When he had spoken, Vassakāra addressed General Upananda, </span></div><p><div class=verse-container id=mn108:24.2><span>“Taṁ kiṁ maññati bhavaṁ senāpati yadime bhonto sakkātabbaṁ sakkaronti, garuṁ kātabbaṁ garuṁ karonti, </span><span class="translation sujato">“What do you think, general? </span></div><p><div class=verse-container id=mn108:24.3><span>mānetabbaṁ mānenti, pūjetabbaṁ pūjenti”? </span><span class="translation sujato">Do these venerables honor, respect, revere, and venerate those who are worthy?” </span></div><p><div class=verse-container id=mn108:24.4><span>“Tagghime bhonto sakkātabbaṁ sakkaronti, garuṁ kātabbaṁ garuṁ karonti, mānetabbaṁ mānenti, pūjetabbaṁ pūjenti. </span><span class="translation sujato">“Indeed they do. </span></div><p><div class=verse-container id=mn108:24.5><span>Imañca hi te bhonto na sakkareyyuṁ na garuṁ kareyyuṁ na māneyyuṁ na pūjeyyuṁ; </span><span class="translation sujato">For if these venerables were not to honor, respect, revere, and venerate them, </span></div><p><div class=verse-container id=mn108:24.6><span>atha kiñcarahi te bhonto sakkareyyuṁ garuṁ kareyyuṁ māneyyuṁ pūjeyyuṁ, sakkatvā garuṁ katvā mānetvā pūjetvā upanissāya vihareyyun”ti? </span><span class="translation sujato">then who exactly would they honor?” </span></div><p><div class=verse-container id=mn108:25.1><span>Atha kho vassakāro brāhmaṇo magadhamahāmatto āyasmantaṁ ānandaṁ etadavoca: </span><span class="translation sujato">Then Vassakāra said to Ānanda, </span></div><p><div class=verse-container id=mn108:25.2><span>“kahaṁ pana bhavaṁ ānando etarahi viharatī”ti? </span><span class="translation sujato">“Where are you staying at present?” </span></div><p><div class=verse-container id=mn108:25.3><span>“Veḷuvane khohaṁ, brāhmaṇa, etarahi viharāmī”ti. </span><span class="translation sujato">“In the Bamboo Grove, brahmin.” </span></div><p><div class=verse-container id=mn108:25.4><span>“Kacci pana, bho ānanda, veḷuvanaṁ ramaṇīyañceva appasaddañca appanigghosañca vijanavātaṁ manussarāhasseyyakaṁ paṭisallānasāruppan”ti? </span><span class="translation sujato">“I hope the Bamboo Grove is delightful, quiet and still, far from the madding crowd, remote from human settlements, and fit for retreat?” </span></div><p><div class=verse-container id=mn108:25.5><span>“Taggha, brāhmaṇa, veḷuvanaṁ ramaṇīyañceva appasaddañca appanigghosañca vijanavātaṁ manussarāhasseyyakaṁ paṭisallānasāruppaṁ, yathā taṁ tumhādisehi rakkhakehi gopakehī”ti. </span><span class="translation sujato">“Indeed it is, brahmin. And it is like that owing to such protectors and guardians as yourself.” </span></div><p><div class=verse-container id=mn108:25.6><span>“Taggha, bho ānanda, veḷuvanaṁ ramaṇīyañceva appasaddañca appanigghosañca vijanavātaṁ manussarāhasseyyakaṁ paṭisallānasāruppaṁ, yathā taṁ bhavantehi jhāyīhi jhānasīlīhi. </span><span class="translation sujato">“Surely, worthy Ānanda, it is owing to the good fellows who meditate, making a habit of meditating. </span></div><p><div class=verse-container id=mn108:25.7><span>Jhāyino ceva bhavanto jhānasīlino ca. </span><span class="translation sujato">For the good fellows do in fact meditate and make a habit of meditating. </span></div><p><div class=verse-container id=mn108:25.8><span>Ekamidāhaṁ, bho ānanda, samayaṁ so bhavaṁ gotamo vesāliyaṁ viharati mahāvane kūṭāgārasālāyaṁ. </span><span class="translation sujato">This one time, worthy Ānanda, worthy Gotama was staying near Vesālī, at the Great Wood, in the hall with the peaked roof. </span></div><p><div class=verse-container id=mn108:25.9><span>Atha khvāhaṁ, bho ānanda, yena mahāvanaṁ kūṭāgārasālā yena so bhavaṁ gotamo tenupasaṅkamiṁ. </span><span class="translation sujato">So I went there to see him. </span></div><p><div class=verse-container id=mn108:25.10><span>Tatra ca pana so bhavaṁ gotamo anekapariyāyena jhānakathaṁ kathesi. </span><span class="translation sujato">And there he spoke about meditation in many ways. </span></div><p><div class=verse-container id=mn108:25.11><span>Jhāyī ceva so bhavaṁ gotamo ahosi jhānasīlī ca. </span><span class="translation sujato">He meditated, and made a habit of meditating. </span></div><p><div class=verse-container id=mn108:25.12><span>Sabbañca pana so bhavaṁ gotamo jhānaṁ vaṇṇesī”ti. </span><span class="translation sujato">And he praised all kinds of meditation.” </span></div><p><div class=verse-container id=mn108:26.1><span>“Na ca kho, brāhmaṇa, so bhagavā sabbaṁ jhānaṁ vaṇṇesi, napi so bhagavā sabbaṁ jhānaṁ na vaṇṇesīti. </span><span class="translation sujato">“No, brahmin, the Buddha did not praise all kinds of meditation, nor did he dispraise all kinds of meditation. </span></div><p><div class=verse-container id=mn108:26.2><span>Kathaṁ rūpañca, brāhmaṇa, so bhagavā jhānaṁ na vaṇṇesi? </span><span class="translation sujato">And what kind of meditation did he not praise? </span></div><p><div class=verse-container id=mn108:26.3><span>Idha, brāhmaṇa, ekacco kāmarāgapariyuṭṭhitena cetasā viharati kāmarāgaparetena, uppannassa ca kāmarāgassa nissaraṇaṁ yathābhūtaṁ nappajānāti; </span><span class="translation sujato">It’s when someone’s heart is overcome and mired in sensual desire, and they don’t truly understand the escape from sensual desire that has arisen. </span></div><p><div class=verse-container id=mn108:26.4><span>so kāmarāgaṁyeva antaraṁ karitvā jhāyati pajjhāyati nijjhāyati apajjhāyati. </span><span class="translation sujato">Hiding sensual desire within, they meditate and concentrate and contemplate and ruminate. </span></div><p><div class=verse-container id=mn108:26.5><span>Byāpādapariyuṭṭhitena cetasā viharati byāpādaparetena, uppannassa ca byāpādassa nissaraṇaṁ yathābhūtaṁ nappajānāti; </span><span class="translation sujato">Their heart is overcome and mired in ill will … </span></div><p><div class=verse-container id=mn108:26.6><span>so byāpādaṁyeva antaraṁ karitvā jhāyati pajjhāyati nijjhāyati apajjhāyati. </span></div><p><div class=verse-container id=mn108:26.7><span>Thinamiddhapariyuṭṭhitena cetasā viharati thinamiddhaparetena, uppannassa ca thinamiddhassa nissaraṇaṁ yathābhūtaṁ nappajānāti; </span><span class="translation sujato">dullness and drowsiness … </span></div><p><div class=verse-container id=mn108:26.8><span>so thinamiddhaṁyeva antaraṁ karitvā jhāyati pajjhāyati nijjhāyati apajjhāyati. </span></div><p><div class=verse-container id=mn108:26.9><span>Uddhaccakukkuccapariyuṭṭhitena cetasā viharati uddhaccakukkuccaparetena, uppannassa ca uddhaccakukkuccassa nissaraṇaṁ yathābhūtaṁ nappajānāti; </span><span class="translation sujato">restlessness and remorse … </span></div><p><div class=verse-container id=mn108:26.10><span>so uddhaccakukkuccaṁyeva antaraṁ karitvā jhāyati pajjhāyati nijjhāyati apajjhāyati. </span></div><p><div class=verse-container id=mn108:26.11><span>Vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti; </span><span class="translation sujato">doubt, and they don’t truly know and see the escape from doubt that has arisen. </span></div><p><div class=verse-container id=mn108:26.12><span>so vicikicchaṁyeva antaraṁ karitvā jhāyati pajjhāyati nijjhāyati apajjhāyati. </span><span class="translation sujato">Hiding doubt within, they meditate and concentrate and contemplate and ruminate. </span></div><p><div class=verse-container id=mn108:26.13><span>Evarūpaṁ kho, brāhmaṇa, so bhagavā jhānaṁ na vaṇṇesi. </span><span class="translation sujato">The Buddha didn’t praise this kind of meditation. </span></div><p><div class=verse-container id=mn108:27.1><span>Kathaṁ rūpañca, brāhmaṇa, so bhagavā jhānaṁ vaṇṇesi? </span><span class="translation sujato">And what kind of meditation did he praise? </span></div><p><div class=verse-container id=mn108:27.2><span>Idha, brāhmaṇa, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn108:27.3><span>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ … </span><span class="translation sujato">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn108:27.4><span>tatiyaṁ jhānaṁ … </span><span class="translation sujato">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn108:27.5><span>catutthaṁ jhānaṁ upasampajja viharati. </span><span class="translation sujato">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn108:27.6><span>Evarūpaṁ kho, brāhmaṇa, so bhagavā jhānaṁ vaṇṇesī”ti. </span><span class="translation sujato">The Buddha praised this kind of meditation.” </span></div><p><div class=verse-container id=mn108:28.1><span>“Gārayhaṁ kira, bho ānanda, so bhavaṁ gotamo jhānaṁ garahi, pāsaṁsaṁ pasaṁsi. </span><span class="translation sujato">“Well, worthy Ānanda, it seems that worthy Gotama criticized the kind of meditation that deserves criticism and praised that deserving of praise. </span></div><p><div class=verse-container id=mn108:28.2><span>Handa ca dāni mayaṁ, bho ānanda, gacchāma; </span><span class="translation sujato">Well, now, worthy Ānanda, I must go. </span></div><p><div class=verse-container id=mn108:28.3><span>bahukiccā mayaṁ bahukaraṇīyā”ti. </span><span class="translation sujato">I have many duties, and much to do.” </span></div><p><div class=verse-container id=mn108:28.4><span>“Yassadāni tvaṁ, brāhmaṇa, kālaṁ maññasī”ti. </span><span class="translation sujato">“Please, brahmin, go at your convenience.” </span></div><p><div class=verse-container id=mn108:28.5><span>Atha kho vassakāro brāhmaṇo magadhamahāmatto āyasmato ānandassa bhāsitaṁ abhinanditvā anumoditvā uṭṭhāyāsanā pakkāmi. </span><span class="translation sujato">Then Vassakāra the brahmin, having approved and agreed with what Venerable Ānanda said, got up from his seat and left. </span></div><p><div class=verse-container id=mn108:29.1><span>Atha kho gopakamoggallāno brāhmaṇo acirapakkante vassakāre brāhmaṇe magadhamahāmatte āyasmantaṁ ānandaṁ etadavoca: </span><span class="translation sujato">Soon after he had left, Moggallāna the Guardian said to Ānanda, </span></div><p><div class=verse-container id=mn108:29.2><span>“yaṁ no mayaṁ bhavantaṁ ānandaṁ apucchimhā taṁ no bhavaṁ ānando na byākāsī”ti. </span><span class="translation sujato">“Worthy Ānanda, you still haven’t answered my question.” </span></div><p><div class=verse-container id=mn108:29.3><span>“Nanu te, brāhmaṇa, avocumhā: </span><span class="translation sujato">“But brahmin, didn’t I say: </span></div><p><div class=verse-container id=mn108:29.4><span>‘natthi kho, brāhmaṇa, ekabhikkhupi tehi dhammehi sabbenasabbaṁ sabbathāsabbaṁ samannāgato yehi dhammehi samannāgato so bhagavā ahosi arahaṁ sammāsambuddho. </span><span class="translation sujato">‘There is no single mendicant who has all the same qualities in each and every way as possessed by the worthy Gotama, the perfected one, the fully awakened Buddha. </span></div><p><div class=verse-container id=mn108:29.5><span>So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū, maggavidū, maggakovido. </span><span class="translation sujato">For the Blessed One gave rise to the unarisen path, gave birth to the unborn path, and explained the unexplained path. He is the knower of the path, the discoverer of the path, the expert on the path. </span></div><p><div class=verse-container id=mn108:29.6><span>Maggānugā ca pana etarahi sāvakā viharanti pacchā samannāgatā’”ti. </span><span class="translation sujato">And now the disciples live following the path; they acquire it later.’” </span></div><p><div class=verse-container id=mn108:29.7><span>Gopakamoggallānasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/en/pli/ms/sutta/mn/mn0107.html>Previous</a><a href=/canon/en/pli/ms/sutta/mn/mn0109.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>