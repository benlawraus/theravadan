<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0126.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0125.html>Previous</a><a href=/canon/en/pli/ms/sutta/mn/mn0127.html>Next</a></div><p><div class=verse-container id=mn126:0.1><span>Majjhima Nikāya 126 </span><span class="translation sujato">Middle Discourses 126 </span></div><p><div class=verse-container id=mn126:0.2><span class=big-bold>Bhūmijasutta </span><span class="translation sujato">With Bhūmija </span></div><p><div class=verse-container id=mn126:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn126:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn126:2.1><span>Atha kho āyasmā bhūmijo pubbaṇhasamayaṁ nivāsetvā pattacīvaramādāya yena jayasenassa rājakumārassa nivesanaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then Venerable Bhūmija robed up in the morning and, taking his bowl and robe, went to the home of Prince Jayasena, where he sat on the seat spread out. </span></div><p><div class=verse-container id=mn126:3.1><span>Atha kho jayaseno rājakumāro yenāyasmā bhūmijo tenupasaṅkami; upasaṅkamitvā āyasmatā bhūmijena saddhiṁ sammodi. </span><span class="translation sujato">Then Jayasena approached and exchanged greetings with him. </span></div><p><div class=verse-container id=mn126:3.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jayaseno rājakumāro āyasmantaṁ bhūmijaṁ etadavoca: </span><span class="translation sujato">When the greetings and polite conversation were over, he sat down to one side and said to Bhūmija: </span></div><p><div class=verse-container id=mn126:3.3><span>“santi, bho bhūmija, eke samaṇabrāhmaṇā evaṁvādino evaṁdiṭṭhino: </span><span class="translation sujato">“Worthy Bhūmija, there are some ascetics and brahmins who have this doctrine and view: </span></div><p><div class=verse-container id=mn126:3.4><span>‘āsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">‘If you make a wish and lead the spiritual life, you can’t win the fruit. </span></div><p><div class=verse-container id=mn126:3.5><span>anāsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">If you don’t make a wish and lead the spiritual life, you can’t win the fruit. </span></div><p><div class=verse-container id=mn126:3.6><span>āsañca anāsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">If you both make a wish and don’t make a wish and lead the spiritual life, you can’t win the fruit. </span></div><p><div class=verse-container id=mn126:3.7><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāyā’ti. </span><span class="translation sujato">If you neither make a wish nor don’t make a wish and lead the spiritual life, you can’t win the fruit.’ </span></div><p><div class=verse-container id=mn126:3.8><span>Idha bhoto bhūmijassa satthā kiṁvādī kimakkhāyī”ti? </span><span class="translation sujato">What does the worthy Bhūmija’s Teacher say about this? How does he explain it?” </span></div><p><div class=verse-container id=mn126:4.1><span>“Na kho metaṁ, rājakumāra, bhagavato sammukhā sutaṁ, sammukhā paṭiggahitaṁ. </span><span class="translation sujato">“Prince, I haven’t heard and learned this in the presence of the Buddha. </span></div><p><div class=verse-container id=mn126:4.2><span>Ṭhānañca kho etaṁ vijjati yaṁ bhagavā evaṁ byākareyya: </span><span class="translation sujato">But it’s possible that he might explain it like this: </span></div><p><div class=verse-container id=mn126:4.3><span>‘āsañcepi karitvā ayoniso brahmacariyaṁ caranti, abhabbā phalassa adhigamāya; </span><span class="translation sujato">‘If you lead the spiritual life irrationally, you can’t win the fruit, regardless of whether you make a wish, </span></div><p><div class=verse-container id=mn126:4.4><span>anāsañcepi karitvā ayoniso brahmacariyaṁ caranti, abhabbā phalassa adhigamāya; </span><span class="translation sujato">you don’t make a wish, </span></div><p><div class=verse-container id=mn126:4.5><span>āsañca anāsañcepi karitvā ayoniso brahmacariyaṁ caranti, abhabbā phalassa adhigamāya; </span><span class="translation sujato">you both do and do not make a wish, </span></div><p><div class=verse-container id=mn126:4.6><span>nevāsaṁ nānāsañcepi karitvā ayoniso brahmacariyaṁ caranti, abhabbā phalassa adhigamāya. </span><span class="translation sujato">or you neither do nor don’t make a wish. </span></div><p><div class=verse-container id=mn126:4.7><span>Āsañcepi karitvā yoniso brahmacariyaṁ caranti, bhabbā phalassa adhigamāya; </span><span class="translation sujato">But if you lead the spiritual life rationally, you can win the fruit, regardless of whether you make a wish, </span></div><p><div class=verse-container id=mn126:4.8><span>anāsañcepi karitvā yoniso brahmacariyaṁ caranti, bhabbā phalassa adhigamāya; </span><span class="translation sujato">you don’t make a wish, </span></div><p><div class=verse-container id=mn126:4.9><span>āsañca anāsañcepi karitvā yoniso brahmacariyaṁ caranti, bhabbā phalassa adhigamāya; </span><span class="translation sujato">you both do and do not make a wish, </span></div><p><div class=verse-container id=mn126:4.10><span>nevāsaṁ nānāsañcepi karitvā yoniso brahmacariyaṁ caranti, bhabbā phalassa adhigamāyā’ti. </span><span class="translation sujato">or you neither do nor don’t make a wish.’ </span></div><p><div class=verse-container id=mn126:4.11><span>Na kho me taṁ, rājakumāra, bhagavato sammukhā sutaṁ, sammukhā paṭiggahitaṁ. </span><span class="translation sujato">I haven’t heard and learned this in the presence of the Buddha. </span></div><p><div class=verse-container id=mn126:4.12><span>Ṭhānañca kho etaṁ vijjati yaṁ bhagavā evaṁ byākareyyā”ti. </span><span class="translation sujato">But it’s possible that he might explain it like that.” </span></div><p><div class=verse-container id=mn126:5.1><span>“Sace kho bhoto bhūmijassa satthā evaṁvādī evamakkhāyī, addhā bhoto bhūmijassa satthā sabbesaṁyeva puthusamaṇabrāhmaṇānaṁ muddhānaṁ maññe āhacca tiṭṭhatī”ti. </span><span class="translation sujato">“If that’s what your teacher says, worthy Bhūmija, he clearly stands head and shoulders above all the various other ascetics and brahmins.” </span></div><p><div class=verse-container id=mn126:6.1><span>Atha kho jayaseno rājakumāro āyasmantaṁ bhūmijaṁ sakeneva thālipākena parivisi. </span><span class="translation sujato">Then Prince Jayasena served Venerable Bhūmija from his own dish. </span></div><p><div class=verse-container id=mn126:7.1><span>Atha kho āyasmā bhūmijo pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā bhūmijo bhagavantaṁ etadavoca: </span><span class="translation sujato">Then after the meal, on his return from almsround, Bhūmija went to the Buddha, bowed, sat down to one side, and told him all that had happened, adding: </span></div><p><div class=verse-container id=mn126:7.2><span>“idhāhaṁ, bhante, pubbaṇhasamayaṁ nivāsetvā pattacīvaramādāya yena jayasenassa rājakumārassa nivesanaṁ tenupasaṅkamiṁ; upasaṅkamitvā paññatte āsane nisīdiṁ. </span></div><p><div class=verse-container id=mn126:7.3><span>Atha kho, bhante, jayaseno rājakumāro yenāhaṁ tenupasaṅkami; upasaṅkamitvā mayā saddhiṁ sammodi. </span></div><p><div class=verse-container id=mn126:7.4><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho, bhante, jayaseno rājakumāro maṁ etadavoca: </span></div><p><div class=verse-container id=mn126:7.5><span>‘santi, bho bhūmija, eke samaṇabrāhmaṇā evaṁvādino evaṁdiṭṭhino—</span></div><p><div class=verse-container id=mn126:7.6><span>āsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:7.7><span>anāsañcepi karitvā …pe… </span></div><p><div class=verse-container id=mn126:7.8><span>āsañca anāsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:7.9><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāyā’ti. </span></div><p><div class=verse-container id=mn126:7.10><span>‘Idha bhoto bhūmijassa satthā kiṁvādī kimakkhāyī’ti? </span></div><p><div class=verse-container id=mn126:7.11><span>Evaṁ vutte, ahaṁ, bhante, jayasenaṁ rājakumāraṁ etadavocaṁ: </span></div><p><div class=verse-container id=mn126:7.12><span>‘na kho me taṁ, rājakumāra, bhagavato sammukhā sutaṁ, sammukhā paṭiggahitaṁ. </span></div><p><div class=verse-container id=mn126:7.13><span>Ṭhānañca kho etaṁ vijjati yaṁ bhagavā evaṁ byākareyya—</span></div><p><div class=verse-container id=mn126:7.14><span>āsañcepi karitvā ayoniso brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:7.15><span>anāsañcepi karitvā ayoniso brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:7.16><span>āsañca anāsañcepi karitvā ayoniso brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:7.17><span>nevāsaṁ nānāsañcepi karitvā ayoniso brahmacariyaṁ caranti, abhabbā phalassa adhigamāya. </span></div><p><div class=verse-container id=mn126:7.18><span>Āsañcepi karitvā yoniso brahmacariyaṁ caranti, bhabbā phalassa adhigamāya; </span></div><p><div class=verse-container id=mn126:7.19><span>anāsañcepi karitvā …pe… </span></div><p><div class=verse-container id=mn126:7.20><span>āsañca anāsañcepi karitvā …pe… </span></div><p><div class=verse-container id=mn126:7.21><span>nevāsaṁ nānāsañcepi karitvā yoniso brahmacariyaṁ caranti, bhabbā phalassa adhigamāyāti. </span></div><p><div class=verse-container id=mn126:7.22><span>Na kho me taṁ, rājakumāra, bhagavato sammukhā sutaṁ, sammukhā paṭiggahitaṁ. </span></div><p><div class=verse-container id=mn126:7.23><span>Ṭhānañca kho etaṁ vijjati yaṁ bhagavā evaṁ byākareyyā’ti. </span></div><p><div class=verse-container id=mn126:7.24><span>‘Sace bhoto bhūmijassa satthā evaṁvādī evamakkhāyī, addhā bhoto bhūmijassa satthā sabbesaṁyeva puthusamaṇabrāhmaṇānaṁ muddhānaṁ maññe āhacca tiṭṭhatī’ti. </span></div><p><div class=verse-container id=mn126:7.25><span>‘Kaccāhaṁ, bhante, evaṁ puṭṭho evaṁ byākaramāno vuttavādī ceva bhagavato homi, na ca bhagavantaṁ abhūtena abbhācikkhāmi, dhammassa cānudhammaṁ byākaromi, na ca koci sahadhammiko vādānuvādo gārayhaṁ ṭhānaṁ āgacchatī’”ti? </span><span class="translation sujato">“Answering this way, I trust that I repeated what the Buddha has said, and didn’t misrepresent him with an untruth. I trust my explanation was in line with the teaching, and that there are no legitimate grounds for rebuttal or criticism.” </span></div><p><div class=verse-container id=mn126:8.1><span>“Taggha tvaṁ, bhūmija, evaṁ puṭṭho evaṁ byākaramāno vuttavādī ceva me hosi, na ca maṁ abhūtena abbhācikkhasi, dhammassa cānudhammaṁ byākarosi, na ca koci sahadhammiko vādānuvādo gārayhaṁ ṭhānaṁ āgacchati. </span><span class="translation sujato">“Indeed, Bhūmija, in answering this way you repeated what I’ve said, and didn’t misrepresent me with an untruth. Your explanation was in line with the teaching, and there are no legitimate grounds for rebuttal or criticism. </span></div><p><div class=verse-container id=mn126:9.1><span>Ye hi keci, bhūmija, samaṇā vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino te āsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">There are some ascetics and brahmins who have wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. If they lead the spiritual life, they can’t win the fruit, regardless of whether they make a wish, </span></div><p><div class=verse-container id=mn126:9.2><span>anāsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">they don’t make a wish, </span></div><p><div class=verse-container id=mn126:9.3><span>āsañca anāsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">they both do and do not make a wish, </span></div><p><div class=verse-container id=mn126:9.4><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāya. </span><span class="translation sujato">or they neither do nor don’t make a wish. </span></div><p><div class=verse-container id=mn126:9.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:9.6><span>Ayoni hesā, bhūmija, phalassa adhigamāya. </span><span class="translation sujato">Because that’s an irrational way to win the fruit. </span></div><p><div class=verse-container id=mn126:10.1><span>Seyyathāpi, bhūmija, puriso telatthiko telagavesī telapariyesanaṁ caramāno vālikaṁ doṇiyā ākiritvā udakena paripphosakaṁ paripphosakaṁ pīḷeyya. </span><span class="translation sujato">Suppose there was a person in need of oil. While wandering in search of oil, they tried heaping sand in a bucket, sprinkling it thoroughly with water, and pressing it out. </span></div><p><div class=verse-container id=mn126:10.2><span>Āsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya; </span><span class="translation sujato">But by doing this, they couldn’t extract any oil, regardless of whether they made a wish, </span></div><p><div class=verse-container id=mn126:10.3><span>anāsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya; </span><span class="translation sujato">didn’t make a wish, </span></div><p><div class=verse-container id=mn126:10.4><span>āsañca anāsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya; </span><span class="translation sujato">both did and did not make a wish, </span></div><p><div class=verse-container id=mn126:10.5><span>nevāsaṁ nānāsañcepi karitvā vālikaṁ doṇiyā ākiritvā udakena paripphosakaṁ paripphosakaṁ pīḷeyya, abhabbo telassa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:10.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:10.7><span>Ayoni hesā, bhūmija, telassa adhigamāya. </span><span class="translation sujato">Because that’s an irrational way to extract oil. </span></div><p><div class=verse-container id=mn126:10.8><span>Evameva kho, bhūmija, ye hi keci samaṇā vā brāhmaṇā vā micchādiṭṭhino micchāsaṅkappā micchāvācā micchākammantā micchāājīvā micchāvāyāmā micchāsatī micchāsamādhino te āsañcepi karitvā brahmacariyaṁ caranti, abhabbā phalassa adhigamāya; </span><span class="translation sujato">And so it is for any ascetics and brahmins who have wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. If they lead the spiritual life, they can’t win the fruit, regardless of whether or not they make a wish. </span></div><p><div class=verse-container id=mn126:10.9><span>anāsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:10.10><span>āsañca anāsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:10.11><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāya. </span></div><p><div class=verse-container id=mn126:10.12><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:10.13><span>Ayoni hesā, bhūmija, phalassa adhigamāya. </span><span class="translation sujato">Because that’s an irrational way to win the fruit. </span></div><p><div class=verse-container id=mn126:11.1><span>Seyyathāpi, bhūmija, puriso khīratthiko khīragavesī khīrapariyesanaṁ caramāno gāviṁ taruṇavacchaṁ visāṇato āviñcheyya. </span><span class="translation sujato">Suppose there was a person in need of milk. While wandering in search of milk, they tried pulling the horn of a newly-calved cow. </span></div><p><div class=verse-container id=mn126:11.2><span>Āsañcepi karitvā gāviṁ taruṇavacchaṁ visāṇato āviñcheyya, abhabbo khīrassa adhigamāya; </span><span class="translation sujato">But by doing this, they couldn’t get any milk, regardless of whether they made a wish, </span></div><p><div class=verse-container id=mn126:11.3><span>anāsañcepi karitvā …pe… </span><span class="translation sujato">didn’t make a wish, </span></div><p><div class=verse-container id=mn126:11.4><span>āsañca anāsañcepi karitvā …pe… </span><span class="translation sujato">both did and did not make a wish, </span></div><p><div class=verse-container id=mn126:11.5><span>nevāsaṁ nānāsañcepi karitvā gāviṁ taruṇavacchaṁ visāṇato āviñcheyya, abhabbo khīrassa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:11.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:11.7><span>Ayoni hesā, bhūmija, khīrassa adhigamāya. </span><span class="translation sujato">Because that’s an irrational way to get milk. </span></div><p><div class=verse-container id=mn126:11.8><span>Evameva kho, bhūmija, ye hi keci samaṇā vā brāhmaṇā vā micchādiṭṭhino …pe… </span><span class="translation sujato">And so it is for any ascetics and brahmins who have wrong view … </span></div><p><div class=verse-container id=mn126:11.9><span>micchāsamādhino te āsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:11.10><span>anāsañcepi karitvā …pe… </span></div><p><div class=verse-container id=mn126:11.11><span>āsañca anāsañcepi karitvā …pe… </span></div><p><div class=verse-container id=mn126:11.12><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāya. </span></div><p><div class=verse-container id=mn126:11.13><span>Taṁ kissa hetu? </span></div><p><div class=verse-container id=mn126:11.14><span>Ayoni hesā, bhūmija, phalassa adhigamāya. </span><span class="translation sujato">Because that’s an irrational way to win the fruit. </span></div><p><div class=verse-container id=mn126:12.1><span>Seyyathāpi, bhūmija, puriso navanītatthiko navanītagavesī navanītapariyesanaṁ caramāno udakaṁ kalase āsiñcitvā matthena āviñcheyya. </span><span class="translation sujato">Suppose there was a person in need of butter. While wandering in search of butter, they tried pouring water into a pot and churning it with a stick. </span></div><p><div class=verse-container id=mn126:12.2><span>Āsañcepi karitvā udakaṁ kalase āsiñcitvā matthena āviñcheyya, abhabbo navanītassa adhigamāya; </span><span class="translation sujato">But by doing this, they couldn’t produce any butter, regardless of whether they made a wish, </span></div><p><div class=verse-container id=mn126:12.3><span>anāsañcepi karitvā …pe… </span><span class="translation sujato">didn’t make a wish, </span></div><p><div class=verse-container id=mn126:12.4><span>āsañca anāsañcepi karitvā …pe… </span><span class="translation sujato">both did and did not make a wish, </span></div><p><div class=verse-container id=mn126:12.5><span>nevāsaṁ nānāsañcepi karitvā udakaṁ kalase āsiñcitvā matthena āviñcheyya, abhabbo navanītassa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:12.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:12.7><span>Ayoni hesā, bhūmija, navanītassa adhigamāya. </span><span class="translation sujato">Because that’s an irrational way to produce butter. </span></div><p><div class=verse-container id=mn126:12.8><span>Evameva kho, bhūmija, ye hi keci samaṇā vā brāhmaṇā vā micchādiṭṭhino …pe… </span><span class="translation sujato">And so it is for any ascetics and brahmins who have wrong view … </span></div><p><div class=verse-container id=mn126:12.9><span>micchāsamādhino te āsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:12.10><span>anāsañcepi karitvā …pe… </span></div><p><div class=verse-container id=mn126:12.11><span>āsañca anāsañcepi karitvā …pe… </span></div><p><div class=verse-container id=mn126:12.12><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāya. </span></div><p><div class=verse-container id=mn126:12.13><span>Taṁ kissa hetu? </span></div><p><div class=verse-container id=mn126:12.14><span>Ayoni hesā, bhūmija, phalassa adhigamāya. </span><span class="translation sujato">Because that’s an irrational way to win the fruit. </span></div><p><div class=verse-container id=mn126:13.1><span>Seyyathāpi, bhūmija, puriso aggitthiko aggigavesī aggipariyesanaṁ caramāno allaṁ kaṭṭhaṁ sasnehaṁ uttarāraṇiṁ ādāya abhimantheyya. </span><span class="translation sujato">Suppose there was a person in need of fire. While wandering in search of fire, they tried drilling a green, sappy log with a drill-stick. </span></div><p><div class=verse-container id=mn126:13.2><span>Āsañcepi karitvā allaṁ kaṭṭhaṁ sasnehaṁ uttarāraṇiṁ ādāya abhimantheyya, abhabbo aggissa adhigamāya; </span><span class="translation sujato">But by doing this, they couldn’t start a fire, regardless of whether they made a wish, </span></div><p><div class=verse-container id=mn126:13.3><span>anāsañcepi karitvā …pe… </span><span class="translation sujato">didn’t make a wish, </span></div><p><div class=verse-container id=mn126:13.4><span>āsañca anāsañcepi karitvā …pe… </span><span class="translation sujato">both did and did not make a wish, </span></div><p><div class=verse-container id=mn126:13.5><span>nevāsaṁ nānāsañcepi karitvā allaṁ kaṭṭhaṁ sasnehaṁ uttarāraṇiṁ ādāya abhimantheyya, abhabbo aggissa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:13.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:13.7><span>Ayoni hesā, bhūmija, aggissa adhigamāya. </span><span class="translation sujato">Because that’s an irrational way to start a fire. </span></div><p><div class=verse-container id=mn126:13.8><span>Evameva kho, bhūmija, ye hi keci samaṇā vā brāhmaṇā vā micchādiṭṭhino …pe… </span><span class="translation sujato">And so it is for any ascetics and brahmins who have wrong view … </span></div><p><div class=verse-container id=mn126:13.9><span>micchāsamādhino te āsañcepi karitvā brahmacariyaṁ caranti, abhabbā phalassa adhigamāya; </span></div><p><div class=verse-container id=mn126:13.10><span>anāsañcepi karitvā …pe… </span></div><p><div class=verse-container id=mn126:13.11><span>āsañca anāsañcepi karitvā …pe… </span></div><p><div class=verse-container id=mn126:13.12><span>nevāsaṁ nānāsañcepi karitvā brahmacariyaṁ caranti, abhabbā phalassa adhigamāya. </span></div><p><div class=verse-container id=mn126:13.13><span>Taṁ kissa hetu? </span></div><p><div class=verse-container id=mn126:13.14><span>Ayoni hesā, bhūmija, phalassa adhigamāya. </span><span class="translation sujato">Because that’s an irrational way to win the fruit. </span></div><p><div class=verse-container id=mn126:14.1><span>Ye hi keci, bhūmija, samaṇā vā brāhmaṇā vā sammādiṭṭhino sammāsaṅkappā sammāvācā sammākammantā sammāājīvā sammāvāyāmā sammāsatī sammāsamādhino te āsañcepi karitvā brahmacariyaṁ caranti, bhabbā phalassa adhigamāya; </span><span class="translation sujato">There are some ascetics and brahmins who have right view, right thought, right speech, right action, right livelihood, right effort, right mindfulness, and right immersion. If they lead the spiritual life, they can win the fruit, regardless of whether they make a wish, </span></div><p><div class=verse-container id=mn126:14.2><span>anāsañcepi karitvā brahmacariyaṁ caranti, bhabbā phalassa adhigamāya; </span><span class="translation sujato">they don’t make a wish, </span></div><p><div class=verse-container id=mn126:14.3><span>āsañca anāsañcepi karitvā brahmacariyaṁ caranti, bhabbā phalassa adhigamāya; </span><span class="translation sujato">they both do and do not make a wish, </span></div><p><div class=verse-container id=mn126:14.4><span>nevāsaṁ nānāsañcepi karitvā brahmacariyaṁ caranti, bhabbā phalassa adhigamāya. </span><span class="translation sujato">or they neither do nor do not make a wish. </span></div><p><div class=verse-container id=mn126:14.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:14.6><span>Yoni hesā, bhūmija, phalassa adhigamāya. </span><span class="translation sujato">Because that’s a rational way to win the fruit. </span></div><p><div class=verse-container id=mn126:15.1><span>Seyyathāpi, bhūmija, puriso telatthiko telagavesī telapariyesanaṁ caramāno tilapiṭṭhaṁ doṇiyā ākiritvā udakena paripphosakaṁ paripphosakaṁ pīḷeyya. </span><span class="translation sujato">Suppose there was a person in need of oil. While wandering in search of oil, they tried heaping sesame flour in a bucket, sprinkling it thoroughly with water, and pressing it out. </span></div><p><div class=verse-container id=mn126:15.2><span>Āsañcepi karitvā tilapiṭṭhaṁ doṇiyā ākiritvā udakena paripphosakaṁ paripphosakaṁ pīḷeyya, bhabbo telassa adhigamāya; </span><span class="translation sujato">By doing this, they could extract oil, regardless of whether they made a wish, </span></div><p><div class=verse-container id=mn126:15.3><span>anāsañcepi karitvā …pe… </span><span class="translation sujato">didn’t make a wish, </span></div><p><div class=verse-container id=mn126:15.4><span>āsañca anāsañcepi karitvā …pe… </span><span class="translation sujato">both did and did not make a wish, </span></div><p><div class=verse-container id=mn126:15.5><span>nevāsaṁ nānāsañcepi karitvā tilapiṭṭhaṁ doṇiyā ākiritvā udakena paripphosakaṁ paripphosakaṁ pīḷeyya, bhabbo telassa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:15.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:15.7><span>Yoni hesā, bhūmija, telassa adhigamāya. </span><span class="translation sujato">Because that’s a rational way to extract oil. </span></div><p><div class=verse-container id=mn126:15.8><span>Evameva kho, bhūmija, ye hi keci samaṇā vā brāhmaṇā vā sammādiṭṭhino …pe… </span><span class="translation sujato">And so it is for any ascetics and brahmins who have right view … </span></div><p><div class=verse-container id=mn126:15.9><span>sammāsamādhino te āsañcepi karitvā brahmacariyaṁ caranti, bhabbā phalassa adhigamāya; </span></div><p><div class=verse-container id=mn126:15.10><span>anāsañcepi karitvā …pe… </span></div><p><div class=verse-container id=mn126:15.11><span>āsañca anāsañcepi karitvā …pe… </span></div><p><div class=verse-container id=mn126:15.12><span>nevāsaṁ nānāsañcepi karitvā brahmacariyaṁ caranti, bhabbā phalassa adhigamāya. </span></div><p><div class=verse-container id=mn126:15.13><span>Taṁ kissa hetu? </span></div><p><div class=verse-container id=mn126:15.14><span>Yoni hesā, bhūmija, phalassa adhigamāya. </span><span class="translation sujato">Because that’s a rational way to win the fruit. </span></div><p><div class=verse-container id=mn126:16.1><span>Seyyathāpi, bhūmija, puriso khīratthiko khīragavesī khīrapariyesanaṁ caramāno gāviṁ taruṇavacchaṁ thanato āviñcheyya. </span><span class="translation sujato">Suppose there was a person in need of milk. While wandering in search of milk, they tried pulling the udder of a newly-calved cow. </span></div><p><div class=verse-container id=mn126:16.2><span>Āsañcepi karitvā gāviṁ taruṇavacchaṁ thanato āviñcheyya, bhabbo khīrassa adhigamāya; </span><span class="translation sujato">By doing this, they could get milk, regardless of whether they made a wish, </span></div><p><div class=verse-container id=mn126:16.3><span>anāsañcepi karitvā …pe… </span><span class="translation sujato">didn’t make a wish, </span></div><p><div class=verse-container id=mn126:16.4><span>āsañca anāsañcepi karitvā …pe… </span><span class="translation sujato">both did and did not make a wish, </span></div><p><div class=verse-container id=mn126:16.5><span>nevāsaṁ nānāsañcepi karitvā gāviṁ taruṇavacchaṁ thanato āviñcheyya, bhabbo khīrassa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:16.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:16.7><span>Yoni hesā, bhūmija, khīrassa adhigamāya. </span><span class="translation sujato">Because that’s a rational way to get milk. </span></div><p><div class=verse-container id=mn126:16.8><span>Evameva kho, bhūmija, ye hi keci samaṇā vā brāhmaṇā vā sammādiṭṭhino …pe… </span><span class="translation sujato">And so it is for any ascetics and brahmins who have right view … </span></div><p><div class=verse-container id=mn126:16.9><span>sammāsamādhino te āsañcepi karitvā …pe… </span></div><p><div class=verse-container id=mn126:16.10><span>anāsañcepi karitvā …pe… </span></div><p><div class=verse-container id=mn126:16.11><span>āsañca anāsañcepi karitvā …pe… </span></div><p><div class=verse-container id=mn126:16.12><span>nevāsaṁ nānāsañcepi karitvā brahmacariyaṁ caranti, bhabbā phalassa adhigamāya. </span></div><p><div class=verse-container id=mn126:16.13><span>Taṁ kissa hetu? </span></div><p><div class=verse-container id=mn126:16.14><span>Yoni hesā, bhūmija, phalassa adhigamāya. </span><span class="translation sujato">Because that’s a rational way to win the fruit. </span></div><p><div class=verse-container id=mn126:17.1><span>Seyyathāpi, bhūmija, puriso navanītatthiko navanītagavesī navanītapariyesanaṁ caramāno dadhiṁ kalase āsiñcitvā matthena āviñcheyya. </span><span class="translation sujato">Suppose there was a person in need of butter. While wandering in search of butter, they tried pouring curds into a pot and churning them with a stick. </span></div><p><div class=verse-container id=mn126:17.2><span>Āsañcepi karitvā dadhiṁ kalase āsiñcitvā matthena āviñcheyya, bhabbo navanītassa adhigamāya; </span><span class="translation sujato">By doing this, they could produce butter, regardless of whether they made a wish, </span></div><p><div class=verse-container id=mn126:17.3><span>anāsañcepi karitvā … </span><span class="translation sujato">didn’t make a wish, </span></div><p><div class=verse-container id=mn126:17.4><span>āsañca anāsañcepi karitvā … </span><span class="translation sujato">both did and did not make a wish, </span></div><p><div class=verse-container id=mn126:17.5><span>nevāsaṁ nānāsañcepi karitvā dadhiṁ kalase āsiñcitvā matthena āviñcheyya, bhabbo navanītassa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:17.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:17.7><span>Yoni hesā, bhūmija, navanītassa adhigamāya. </span><span class="translation sujato">Because that’s a rational way to produce butter. </span></div><p><div class=verse-container id=mn126:17.8><span>Evameva kho, bhūmija, ye hi keci samaṇā vā brāhmaṇā vā sammādiṭṭhino …pe… </span><span class="translation sujato">And so it is for any ascetics and brahmins who have right view … </span></div><p><div class=verse-container id=mn126:17.9><span>sammāsamādhino te āsañcepi karitvā brahmacariyaṁ caranti, bhabbā phalassa adhigamāya; </span></div><p><div class=verse-container id=mn126:17.10><span>anāsañcepi karitvā … </span></div><p><div class=verse-container id=mn126:17.11><span>āsañca anāsañcepi karitvā … </span></div><p><div class=verse-container id=mn126:17.12><span>nevāsaṁ nānāsañcepi karitvā brahmacariyaṁ caranti, bhabbā phalassa adhigamāya. </span></div><p><div class=verse-container id=mn126:17.13><span>Taṁ kissa hetu? </span></div><p><div class=verse-container id=mn126:17.14><span>Yoni hesā, bhūmija, phalassa adhigamāya. </span><span class="translation sujato">Because that’s a rational way to win the fruit. </span></div><p><div class=verse-container id=mn126:18.1><span>Seyyathāpi, bhūmija, puriso aggitthiko aggigavesī aggipariyesanaṁ caramāno sukkhaṁ kaṭṭhaṁ koḷāpaṁ uttarāraṇiṁ ādāya abhimantheyya; </span><span class="translation sujato">Suppose there was a person in need of fire. While wandering in search of fire, they tried drilling a dried up, withered log with a drill-stick. </span></div><p><div class=verse-container id=mn126:18.2><span>(…) āsañcepi karitvā … </span><span class="translation sujato">By doing this, they could start a fire, regardless of whether they made a wish, </span></div><p><div class=verse-container id=mn126:18.3><span>anāsañcepi karitvā … </span><span class="translation sujato">didn’t make a wish, </span></div><p><div class=verse-container id=mn126:18.4><span>āsañca anāsañcepi karitvā … </span><span class="translation sujato">both did and did not make a wish, </span></div><p><div class=verse-container id=mn126:18.5><span>nevāsaṁ nānāsañcepi karitvā sukkhaṁ kaṭṭhaṁ koḷāpaṁ uttarāraṇiṁ ādāya abhimantheyya, bhabbo aggissa adhigamāya. </span><span class="translation sujato">or neither did nor did not make a wish. </span></div><p><div class=verse-container id=mn126:18.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn126:18.7><span>Yoni hesā, bhūmija, aggissa adhigamāya. </span><span class="translation sujato">Because that’s a rational way to start a fire. </span></div><p><div class=verse-container id=mn126:18.8><span>Evameva kho, bhūmija, ye hi keci samaṇā vā brāhmaṇā vā sammādiṭṭhino …pe… </span><span class="translation sujato">And so it is for any ascetics and brahmins who have right view … </span></div><p><div class=verse-container id=mn126:18.9><span>sammāsamādhino te āsañcepi karitvā brahmacariyaṁ caranti, bhabbā phalassa adhigamāya; </span></div><p><div class=verse-container id=mn126:18.10><span>anāsañcepi karitvā brahmacariyaṁ caranti, bhabbā phalassa adhigamāya; </span></div><p><div class=verse-container id=mn126:18.11><span>āsañca anāsañcepi karitvā brahmacariyaṁ caranti, bhabbā phalassa adhigamāya; </span></div><p><div class=verse-container id=mn126:18.12><span>nevāsaṁ nānāsañcepi karitvā brahmacariyaṁ caranti, bhabbā phalassa adhigamāya. </span></div><p><div class=verse-container id=mn126:18.13><span>Taṁ kissa hetu? </span></div><p><div class=verse-container id=mn126:18.14><span>Yoni hesā, bhūmija, phalassa adhigamāya. </span><span class="translation sujato">Because that’s a rational way to win the fruit. </span></div><p><div class=verse-container id=mn126:19.1><span>Sace kho taṁ, bhūmija, jayasenassa rājakumārassa imā catasso upamā paṭibhāyeyyuṁ anacchariyaṁ te jayaseno rājakumāro pasīdeyya, pasanno ca te pasannākāraṁ kareyyā”ti. </span><span class="translation sujato">Bhūmija, it would be no wonder if, had these four similes occurred to you, Prince Jayasena would have gained confidence in you and shown his confidence.” </span></div><p><div class=verse-container id=mn126:19.2><span>“Kuto pana maṁ, bhante, jayasenassa rājakumārassa imā catasso upamā paṭibhāyissanti anacchariyā pubbe assutapubbā, seyyathāpi bhagavantan”ti? </span><span class="translation sujato">“But sir, how could these four similes have occurred to me as they did to the Buddha, since they were neither supernaturally inspired, nor learned before in the past?” </span></div><p><div class=verse-container id=mn126:19.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn126:19.4><span>Attamano āyasmā bhūmijo bhagavato bhāsitaṁ abhinandīti. </span><span class="translation sujato">Satisfied, Venerable Bhūmija approved what the Buddha said. </span></div><p><div class=verse-container id=mn126:19.5><span>Bhūmijasuttaṁ niṭṭhitaṁ chaṭṭhaṁ. </span></div><div class=flex-between><a href=/canon/en/pli/ms/sutta/mn/mn0125.html>Previous</a><a href=/canon/en/pli/ms/sutta/mn/mn0127.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>