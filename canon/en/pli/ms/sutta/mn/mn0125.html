<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0125.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0124.html>Previous</a><a href=/canon/en/pli/ms/sutta/mn/mn0126.html>Next</a></div><p><div class=verse-container id=mn125:0.1><span>Majjhima Nikāya 125 </span><span class="translation sujato">Middle Discourses 125 </span></div><p><div class=verse-container id=mn125:0.2><span class=big-bold>Dantabhūmisutta </span><span class="translation sujato">The Level of the Tamed </span></div><p><div class=verse-container id=mn125:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn125:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn125:2.1><span>Tena kho pana samayena aciravato samaṇuddeso araññakuṭikāyaṁ viharati. </span><span class="translation sujato">Now at that time the novice Aciravata was staying in a wilderness hut. </span></div><p><div class=verse-container id=mn125:2.2><span>Atha kho jayaseno rājakumāro jaṅghāvihāraṁ anucaṅkamamāno anuvicaramāno yena aciravato samaṇuddeso tenupasaṅkami; upasaṅkamitvā aciravatena samaṇuddesena saddhiṁ sammodi. </span><span class="translation sujato">Then as Prince Jayasena was going for a walk he approached Aciravata, and exchanged greetings with him. </span></div><p><div class=verse-container id=mn125:2.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jayaseno rājakumāro aciravataṁ samaṇuddesaṁ etadavoca: </span><span class="translation sujato">When the greetings and polite conversation were over, he sat down to one side and said to Aciravata, </span></div><p><div class=verse-container id=mn125:2.4><span>“Sutaṁ metaṁ, bho aggivessana: </span><span class="translation sujato">“Worthy Aggivessana, I have heard that </span></div><p><div class=verse-container id=mn125:2.5><span>‘idha bhikkhu appamatto ātāpī pahitatto viharanto phuseyya cittassa ekaggatan’”ti. </span><span class="translation sujato">a mendicant who meditates diligently, keenly, and resolutely can experience unification of mind.” </span></div><p><div class=verse-container id=mn125:2.6><span>“Evametaṁ, rājakumāra, evametaṁ, rājakumāra. </span><span class="translation sujato">“That’s so true, Prince! That’s so true! </span></div><p><div class=verse-container id=mn125:2.7><span>Idha bhikkhu appamatto ātāpī pahitatto viharanto phuseyya cittassa ekaggatan”ti. </span><span class="translation sujato">A mendicant who meditates diligently, keenly, and resolutely can experience unification of mind.” </span></div><p><div class=verse-container id=mn125:3.1><span>“Sādhu me bhavaṁ aggivessano yathāsutaṁ yathāpariyattaṁ dhammaṁ desetū”ti. </span><span class="translation sujato">“Worthy Aggivessana, please teach me the Dhamma as you have learned and memorized it.” </span></div><p><div class=verse-container id=mn125:3.2><span>“Na kho te ahaṁ, rājakumāra, sakkomi yathāsutaṁ yathāpariyattaṁ dhammaṁ desetuṁ. </span><span class="translation sujato">“I’m not competent to do so, Prince. </span></div><p><div class=verse-container id=mn125:3.3><span>Ahañca hi te, rājakumāra, yathāsutaṁ yathāpariyattaṁ dhammaṁ deseyyaṁ, tvañca me bhāsitassa atthaṁ na ājāneyyāsi; so mamassa kilamatho, sā mamassa vihesā”ti. </span><span class="translation sujato">For if I were to teach you the Dhamma as I have learned and memorized it, you might not understand the meaning, which would be wearying and troublesome for me.” </span></div><p><div class=verse-container id=mn125:4.1><span>“Desetu me bhavaṁ aggivessano yathāsutaṁ yathāpariyattaṁ dhammaṁ. </span><span class="translation sujato">“Worthy Aggivessana, please teach me the Dhamma as you have learned and memorized it. </span></div><p><div class=verse-container id=mn125:4.2><span>Appevanāmāhaṁ bhoto aggivessanassa bhāsitassa atthaṁ ājāneyyan”ti. </span><span class="translation sujato">Hopefully I will understand the meaning of what you say.” </span></div><p><div class=verse-container id=mn125:4.3><span>“Deseyyaṁ kho te ahaṁ, rājakumāra, yathāsutaṁ yathāpariyattaṁ dhammaṁ. </span><span class="translation sujato">“I shall teach you. </span></div><p><div class=verse-container id=mn125:4.4><span>Sace me tvaṁ bhāsitassa atthaṁ ājāneyyāsi, iccetaṁ kusalaṁ; </span><span class="translation sujato">If you understand the meaning of what I say, that’s good. </span></div><p><div class=verse-container id=mn125:4.5><span>no ce me tvaṁ bhāsitassa atthaṁ ājāneyyāsi, yathāsake tiṭṭheyyāsi, na maṁ tattha uttariṁ paṭipuccheyyāsī”ti. </span><span class="translation sujato">If not, then leave each to his own, and do not question me about it further.” </span></div><p><div class=verse-container id=mn125:4.6><span>“Desetu me bhavaṁ aggivessano yathāsutaṁ yathāpariyattaṁ dhammaṁ. </span><span class="translation sujato">“Worthy Aggivessana, please teach me the Dhamma as you have learned and memorized it. </span></div><p><div class=verse-container id=mn125:4.7><span>Sace ahaṁ bhoto aggivessanassa bhāsitassa atthaṁ ājānissāmi, iccetaṁ kusalaṁ; </span><span class="translation sujato">If I understand the meaning of what you say, that’s good. </span></div><p><div class=verse-container id=mn125:4.8><span>no ce ahaṁ bhoto aggivessanassa bhāsitassa atthaṁ ājānissāmi, yathāsake tiṭṭhissāmi, nāhaṁ tattha bhavantaṁ aggivessanaṁ uttariṁ paṭipucchissāmī”ti. </span><span class="translation sujato">If not, then I will leave each to his own, and not question you about it further.” </span></div><p><div class=verse-container id=mn125:5.1><span>Atha kho aciravato samaṇuddeso jayasenassa rājakumārassa yathāsutaṁ yathāpariyattaṁ dhammaṁ desesi. </span><span class="translation sujato">Then the novice Aciravata taught Prince Jayasena the Dhamma as he had learned and memorized it. </span></div><p><div class=verse-container id=mn125:5.2><span>Evaṁ vutte, jayaseno rājakumāro aciravataṁ samaṇuddesaṁ etadavoca: </span><span class="translation sujato">When he had spoken, Jayasena said to him, </span></div><p><div class=verse-container id=mn125:5.3><span>“aṭṭhānametaṁ, bho aggivessana, anavakāso yaṁ bhikkhu appamatto ātāpī pahitatto viharanto phuseyya cittassa ekaggatan”ti. </span><span class="translation sujato">“It is impossible, worthy Aggivessana, it cannot happen that a mendicant who meditates diligently, keenly, and resolutely can experience unification of mind.” </span></div><p><div class=verse-container id=mn125:5.4><span>Atha kho jayaseno rājakumāro aciravatassa samaṇuddesassa aṭṭhānatañca anavakāsatañca pavedetvā uṭṭhāyāsanā pakkāmi. </span><span class="translation sujato">Having declared that this was impossible, Jayasena got up from his seat and left. </span></div><p><div class=verse-container id=mn125:6.1><span>Atha kho aciravato samaṇuddeso acirapakkante jayasene rājakumāre yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Not long after he had left, Aciravata went to the Buddha, bowed, sat down to one side, </span></div><p><div class=verse-container id=mn125:6.2><span>Ekamantaṁ nisinno kho aciravato samaṇuddeso yāvatako ahosi jayasenena rājakumārena saddhiṁ kathāsallāpo taṁ sabbaṁ bhagavato ārocesi. </span><span class="translation sujato">and informed the Buddha of all they had discussed. </span></div><p><div class=verse-container id=mn125:7.1><span>Evaṁ vutte, bhagavā aciravataṁ samaṇuddesaṁ etadavoca: </span><span class="translation sujato">When he had spoken, the Buddha said to him, </span></div><p><div class=verse-container id=mn125:7.2><span>“‘taṁ kutettha, aggivessana, labbhā. </span><span class="translation sujato">“How could it possibly be otherwise, Aggivessana? </span></div><p><div class=verse-container id=mn125:7.3><span>Yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><span class="translation sujato">Prince Jayasena dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more. It’s simply impossible for him to know or see or realize what can only be known, seen, and realized by renunciation. </span></div><p><div class=verse-container id=mn125:8.1><span>Seyyathāpissu, aggivessana, dve hatthidammā vā assadammā vā godammā vā sudantā suvinītā, dve hatthidammā vā assadammā vā godammā vā adantā avinītā. </span><span class="translation sujato">Suppose there was a pair of elephants or horse or oxen in training who were well tamed and well trained. And there was a pair who were not tamed or trained. </span></div><p><div class=verse-container id=mn125:8.2><span>Taṁ kiṁ maññasi, aggivessana, </span><span class="translation sujato">What do you think, Aggivessana? </span></div><p><div class=verse-container id=mn125:8.3><span>ye te dve hatthidammā vā assadammā vā godammā vā sudantā suvinītā, api nu te dantāva dantakāraṇaṁ gaccheyyuṁ, dantāva dantabhūmiṁ sampāpuṇeyyun”ti? </span><span class="translation sujato">Wouldn’t the pair that was well tamed and well trained perform the tasks of the tamed and reach the level of the tamed?” </span></div><p><div class=verse-container id=mn125:8.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=mn125:8.5><span>“Ye pana te dve hatthidammā vā assadammā vā godammā vā adantā avinītā, api nu te adantāva dantakāraṇaṁ gaccheyyuṁ, adantāva dantabhūmiṁ sampāpuṇeyyuṁ, seyyathāpi te dve hatthidammā vā assadammā vā godammā vā sudantā suvinītā”ti? </span><span class="translation sujato">“But would the pair that was not tamed and trained perform the tasks of the tamed and reach the level of the tamed, just like the tamed pair?” </span></div><p><div class=verse-container id=mn125:8.6><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn125:8.7><span>“Evameva kho, aggivessana, ‘yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><span class="translation sujato">“In the same way, Prince Jayasena dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more. It’s simply impossible for him to know or see or realize what can only be known, seen, and realized by renunciation. </span></div><p><div class=verse-container id=mn125:9.1><span>Seyyathāpi, aggivessana, gāmassa vā nigamassa vā avidūre mahāpabbato. </span><span class="translation sujato">Suppose there was a big mountain not far from a town or village. </span></div><p><div class=verse-container id=mn125:9.2><span>Tamenaṁ dve sahāyakā tamhā gāmā vā nigamā vā nikkhamitvā hatthavilaṅghakena yena so pabbato tenupasaṅkameyyuṁ; upasaṅkamitvā eko sahāyako heṭṭhā pabbatapāde tiṭṭheyya, eko sahāyako uparipabbataṁ āroheyya. </span><span class="translation sujato">And two friends set out from that village or town, lending each other a hand up to the mountain. Once there, one friend would remain at the foot of the mountain, while the other would climb to the peak. </span></div><p><div class=verse-container id=mn125:9.3><span>Tamenaṁ heṭṭhā pabbatapāde ṭhito sahāyako uparipabbate ṭhitaṁ sahāyakaṁ evaṁ vadeyya: </span><span class="translation sujato">The one standing at the foot would say to the one at the peak, </span></div><p><div class=verse-container id=mn125:9.4><span>‘yaṁ, samma, kiṁ tvaṁ passasi uparipabbate ṭhito’ti? </span><span class="translation sujato">‘My friend, what do you see, standing there at the peak?’ </span></div><p><div class=verse-container id=mn125:9.5><span>So evaṁ vadeyya: </span><span class="translation sujato">They’d reply, </span></div><p><div class=verse-container id=mn125:9.6><span>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sujato">‘Standing at the peak, I see delightful parks, woods, meadows, and lotus ponds!’ </span></div><p><div class=verse-container id=mn125:9.7><span>So evaṁ vadeyya: </span><span class="translation sujato">But the other would say, </span></div><p><div class=verse-container id=mn125:9.8><span>‘aṭṭhānaṁ kho etaṁ, samma, anavakāso yaṁ tvaṁ uparipabbate ṭhito passeyyāsi ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sujato">‘It’s impossible, it cannot happen that, standing at the peak, you can see delightful parks, woods, meadows, and lotus ponds.’ </span></div><p><div class=verse-container id=mn125:9.9><span>Tamenaṁ uparipabbate ṭhito sahāyako heṭṭhimapabbatapādaṁ orohitvā taṁ sahāyakaṁ bāhāyaṁ gahetvā uparipabbataṁ āropetvā muhuttaṁ assāsetvā evaṁ vadeyya: </span><span class="translation sujato">So their friend would come down from the peak, take their friend by the arm, and make them climb to the peak. After giving them a while to catch their breath, they’d say, </span></div><p><div class=verse-container id=mn125:9.10><span>‘yaṁ, samma, kiṁ tvaṁ passasi uparipabbate ṭhito’ti? </span><span class="translation sujato">‘My friend, what do you see, standing here at the peak?’ </span></div><p><div class=verse-container id=mn125:9.11><span>So evaṁ vadeyya: </span><span class="translation sujato">They’d reply, </span></div><p><div class=verse-container id=mn125:9.12><span>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sujato">‘Standing at the peak, I see delightful parks, woods, meadows, and lotus ponds!’ </span></div><p><div class=verse-container id=mn125:9.13><span>So evaṁ vadeyya: </span><span class="translation sujato">They’d say, </span></div><p><div class=verse-container id=mn125:9.14><span>‘idāneva kho te, samma, bhāsitaṁ—mayaṁ evaṁ ājānāma—</span><span class="translation sujato">‘Just now I understood you to say: </span></div><p><div class=verse-container id=mn125:9.15><span>aṭṭhānaṁ kho etaṁ samma, anavakāso yaṁ tvaṁ uparipabbate ṭhito passeyyāsi ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sujato">“It’s impossible, it cannot happen that, standing at the peak, you can see delightful parks, woods, meadows, and lotus ponds.” </span></div><p><div class=verse-container id=mn125:9.16><span>Idāneva ca pana te bhāsitaṁ mayaṁ evaṁ ājānāma: </span><span class="translation sujato">But now you say: </span></div><p><div class=verse-container id=mn125:9.17><span>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><span class="translation sujato">“Standing at the peak, I see delightful parks, woods, meadows, and lotus ponds!”’ </span></div><p><div class=verse-container id=mn125:9.18><span>So evaṁ vadeyya: </span><span class="translation sujato">They’d say, </span></div><p><div class=verse-container id=mn125:9.19><span>‘tathā hi panāhaṁ, samma, iminā mahatā pabbatena āvuto daṭṭheyyaṁ nāddasan’ti. </span><span class="translation sujato">‘But my friend, it was because I was obstructed by this big mountain that I didn’t see what could be seen.’ </span></div><p><div class=verse-container id=mn125:10.1><span>Ato mahantatarena, aggivessana, ‘avijjākhandhena jayaseno rājakumāro āvuto nivuto ophuṭo pariyonaddho. </span><span class="translation sujato">But bigger than that is the mass of ignorance by which Prince Jayasena is veiled, shrouded, covered, and engulfed. </span></div><p><div class=verse-container id=mn125:10.2><span>So vata yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><span class="translation sujato">Prince Jayasena dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more. It is quite impossible for him to know or see or realize what can only be known, seen, and realized by renunciation. </span></div><p><div class=verse-container id=mn125:11.1><span>Sace kho taṁ, aggivessana, jayasenassa rājakumārassa imā dve upamā paṭibhāyeyyuṁ, anacchariyaṁ te jayaseno rājakumāro pasīdeyya, pasanno ca te pasannākāraṁ kareyyā”ti. </span><span class="translation sujato">It would be no wonder if, had these two similes occurred to you, Prince Jayasena would have gained confidence in you and shown his confidence.” </span></div><p><div class=verse-container id=mn125:11.2><span>“Kuto pana maṁ, bhante, jayasenassa rājakumārassa imā dve upamā paṭibhāyissanti anacchariyā pubbe assutapubbā, seyyathāpi bhagavantan”ti? </span><span class="translation sujato">“But sir, how could these two similes have occurred to me as they did to the Buddha, since they were neither supernaturally inspired, nor learned before in the past?” </span></div><p><div class=verse-container id=mn125:12.1><span>“Seyyathāpi, aggivessana, rājā khattiyo muddhāvasitto nāgavanikaṁ āmanteti: </span><span class="translation sujato">“Suppose, Aggivessana, an anointed aristocratic king was to address his elephant tracker, </span></div><p><div class=verse-container id=mn125:12.2><span>‘ehi tvaṁ, samma nāgavanika, rañño nāgaṁ abhiruhitvā nāgavanaṁ pavisitvā āraññakaṁ nāgaṁ atipassitvā rañño nāgassa gīvāyaṁ upanibandhāhī’ti. </span><span class="translation sujato">‘Please, my good elephant tracker, mount the royal bull elephant and enter the elephant wood. When you see a wild bull elephant, tether it by the neck to the royal elephant.’ </span></div><p><div class=verse-container id=mn125:12.3><span>‘Evaṁ, devā’ti kho, aggivessana, nāgavaniko rañño khattiyassa muddhāvasittassa paṭissutvā rañño nāgaṁ abhiruhitvā nāgavanaṁ pavisitvā āraññakaṁ nāgaṁ atipassitvā rañño nāgassa gīvāyaṁ upanibandhati. </span><span class="translation sujato">‘Yes, Your Majesty,’ replied the elephant tracker, and did as he was asked. </span></div><p><div class=verse-container id=mn125:12.4><span>Tamenaṁ rañño nāgo abbhokāsaṁ nīharati. </span><span class="translation sujato">The royal elephant leads the wild elephant out into the open; </span></div><p><div class=verse-container id=mn125:12.5><span>Ettāvatā kho, aggivessana, āraññako nāgo abbhokāsaṁ gato hoti. </span><span class="translation sujato">and it’s only then that it comes out into the open, </span></div><p><div class=verse-container id=mn125:12.6><span>Etthagedhā hi, aggivessana, āraññakā nāgā yadidaṁ—nāgavanaṁ. </span><span class="translation sujato">for a wild bull elephant clings to the elephant wood. </span></div><p><div class=verse-container id=mn125:12.7><span>Tamenaṁ nāgavaniko rañño khattiyassa muddhāvasittassa ārocesi: </span><span class="translation sujato">The elephant tracker informs the king, </span></div><p><div class=verse-container id=mn125:12.8><span>‘abbhokāsagato kho, deva, āraññako nāgo’ti. </span><span class="translation sujato">‘Sire, the wild elephant has come out into the open.’ </span></div><p><div class=verse-container id=mn125:12.9><span>Atha kho aggivessana, tamenaṁ rājā khattiyo muddhāvasitto hatthidamakaṁ āmantesi: </span><span class="translation sujato">Then the king addresses his elephant trainer, </span></div><p><div class=verse-container id=mn125:12.10><span>‘ehi tvaṁ, samma hatthidamaka, āraññakaṁ nāgaṁ damayāhi āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāyā’ti. </span><span class="translation sujato">‘Please, my good elephant trainer, tame the wild bull elephant. Subdue its wild behaviors, its wild memories and thoughts, and its wild stress, weariness, and fever. Make it happy to be within a village, and instill behaviors congenial to humans.’ </span></div><p><div class=verse-container id=mn125:12.11><span>‘Evaṁ, devā’ti kho, aggivessana, hatthidamako rañño khattiyassa muddhāvasittassa paṭissutvā mahantaṁ thambhaṁ pathaviyaṁ nikhaṇitvā āraññakassa nāgassa gīvāyaṁ upanibandhati āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāya. </span><span class="translation sujato">‘Yes, Your Majesty,’ replied the elephant trainer. He dug a large post into the earth and tethered the elephant to it by the neck, so as to subdue its wild behaviors, its wild memories and thoughts, and its wild stress, weariness, and fever, and to make it happy to be within a village, and instill behaviors congenial to humans. </span></div><p><div class=verse-container id=mn125:12.12><span>Tamenaṁ hatthidamako yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācarati. </span><span class="translation sujato">He spoke in a way that’s mellow, pleasing to the ear, lovely, going to the heart, polite, likable and agreeable to the people. </span></div><p><div class=verse-container id=mn125:12.13><span>Yato kho, aggivessana, āraññako nāgo hatthidamakassa yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācariyamāno sussūsati, sotaṁ odahati, aññā cittaṁ upaṭṭhāpeti; </span><span class="translation sujato">Spoken to in such a way by the elephant trainer, the wild elephant wanted to listen. It actively listened and tried to understand. </span></div><p><div class=verse-container id=mn125:12.14><span>tamenaṁ hatthidamako uttari tiṇaghāsodakaṁ anuppavecchati. </span><span class="translation sujato">So the elephant trainer rewards it with grass, fodder, and water. </span></div><p><div class=verse-container id=mn125:12.15><span>Yato kho, aggivessana, āraññako nāgo hatthidamakassa tiṇaghāsodakaṁ paṭiggaṇhāti, tatra hatthidamakassa evaṁ hoti: </span><span class="translation sujato">When the wild elephant accepts the grass, fodder, and water, the trainer knows, </span></div><p><div class=verse-container id=mn125:12.16><span>‘jīvissati kho dāni āraññako nāgo’ti. </span><span class="translation sujato">‘Now the wild elephant will survive!’ </span></div><p><div class=verse-container id=mn125:12.17><span>Tamenaṁ hatthidamako uttari kāraṇaṁ kāreti: </span><span class="translation sujato">He sets it a further task: </span></div><p><div class=verse-container id=mn125:12.18><span>‘ādiya, bho, nikkhipa, bho’ti. </span><span class="translation sujato">‘Pick it up, worthy sir! Put it down, worthy sir!’ </span></div><p><div class=verse-container id=mn125:12.19><span>Yato kho, aggivessana, āraññako nāgo hatthidamakassa ādānanikkhepe vacanakaro hoti ovādappaṭikaro, tamenaṁ hatthidamako uttari kāraṇaṁ kāreti: </span><span class="translation sujato">When the wild elephant picks up and puts down when the trainer says, following instructions, the trainer sets it a further task: </span></div><p><div class=verse-container id=mn125:12.20><span>‘abhikkama, bho, paṭikkama, bho’ti. </span><span class="translation sujato">‘Forward, worthy sir! Back, worthy sir!’ </span></div><p><div class=verse-container id=mn125:12.21><span>Yato kho, aggivessana, āraññako nāgo hatthidamakassa abhikkamapaṭikkamavacanakaro hoti ovādappaṭikaro, tamenaṁ hatthidamako uttari kāraṇaṁ kāreti: </span><span class="translation sujato">When the wild elephant goes forward and back when the trainer says, following instructions, the trainer sets it a further task: </span></div><p><div class=verse-container id=mn125:12.22><span>‘uṭṭhaha, bho, nisīda, bho’ti. </span><span class="translation sujato">‘Stand, worthy sir! Sit, worthy sir!’ </span></div><p><div class=verse-container id=mn125:12.23><span>Yato kho, aggivessana, āraññako nāgo hatthidamakassa uṭṭhānanisajjāya vacanakaro hoti ovādappaṭikaro, tamenaṁ hatthidamako uttari āneñjaṁ nāma kāraṇaṁ kāreti, mahantassa phalakaṁ soṇḍāya upanibandhati, tomarahattho ca puriso uparigīvāya nisinno hoti, samantato ca tomarahatthā purisā parivāretvā ṭhitā honti, hatthidamako ca dīghatomarayaṭṭhiṁ gahetvā purato ṭhito hoti. </span><span class="translation sujato">When the wild elephant stands and sits when the trainer says, following instructions, the trainer sets the task called imperturbability. He fastens a large plank to its trunk; a lancer sits on its neck; other lancers surround it on all sides; and the trainer himself stands in front with a long lance. </span></div><p><div class=verse-container id=mn125:12.24><span>So āneñjaṁ kāraṇaṁ kāriyamāno neva purime pāde copeti na pacchime pāde copeti, na purimakāyaṁ copeti na pacchimakāyaṁ copeti, na sīsaṁ copeti, na kaṇṇe copeti, na dante copeti, na naṅguṭṭhaṁ copeti, na soṇḍaṁ copeti. </span><span class="translation sujato">While practicing this task, it doesn’t budge its fore-feet or hind-feet, its fore-quarters or hind-quarters, its head, ears, tusks, tail, or trunk. </span></div><p><div class=verse-container id=mn125:12.25><span>So hoti āraññako nāgo khamo sattippahārānaṁ asippahārānaṁ usuppahārānaṁ sarapattappahārānaṁ bheripaṇavavaṁsasaṅkhaḍiṇḍimaninnādasaddānaṁ sabbavaṅkadosanihitaninnītakasāvo rājāraho rājabhoggo rañño aṅganteva saṅkhaṁ gacchati. </span><span class="translation sujato">The wild bull elephant endures being struck by spears, swords, arrows, and axes; it endures the thunder of the drums, kettledrums, horns, and tom-toms. Rid of all crooks and flaws, and purged of defects, it is worthy of a king, fit to serve a king, and considered a factor of kingship. </span></div><p><div class=verse-container id=mn125:13.1><span>Evameva kho, aggivessana, idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sujato">In the same way, Aggivessana, a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span></div><p><div class=verse-container id=mn125:13.2><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sujato">He realizes with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span></div><p><div class=verse-container id=mn125:13.3><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=mn125:14.1><span>Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto. </span><span class="translation sujato">A householder hears that teaching, or a householder’s child, or someone reborn in a good family. </span></div><p><div class=verse-container id=mn125:14.2><span>So taṁ dhammaṁ sutvā tathāgate saddhaṁ paṭilabhati. </span><span class="translation sujato">They gain faith in the Realized One </span></div><p><div class=verse-container id=mn125:14.3><span>So tena saddhāpaṭilābhena samannāgato iti paṭisañcikkhati: </span><span class="translation sujato">and reflect, </span></div><p><div class=verse-container id=mn125:14.4><span>‘sambādho gharāvāso rajāpatho, abbhokāso pabbajjā. </span><span class="translation sujato">‘Life at home is cramped and dirty, life gone forth is wide open. </span></div><p><div class=verse-container id=mn125:14.5><span>Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ. </span><span class="translation sujato">It’s not easy for someone living at home to lead the spiritual life utterly full and pure, like a polished shell. </span></div><p><div class=verse-container id=mn125:14.6><span>Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><span class="translation sujato">Why don’t I shave off my hair and beard, dress in ocher robes, and go forth from the lay life to homelessness?’ </span></div><p><div class=verse-container id=mn125:14.7><span>So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati. </span><span class="translation sujato">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness. </span></div><p><div class=verse-container id=mn125:14.8><span>Ettāvatā kho, aggivessana, ariyasāvako abbhokāsagato hoti. </span><span class="translation sujato">And it’s only then that a noble disciple comes out into the open, </span></div><p><div class=verse-container id=mn125:14.9><span>Etthagedhā hi, aggivessana, devamanussā yadidaṁ—pañca kāmaguṇā. </span><span class="translation sujato">for gods and humans cling to the five kinds of sensual stimulation. </span></div><p><div class=verse-container id=mn125:15.1><span>Tamenaṁ tathāgato uttariṁ vineti: </span><span class="translation sujato">The Realized One guides them further: </span></div><p><div class=verse-container id=mn125:15.2><span>‘ehi tvaṁ, bhikkhu, sīlavā hohi, pātimokkhasaṁvarasaṁvuto viharāhi ācāragocarasampanno, aṇumattesu vajjesu bhayadassāvī, samādāya sikkhassu sikkhāpadesū’ti. </span><span class="translation sujato">‘Come, mendicant, be ethical and restrained in the monastic code, conducting yourself well and resorting for alms in suitable places. Seeing danger in the slightest fault, keep the rules you’ve undertaken.’ </span></div><p><div class=verse-container id=mn125:16.1><span>Yato kho, aggivessana, ariyasāvako sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, tamenaṁ tathāgato uttariṁ vineti: </span><span class="translation sujato">When they have ethical conduct, the Realized One guides them further: </span></div><p><div class=verse-container id=mn125:16.2><span>‘ehi tvaṁ, bhikkhu, indriyesu guttadvāro hohi, cakkhunā rūpaṁ disvā mā nimittaggāhī …pe… </span><span class="translation sujato">‘Come, mendicant, guard your sense doors. When you see a sight with your eyes, don’t get caught up in the features and details. … </span></div><p><div class=verse-container id=mn125:17-21.1><span>(yathā gaṇakamoggallānasuttante, evaṁ vitthāretabbāni.) </span><span class="translation sujato">(Tell in full as in MN 107, the Discourse with Moggallāna the Accountant.) </span></div><p><div class=verse-container id=mn125:22.1><span>So ime pañca nīvaraṇe pahāya cetaso upakkilese paññāya dubbalīkaraṇe </span><span class="translation sujato">They give up these five hindrances, corruptions of the heart that weaken wisdom. </span></div><p><div class=verse-container id=mn125:22.2><span>kāye kāyānupassī viharati ātāpī sampajāno satimā vineyya loke abhijjhādomanassaṁ. </span><span class="translation sujato">Then they meditate observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=mn125:23.1><span>Vedanāsu …pe… </span><span class="translation sujato">They meditate observing an aspect of feelings … </span></div><p><div class=verse-container id=mn125:23.2><span>citte … </span><span class="translation sujato">mind … </span></div><p><div class=verse-container id=mn125:23.3><span>dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span><span class="translation sujato">principles—keen, aware, and mindful, rid of covetousness and displeasure for the world. </span></div><p><div class=verse-container id=mn125:23.4><span>Seyyathāpi, aggivessana, hatthidamako mahantaṁ thambhaṁ pathaviyaṁ nikhaṇitvā āraññakassa nāgassa gīvāyaṁ upanibandhati āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāya; </span><span class="translation sujato">It’s like when the elephant trainer dug a large post into the earth and tethered the elephant to it by the neck, so as to subdue its wild behaviors, its wild memories and thoughts, and its wild stress, weariness, and fever, and to make it happy to be within a village, and instill behaviors congenial to humans. </span></div><p><div class=verse-container id=mn125:23.5><span>evameva kho, aggivessana, ariyasāvakassa ime cattāro satipaṭṭhānā cetaso upanibandhanā honti gehasitānañceva sīlānaṁ abhinimmadanāya gehasitānañceva sarasaṅkappānaṁ abhinimmadanāya gehasitānañceva darathakilamathapariḷāhānaṁ abhinimmadanāya ñāyassa adhigamāya nibbānassa sacchikiriyāya. </span><span class="translation sujato">In the same way, a noble disciple has these four kinds of mindfulness meditation as tethers for the mind so as to subdue behaviors tied to domestic life, memories and thoughts tied to domestic life, stress, weariness, and fever tied to domestic life, to discover the system, and to realize extinguishment. </span></div><p><div class=verse-container id=mn125:24.1><span>Tamenaṁ tathāgato uttariṁ vineti: </span><span class="translation sujato">The Realized One guides them further: </span></div><p><div class=verse-container id=mn125:24.2><span>‘ehi tvaṁ, bhikkhu, kāye kāyānupassī viharāhi, mā ca kāmūpasaṁhitaṁ vitakkaṁ vitakkesi. </span><span class="translation sujato">‘Come, mendicant, meditate observing an aspect of the body, but don’t think thoughts connected with sensual pleasures. </span></div><p><div class=verse-container id=mn125:24.3><span>Vedanāsu … </span><span class="translation sujato">Meditate observing an aspect of feelings … </span></div><p><div class=verse-container id=mn125:24.4><span>citte … </span><span class="translation sujato">mind … </span></div><p><div class=verse-container id=mn125:24.5><span>dhammesu dhammānupassī viharāhi, mā ca kāmūpasaṁhitaṁ vitakkaṁ vitakkesī’ti. </span><span class="translation sujato">principles, but don’t think thoughts connected with sensual pleasures.’ </span></div><p><div class=verse-container id=mn125:25.1><span>So vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ … </span><span class="translation sujato">As the placing of the mind and keeping it connected are stilled, they enter and remain in the second absorption … </span></div><p><div class=verse-container id=mn125:25.2><span>tatiyaṁ jhānaṁ … </span><span class="translation sujato">third absorption … </span></div><p><div class=verse-container id=mn125:25.3><span>catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=mn125:26.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti. </span><span class="translation sujato">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward recollection of past lives. </span></div><p><div class=verse-container id=mn125:26.2><span>So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sujato">They recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. And so they recollect their many kinds of past lives, with features and details. </span></div><p><div class=verse-container id=mn125:27-28.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti. </span><span class="translation sujato">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the death and rebirth of sentient beings. </span></div><p><div class=verse-container id=mn125:27-28.2><span>So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate …pe… yathākammūpage satte pajānāti. </span><span class="translation sujato">With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. </span></div><p><div class=verse-container id=mn125:29.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti. </span><span class="translation sujato">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the ending of defilements. </span></div><p><div class=verse-container id=mn125:29.2><span>So ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti, ‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti yathābhūtaṁ pajānāti; </span><span class="translation sujato">They truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span></div><p><div class=verse-container id=mn125:29.3><span>‘ime āsavā’ti yathābhūtaṁ pajānāti, ‘ayaṁ āsavasamudayo’ti yathābhūtaṁ pajānāti, ‘ayaṁ āsavanirodho’ti yathābhūtaṁ pajānāti, ‘ayaṁ āsavanirodhagāminī paṭipadā’ti yathābhūtaṁ pajānāti. </span><span class="translation sujato">They truly understand: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. </span></div><p><div class=verse-container id=mn125:29.4><span>Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati. </span><span class="translation sujato">Knowing and seeing like this, their mind is freed from the defilements of sensuality, desire to be reborn, and ignorance. </span></div><p><div class=verse-container id=mn125:29.5><span>Vimuttasmiṁ vimuttamiti ñāṇaṁ hoti. </span><span class="translation sujato">When they’re freed, they know they’re freed. </span></div><p><div class=verse-container id=mn125:29.6><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=mn125:30.1><span>So hoti bhikkhu khamo sītassa uṇhassa jighacchāya pipāsāya ḍaṁsamakasavātātapasarīsapasamphassānaṁ duruttānaṁ durāgatānaṁ vacanapathānaṁ, uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko hoti </span><span class="translation sujato">Such a mendicant endures cold, heat, hunger, and thirst; the touch of flies, mosquitoes, wind, sun, and reptiles; rude and unwelcome criticism; and puts up with physical pain—sharp, severe, acute, unpleasant, disagreeable, and life-threatening. </span></div><p><div class=verse-container id=mn125:30.2><span>sabbarāgadosamohanihitaninnītakasāvo āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa. </span><span class="translation sujato">Rid of all greed, hate, and delusion, and purged of defects, they are worthy of offerings dedicated to the gods, worthy of hospitality, worthy of a religious donation, worthy of greeting with joined palms, and are the supreme field of merit for the world. </span></div><p><div class=verse-container id=mn125:31.1><span>Mahallako cepi, aggivessana, rañño nāgo adanto avinīto kālaṁ karoti, ‘adantamaraṇaṁ mahallako rañño nāgo kālaṅkato’tveva saṅkhaṁ gacchati; </span><span class="translation sujato">If a royal bull elephant passes away untamed and untrained—whether in their old age, middle age, or youth—they’re considered a royal bull elephant who passed away untamed. </span></div><p><div class=verse-container id=mn125:31.2><span>majjhimo cepi, aggivessana, rañño nāgo. </span></div><p><div class=verse-container id=mn125:31.3><span>Daharo cepi, aggivessana, rañño nāgo adanto avinīto kālaṁ karoti, ‘adantamaraṇaṁ daharo rañño nāgo kālaṅkato’tveva saṅkhaṁ gacchati; </span></div><p><div class=verse-container id=mn125:31.4><span>evameva kho, aggivessana, thero cepi bhikkhu akhīṇāsavo kālaṁ karoti, ‘adantamaraṇaṁ thero bhikkhu kālaṅkato’tveva saṅkhaṁ gacchati; </span><span class="translation sujato">In the same way, if a mendicant passes away without having ended the defilements—whether as a senior, middle, or junior—they’re considered as a mendicant who passed away untamed. </span></div><p><div class=verse-container id=mn125:31.5><span>majjhimo cepi, aggivessana, bhikkhu. </span></div><p><div class=verse-container id=mn125:31.6><span>Navo cepi, aggivessana, bhikkhu akhīṇāsavo kālaṁ karoti, ‘adantamaraṇaṁ navo bhikkhu kālaṅkato’tveva saṅkhaṁ gacchati. </span></div><p><div class=verse-container id=mn125:32.1><span>Mahallako cepi, aggivessana, rañño nāgo sudanto suvinīto kālaṁ karoti, ‘dantamaraṇaṁ mahallako rañño nāgo kālaṅkato’tveva saṅkhaṁ gacchati; </span><span class="translation sujato">If a royal bull elephant passes away tamed and trained—whether in their old age, middle age, or youth—they’re considered a royal bull elephant who passed away tamed. </span></div><p><div class=verse-container id=mn125:32.2><span>majjhimo cepi, aggivessana, rañño nāgo … </span></div><p><div class=verse-container id=mn125:32.3><span>daharo cepi, aggivessana, rañño nāgo sudanto suvinīto kālaṁ karoti, ‘dantamaraṇaṁ daharo rañño nāgo kālaṅkato’tveva saṅkhaṁ gacchati; </span></div><p><div class=verse-container id=mn125:32.4><span>evameva kho, aggivessana, thero cepi bhikkhu khīṇāsavo kālaṁ karoti, ‘dantamaraṇaṁ thero bhikkhu kālaṅkato’tveva saṅkhaṁ gacchati; </span><span class="translation sujato">In the same way, if a mendicant passes away having ended the defilements—whether as a senior, middle, or junior—they’re considered as a mendicant who passed away tamed.” </span></div><p><div class=verse-container id=mn125:32.5><span>majjhimo cepi, aggivessana, bhikkhu. </span></div><p><div class=verse-container id=mn125:32.6><span>Navo cepi, aggivessana, bhikkhu khīṇāsavo kālaṁ karoti, ‘dantamaraṇaṁ navo bhikkhu kālaṅkato’tveva saṅkhaṁ gacchatī”ti. </span></div><p><div class=verse-container id=mn125:32.7><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn125:32.8><span>Attamano aciravato samaṇuddeso bhagavato bhāsitaṁ abhinandīti. </span><span class="translation sujato">Satisfied, the novice Aciravata approved what the Buddha said. </span></div><p><div class=verse-container id=mn125:32.9><span>Dantabhūmisuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/mn/mn0124.html>Previous</a><a href=/canon/en/pli/ms/sutta/mn/mn0126.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>