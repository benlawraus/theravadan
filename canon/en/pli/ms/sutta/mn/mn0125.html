<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0125.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0124.html>Previous</a><a href=/canon/en/pli/ms/sutta/mn/mn0126.html>Next</a></div><p id=mn125:0.1><span class=root>Majjhima Nikāya 125 </span><br> <span class=sujato>Middle Discourses 125 </span><br><p id=mn125:0.2><span class="root big-bold">Dantabhūmisutta </span><br> <span class=sujato>The Level of the Tamed </span><br><p id=mn125:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn125:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=mn125:2.1><span class=root>Tena kho pana samayena aciravato samaṇuddeso araññakuṭikāyaṁ viharati. </span><br> <span class=sujato>Now at that time the novice Aciravata was staying in a wilderness hut. </span><br><p id=mn125:2.2><span class=root>Atha kho jayaseno rājakumāro jaṅghāvihāraṁ anucaṅkamamāno anuvicaramāno yena aciravato samaṇuddeso tenupasaṅkami; upasaṅkamitvā aciravatena samaṇuddesena saddhiṁ sammodi. </span><br> <span class=sujato>Then as Prince Jayasena was going for a walk he approached Aciravata, and exchanged greetings with him. </span><br><p id=mn125:2.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jayaseno rājakumāro aciravataṁ samaṇuddesaṁ etadavoca: </span><br> <span class=sujato>When the greetings and polite conversation were over, he sat down to one side and said to Aciravata, </span><br><p id=mn125:2.4><span class=root>“Sutaṁ metaṁ, bho aggivessana: </span><br> <span class=sujato>“Worthy Aggivessana, I have heard that </span><br><p id=mn125:2.5><span class=root>‘idha bhikkhu appamatto ātāpī pahitatto viharanto phuseyya cittassa ekaggatan’”ti. </span><br> <span class=sujato>a mendicant who meditates diligently, keenly, and resolutely can experience unification of mind.” </span><br><p id=mn125:2.6><span class=root>“Evametaṁ, rājakumāra, evametaṁ, rājakumāra. </span><br> <span class=sujato>“That’s so true, Prince! That’s so true! </span><br><p id=mn125:2.7><span class=root>Idha bhikkhu appamatto ātāpī pahitatto viharanto phuseyya cittassa ekaggatan”ti. </span><br> <span class=sujato>A mendicant who meditates diligently, keenly, and resolutely can experience unification of mind.” </span><br><p id=mn125:3.1><span class=root>“Sādhu me bhavaṁ aggivessano yathāsutaṁ yathāpariyattaṁ dhammaṁ desetū”ti. </span><br> <span class=sujato>“Worthy Aggivessana, please teach me the Dhamma as you have learned and memorized it.” </span><br><p id=mn125:3.2><span class=root>“Na kho te ahaṁ, rājakumāra, sakkomi yathāsutaṁ yathāpariyattaṁ dhammaṁ desetuṁ. </span><br> <span class=sujato>“I’m not competent to do so, Prince. </span><br><p id=mn125:3.3><span class=root>Ahañca hi te, rājakumāra, yathāsutaṁ yathāpariyattaṁ dhammaṁ deseyyaṁ, tvañca me bhāsitassa atthaṁ na ājāneyyāsi; so mamassa kilamatho, sā mamassa vihesā”ti. </span><br> <span class=sujato>For if I were to teach you the Dhamma as I have learned and memorized it, you might not understand the meaning, which would be wearying and troublesome for me.” </span><br><p id=mn125:4.1><span class=root>“Desetu me bhavaṁ aggivessano yathāsutaṁ yathāpariyattaṁ dhammaṁ. </span><br> <span class=sujato>“Worthy Aggivessana, please teach me the Dhamma as you have learned and memorized it. </span><br><p id=mn125:4.2><span class=root>Appevanāmāhaṁ bhoto aggivessanassa bhāsitassa atthaṁ ājāneyyan”ti. </span><br> <span class=sujato>Hopefully I will understand the meaning of what you say.” </span><br><p id=mn125:4.3><span class=root>“Deseyyaṁ kho te ahaṁ, rājakumāra, yathāsutaṁ yathāpariyattaṁ dhammaṁ. </span><br> <span class=sujato>“I shall teach you. </span><br><p id=mn125:4.4><span class=root>Sace me tvaṁ bhāsitassa atthaṁ ājāneyyāsi, iccetaṁ kusalaṁ; </span><br> <span class=sujato>If you understand the meaning of what I say, that’s good. </span><br><p id=mn125:4.5><span class=root>no ce me tvaṁ bhāsitassa atthaṁ ājāneyyāsi, yathāsake tiṭṭheyyāsi, na maṁ tattha uttariṁ paṭipuccheyyāsī”ti. </span><br> <span class=sujato>If not, then leave each to his own, and do not question me about it further.” </span><br><p id=mn125:4.6><span class=root>“Desetu me bhavaṁ aggivessano yathāsutaṁ yathāpariyattaṁ dhammaṁ. </span><br> <span class=sujato>“Worthy Aggivessana, please teach me the Dhamma as you have learned and memorized it. </span><br><p id=mn125:4.7><span class=root>Sace ahaṁ bhoto aggivessanassa bhāsitassa atthaṁ ājānissāmi, iccetaṁ kusalaṁ; </span><br> <span class=sujato>If I understand the meaning of what you say, that’s good. </span><br><p id=mn125:4.8><span class=root>no ce ahaṁ bhoto aggivessanassa bhāsitassa atthaṁ ājānissāmi, yathāsake tiṭṭhissāmi, nāhaṁ tattha bhavantaṁ aggivessanaṁ uttariṁ paṭipucchissāmī”ti. </span><br> <span class=sujato>If not, then I will leave each to his own, and not question you about it further.” </span><br><p id=mn125:5.1><span class=root>Atha kho aciravato samaṇuddeso jayasenassa rājakumārassa yathāsutaṁ yathāpariyattaṁ dhammaṁ desesi. </span><br> <span class=sujato>Then the novice Aciravata taught Prince Jayasena the Dhamma as he had learned and memorized it. </span><br><p id=mn125:5.2><span class=root>Evaṁ vutte, jayaseno rājakumāro aciravataṁ samaṇuddesaṁ etadavoca: </span><br> <span class=sujato>When he had spoken, Jayasena said to him, </span><br><p id=mn125:5.3><span class=root>“aṭṭhānametaṁ, bho aggivessana, anavakāso yaṁ bhikkhu appamatto ātāpī pahitatto viharanto phuseyya cittassa ekaggatan”ti. </span><br> <span class=sujato>“It is impossible, worthy Aggivessana, it cannot happen that a mendicant who meditates diligently, keenly, and resolutely can experience unification of mind.” </span><br><p id=mn125:5.4><span class=root>Atha kho jayaseno rājakumāro aciravatassa samaṇuddesassa aṭṭhānatañca anavakāsatañca pavedetvā uṭṭhāyāsanā pakkāmi. </span><br> <span class=sujato>Having declared that this was impossible, Jayasena got up from his seat and left. </span><br><p id=mn125:6.1><span class=root>Atha kho aciravato samaṇuddeso acirapakkante jayasene rājakumāre yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>Not long after he had left, Aciravata went to the Buddha, bowed, sat down to one side, </span><br><p id=mn125:6.2><span class=root>Ekamantaṁ nisinno kho aciravato samaṇuddeso yāvatako ahosi jayasenena rājakumārena saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>and informed the Buddha of all they had discussed. </span><br><p id=mn125:7.1><span class=root>Evaṁ vutte, bhagavā aciravataṁ samaṇuddesaṁ etadavoca: </span><br> <span class=sujato>When he had spoken, the Buddha said to him, </span><br><p id=mn125:7.2><span class=root>“‘taṁ kutettha, aggivessana, labbhā. </span><br> <span class=sujato>“How could it possibly be otherwise, Aggivessana? </span><br><p id=mn125:7.3><span class=root>Yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><br> <span class=sujato>Prince Jayasena dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more. It’s simply impossible for him to know or see or realize what can only be known, seen, and realized by renunciation. </span><br><p id=mn125:8.1><span class=root>Seyyathāpissu, aggivessana, dve hatthidammā vā assadammā vā godammā vā sudantā suvinītā, dve hatthidammā vā assadammā vā godammā vā adantā avinītā. </span><br> <span class=sujato>Suppose there was a pair of elephants or horse or oxen in training who were well tamed and well trained. And there was a pair who were not tamed or trained. </span><br><p id=mn125:8.2><span class=root>Taṁ kiṁ maññasi, aggivessana, </span><br> <span class=sujato>What do you think, Aggivessana? </span><br><p id=mn125:8.3><span class=root>ye te dve hatthidammā vā assadammā vā godammā vā sudantā suvinītā, api nu te dantāva dantakāraṇaṁ gaccheyyuṁ, dantāva dantabhūmiṁ sampāpuṇeyyun”ti? </span><br> <span class=sujato>Wouldn’t the pair that was well tamed and well trained perform the tasks of the tamed and reach the level of the tamed?” </span><br><p id=mn125:8.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn125:8.5><span class=root>“Ye pana te dve hatthidammā vā assadammā vā godammā vā adantā avinītā, api nu te adantāva dantakāraṇaṁ gaccheyyuṁ, adantāva dantabhūmiṁ sampāpuṇeyyuṁ, seyyathāpi te dve hatthidammā vā assadammā vā godammā vā sudantā suvinītā”ti? </span><br> <span class=sujato>“But would the pair that was not tamed and trained perform the tasks of the tamed and reach the level of the tamed, just like the tamed pair?” </span><br><p id=mn125:8.6><span class=root>“No hetaṁ, bhante”. </span><br> <span class=sujato>“No, sir.” </span><br><p id=mn125:8.7><span class=root>“Evameva kho, aggivessana, ‘yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><br> <span class=sujato>“In the same way, Prince Jayasena dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more. It’s simply impossible for him to know or see or realize what can only be known, seen, and realized by renunciation. </span><br><p id=mn125:9.1><span class=root>Seyyathāpi, aggivessana, gāmassa vā nigamassa vā avidūre mahāpabbato. </span><br> <span class=sujato>Suppose there was a big mountain not far from a town or village. </span><br><p id=mn125:9.2><span class=root>Tamenaṁ dve sahāyakā tamhā gāmā vā nigamā vā nikkhamitvā hatthavilaṅghakena yena so pabbato tenupasaṅkameyyuṁ; upasaṅkamitvā eko sahāyako heṭṭhā pabbatapāde tiṭṭheyya, eko sahāyako uparipabbataṁ āroheyya. </span><br> <span class=sujato>And two friends set out from that village or town, lending each other a hand up to the mountain. Once there, one friend would remain at the foot of the mountain, while the other would climb to the peak. </span><br><p id=mn125:9.3><span class=root>Tamenaṁ heṭṭhā pabbatapāde ṭhito sahāyako uparipabbate ṭhitaṁ sahāyakaṁ evaṁ vadeyya: </span><br> <span class=sujato>The one standing at the foot would say to the one at the peak, </span><br><p id=mn125:9.4><span class=root>‘yaṁ, samma, kiṁ tvaṁ passasi uparipabbate ṭhito’ti? </span><br> <span class=sujato>‘My friend, what do you see, standing there at the peak?’ </span><br><p id=mn125:9.5><span class=root>So evaṁ vadeyya: </span><br> <span class=sujato>They’d reply, </span><br><p id=mn125:9.6><span class=root>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br> <span class=sujato>‘Standing at the peak, I see delightful parks, woods, meadows, and lotus ponds!’ </span><br><p id=mn125:9.7><span class=root>So evaṁ vadeyya: </span><br> <span class=sujato>But the other would say, </span><br><p id=mn125:9.8><span class=root>‘aṭṭhānaṁ kho etaṁ, samma, anavakāso yaṁ tvaṁ uparipabbate ṭhito passeyyāsi ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br> <span class=sujato>‘It’s impossible, it cannot happen that, standing at the peak, you can see delightful parks, woods, meadows, and lotus ponds.’ </span><br><p id=mn125:9.9><span class=root>Tamenaṁ uparipabbate ṭhito sahāyako heṭṭhimapabbatapādaṁ orohitvā taṁ sahāyakaṁ bāhāyaṁ gahetvā uparipabbataṁ āropetvā muhuttaṁ assāsetvā evaṁ vadeyya: </span><br> <span class=sujato>So their friend would come down from the peak, take their friend by the arm, and make them climb to the peak. After giving them a while to catch their breath, they’d say, </span><br><p id=mn125:9.10><span class=root>‘yaṁ, samma, kiṁ tvaṁ passasi uparipabbate ṭhito’ti? </span><br> <span class=sujato>‘My friend, what do you see, standing here at the peak?’ </span><br><p id=mn125:9.11><span class=root>So evaṁ vadeyya: </span><br> <span class=sujato>They’d reply, </span><br><p id=mn125:9.12><span class=root>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br> <span class=sujato>‘Standing at the peak, I see delightful parks, woods, meadows, and lotus ponds!’ </span><br><p id=mn125:9.13><span class=root>So evaṁ vadeyya: </span><br> <span class=sujato>They’d say, </span><br><p id=mn125:9.14><span class=root>‘idāneva kho te, samma, bhāsitaṁ—mayaṁ evaṁ ājānāma—</span><br> <span class=sujato>‘Just now I understood you to say: </span><br><p id=mn125:9.15><span class=root>aṭṭhānaṁ kho etaṁ samma, anavakāso yaṁ tvaṁ uparipabbate ṭhito passeyyāsi ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br> <span class=sujato>“It’s impossible, it cannot happen that, standing at the peak, you can see delightful parks, woods, meadows, and lotus ponds.” </span><br><p id=mn125:9.16><span class=root>Idāneva ca pana te bhāsitaṁ mayaṁ evaṁ ājānāma: </span><br> <span class=sujato>But now you say: </span><br><p id=mn125:9.17><span class=root>‘passāmi kho ahaṁ, samma, uparipabbate ṭhito ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br> <span class=sujato>“Standing at the peak, I see delightful parks, woods, meadows, and lotus ponds!”’ </span><br><p id=mn125:9.18><span class=root>So evaṁ vadeyya: </span><br> <span class=sujato>They’d say, </span><br><p id=mn125:9.19><span class=root>‘tathā hi panāhaṁ, samma, iminā mahatā pabbatena āvuto daṭṭheyyaṁ nāddasan’ti. </span><br> <span class=sujato>‘But my friend, it was because I was obstructed by this big mountain that I didn’t see what could be seen.’ </span><br><p id=mn125:10.1><span class=root>Ato mahantatarena, aggivessana, ‘avijjākhandhena jayaseno rājakumāro āvuto nivuto ophuṭo pariyonaddho. </span><br> <span class=sujato>But bigger than that is the mass of ignorance by which Prince Jayasena is veiled, shrouded, covered, and engulfed. </span><br><p id=mn125:10.2><span class=root>So vata yaṁ taṁ nekkhammena ñātabbaṁ nekkhammena daṭṭhabbaṁ nekkhammena pattabbaṁ nekkhammena sacchikātabbaṁ taṁ vata jayaseno rājakumāro kāmamajjhe vasanto kāme paribhuñjanto kāmavitakkehi khajjamāno kāmapariḷāhena pariḍayhamāno kāmapariyesanāya ussuko ñassati vā dakkhati vā sacchi vā karissatī’ti—netaṁ ṭhānaṁ vijjati. </span><br> <span class=sujato>Prince Jayasena dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more. It is quite impossible for him to know or see or realize what can only be known, seen, and realized by renunciation. </span><br><p id=mn125:11.1><span class=root>Sace kho taṁ, aggivessana, jayasenassa rājakumārassa imā dve upamā paṭibhāyeyyuṁ, anacchariyaṁ te jayaseno rājakumāro pasīdeyya, pasanno ca te pasannākāraṁ kareyyā”ti. </span><br> <span class=sujato>It would be no wonder if, had these two similes occurred to you, Prince Jayasena would have gained confidence in you and shown his confidence.” </span><br><p id=mn125:11.2><span class=root>“Kuto pana maṁ, bhante, jayasenassa rājakumārassa imā dve upamā paṭibhāyissanti anacchariyā pubbe assutapubbā, seyyathāpi bhagavantan”ti? </span><br> <span class=sujato>“But sir, how could these two similes have occurred to me as they did to the Buddha, since they were neither supernaturally inspired, nor learned before in the past?” </span><br><p id=mn125:12.1><span class=root>“Seyyathāpi, aggivessana, rājā khattiyo muddhāvasitto nāgavanikaṁ āmanteti: </span><br> <span class=sujato>“Suppose, Aggivessana, an anointed aristocratic king was to address his elephant tracker, </span><br><p id=mn125:12.2><span class=root>‘ehi tvaṁ, samma nāgavanika, rañño nāgaṁ abhiruhitvā nāgavanaṁ pavisitvā āraññakaṁ nāgaṁ atipassitvā rañño nāgassa gīvāyaṁ upanibandhāhī’ti. </span><br> <span class=sujato>‘Please, my good elephant tracker, mount the royal bull elephant and enter the elephant wood. When you see a wild bull elephant, tether it by the neck to the royal elephant.’ </span><br><p id=mn125:12.3><span class=root>‘Evaṁ, devā’ti kho, aggivessana, nāgavaniko rañño khattiyassa muddhāvasittassa paṭissutvā rañño nāgaṁ abhiruhitvā nāgavanaṁ pavisitvā āraññakaṁ nāgaṁ atipassitvā rañño nāgassa gīvāyaṁ upanibandhati. </span><br> <span class=sujato>‘Yes, Your Majesty,’ replied the elephant tracker, and did as he was asked. </span><br><p id=mn125:12.4><span class=root>Tamenaṁ rañño nāgo abbhokāsaṁ nīharati. </span><br> <span class=sujato>The royal elephant leads the wild elephant out into the open; </span><br><p id=mn125:12.5><span class=root>Ettāvatā kho, aggivessana, āraññako nāgo abbhokāsaṁ gato hoti. </span><br> <span class=sujato>and it’s only then that it comes out into the open, </span><br><p id=mn125:12.6><span class=root>Etthagedhā hi, aggivessana, āraññakā nāgā yadidaṁ—nāgavanaṁ. </span><br> <span class=sujato>for a wild bull elephant clings to the elephant wood. </span><br><p id=mn125:12.7><span class=root>Tamenaṁ nāgavaniko rañño khattiyassa muddhāvasittassa ārocesi: </span><br> <span class=sujato>The elephant tracker informs the king, </span><br><p id=mn125:12.8><span class=root>‘abbhokāsagato kho, deva, āraññako nāgo’ti. </span><br> <span class=sujato>‘Sire, the wild elephant has come out into the open.’ </span><br><p id=mn125:12.9><span class=root>Atha kho aggivessana, tamenaṁ rājā khattiyo muddhāvasitto hatthidamakaṁ āmantesi: </span><br> <span class=sujato>Then the king addresses his elephant trainer, </span><br><p id=mn125:12.10><span class=root>‘ehi tvaṁ, samma hatthidamaka, āraññakaṁ nāgaṁ damayāhi āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāyā’ti. </span><br> <span class=sujato>‘Please, my good elephant trainer, tame the wild bull elephant. Subdue its wild behaviors, its wild memories and thoughts, and its wild stress, weariness, and fever. Make it happy to be within a village, and instill behaviors congenial to humans.’ </span><br><p id=mn125:12.11><span class=root>‘Evaṁ, devā’ti kho, aggivessana, hatthidamako rañño khattiyassa muddhāvasittassa paṭissutvā mahantaṁ thambhaṁ pathaviyaṁ nikhaṇitvā āraññakassa nāgassa gīvāyaṁ upanibandhati āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāya. </span><br> <span class=sujato>‘Yes, Your Majesty,’ replied the elephant trainer. He dug a large post into the earth and tethered the elephant to it by the neck, so as to subdue its wild behaviors, its wild memories and thoughts, and its wild stress, weariness, and fever, and to make it happy to be within a village, and instill behaviors congenial to humans. </span><br><p id=mn125:12.12><span class=root>Tamenaṁ hatthidamako yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācarati. </span><br> <span class=sujato>He spoke in a way that’s mellow, pleasing to the ear, lovely, going to the heart, polite, likable and agreeable to the people. </span><br><p id=mn125:12.13><span class=root>Yato kho, aggivessana, āraññako nāgo hatthidamakassa yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpāhi vācāhi samudācariyamāno sussūsati, sotaṁ odahati, aññā cittaṁ upaṭṭhāpeti; </span><br> <span class=sujato>Spoken to in such a way by the elephant trainer, the wild elephant wanted to listen. It actively listened and tried to understand. </span><br><p id=mn125:12.14><span class=root>tamenaṁ hatthidamako uttari tiṇaghāsodakaṁ anuppavecchati. </span><br> <span class=sujato>So the elephant trainer rewards it with grass, fodder, and water. </span><br><p id=mn125:12.15><span class=root>Yato kho, aggivessana, āraññako nāgo hatthidamakassa tiṇaghāsodakaṁ paṭiggaṇhāti, tatra hatthidamakassa evaṁ hoti: </span><br> <span class=sujato>When the wild elephant accepts the grass, fodder, and water, the trainer knows, </span><br><p id=mn125:12.16><span class=root>‘jīvissati kho dāni āraññako nāgo’ti. </span><br> <span class=sujato>‘Now the wild elephant will survive!’ </span><br><p id=mn125:12.17><span class=root>Tamenaṁ hatthidamako uttari kāraṇaṁ kāreti: </span><br> <span class=sujato>He sets it a further task: </span><br><p id=mn125:12.18><span class=root>‘ādiya, bho, nikkhipa, bho’ti. </span><br> <span class=sujato>‘Pick it up, worthy sir! Put it down, worthy sir!’ </span><br><p id=mn125:12.19><span class=root>Yato kho, aggivessana, āraññako nāgo hatthidamakassa ādānanikkhepe vacanakaro hoti ovādappaṭikaro, tamenaṁ hatthidamako uttari kāraṇaṁ kāreti: </span><br> <span class=sujato>When the wild elephant picks up and puts down when the trainer says, following instructions, the trainer sets it a further task: </span><br><p id=mn125:12.20><span class=root>‘abhikkama, bho, paṭikkama, bho’ti. </span><br> <span class=sujato>‘Forward, worthy sir! Back, worthy sir!’ </span><br><p id=mn125:12.21><span class=root>Yato kho, aggivessana, āraññako nāgo hatthidamakassa abhikkamapaṭikkamavacanakaro hoti ovādappaṭikaro, tamenaṁ hatthidamako uttari kāraṇaṁ kāreti: </span><br> <span class=sujato>When the wild elephant goes forward and back when the trainer says, following instructions, the trainer sets it a further task: </span><br><p id=mn125:12.22><span class=root>‘uṭṭhaha, bho, nisīda, bho’ti. </span><br> <span class=sujato>‘Stand, worthy sir! Sit, worthy sir!’ </span><br><p id=mn125:12.23><span class=root>Yato kho, aggivessana, āraññako nāgo hatthidamakassa uṭṭhānanisajjāya vacanakaro hoti ovādappaṭikaro, tamenaṁ hatthidamako uttari āneñjaṁ nāma kāraṇaṁ kāreti, mahantassa phalakaṁ soṇḍāya upanibandhati, tomarahattho ca puriso uparigīvāya nisinno hoti, samantato ca tomarahatthā purisā parivāretvā ṭhitā honti, hatthidamako ca dīghatomarayaṭṭhiṁ gahetvā purato ṭhito hoti. </span><br> <span class=sujato>When the wild elephant stands and sits when the trainer says, following instructions, the trainer sets the task called imperturbability. He fastens a large plank to its trunk; a lancer sits on its neck; other lancers surround it on all sides; and the trainer himself stands in front with a long lance. </span><br><p id=mn125:12.24><span class=root>So āneñjaṁ kāraṇaṁ kāriyamāno neva purime pāde copeti na pacchime pāde copeti, na purimakāyaṁ copeti na pacchimakāyaṁ copeti, na sīsaṁ copeti, na kaṇṇe copeti, na dante copeti, na naṅguṭṭhaṁ copeti, na soṇḍaṁ copeti. </span><br> <span class=sujato>While practicing this task, it doesn’t budge its fore-feet or hind-feet, its fore-quarters or hind-quarters, its head, ears, tusks, tail, or trunk. </span><br><p id=mn125:12.25><span class=root>So hoti āraññako nāgo khamo sattippahārānaṁ asippahārānaṁ usuppahārānaṁ sarapattappahārānaṁ bheripaṇavavaṁsasaṅkhaḍiṇḍimaninnādasaddānaṁ sabbavaṅkadosanihitaninnītakasāvo rājāraho rājabhoggo rañño aṅganteva saṅkhaṁ gacchati. </span><br> <span class=sujato>The wild bull elephant endures being struck by spears, swords, arrows, and axes; it endures the thunder of the drums, kettledrums, horns, and tom-toms. Rid of all crooks and flaws, and purged of defects, it is worthy of a king, fit to serve a king, and considered a factor of kingship. </span><br><p id=mn125:13.1><span class=root>Evameva kho, aggivessana, idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><br> <span class=sujato>In the same way, Aggivessana, a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span><br><p id=mn125:13.2><span class=root>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><br> <span class=sujato>He realizes with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span><br><p id=mn125:13.3><span class=root>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><br> <span class=sujato>He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span><br><p id=mn125:14.1><span class=root>Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto. </span><br> <span class=sujato>A householder hears that teaching, or a householder’s child, or someone reborn in a good family. </span><br><p id=mn125:14.2><span class=root>So taṁ dhammaṁ sutvā tathāgate saddhaṁ paṭilabhati. </span><br> <span class=sujato>They gain faith in the Realized One </span><br><p id=mn125:14.3><span class=root>So tena saddhāpaṭilābhena samannāgato iti paṭisañcikkhati: </span><br> <span class=sujato>and reflect, </span><br><p id=mn125:14.4><span class=root>‘sambādho gharāvāso rajāpatho, abbhokāso pabbajjā. </span><br> <span class=sujato>‘Life at home is cramped and dirty, life gone forth is wide open. </span><br><p id=mn125:14.5><span class=root>Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ. </span><br> <span class=sujato>It’s not easy for someone living at home to lead the spiritual life utterly full and pure, like a polished shell. </span><br><p id=mn125:14.6><span class=root>Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><br> <span class=sujato>Why don’t I shave off my hair and beard, dress in ocher robes, and go forth from the lay life to homelessness?’ </span><br><p id=mn125:14.7><span class=root>So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati. </span><br> <span class=sujato>After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness. </span><br><p id=mn125:14.8><span class=root>Ettāvatā kho, aggivessana, ariyasāvako abbhokāsagato hoti. </span><br> <span class=sujato>And it’s only then that a noble disciple comes out into the open, </span><br><p id=mn125:14.9><span class=root>Etthagedhā hi, aggivessana, devamanussā yadidaṁ—pañca kāmaguṇā. </span><br> <span class=sujato>for gods and humans cling to the five kinds of sensual stimulation. </span><br><p id=mn125:15.1><span class=root>Tamenaṁ tathāgato uttariṁ vineti: </span><br> <span class=sujato>The Realized One guides them further: </span><br><p id=mn125:15.2><span class=root>‘ehi tvaṁ, bhikkhu, sīlavā hohi, pātimokkhasaṁvarasaṁvuto viharāhi ācāragocarasampanno, aṇumattesu vajjesu bhayadassāvī, samādāya sikkhassu sikkhāpadesū’ti. </span><br> <span class=sujato>‘Come, mendicant, be ethical and restrained in the monastic code, conducting yourself well and resorting for alms in suitable places. Seeing danger in the slightest fault, keep the rules you’ve undertaken.’ </span><br><p id=mn125:16.1><span class=root>Yato kho, aggivessana, ariyasāvako sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, tamenaṁ tathāgato uttariṁ vineti: </span><br> <span class=sujato>When they have ethical conduct, the Realized One guides them further: </span><br><p id=mn125:16.2><span class=root>‘ehi tvaṁ, bhikkhu, indriyesu guttadvāro hohi, cakkhunā rūpaṁ disvā mā nimittaggāhī …pe… </span><br> <span class=sujato>‘Come, mendicant, guard your sense doors. When you see a sight with your eyes, don’t get caught up in the features and details. … </span><br><p id=mn125:17-21.1><span class=root>(yathā gaṇakamoggallānasuttante, evaṁ vitthāretabbāni.) </span><br> <span class=sujato>(Tell in full as in MN 107, the Discourse with Moggallāna the Accountant.) </span><br><p id=mn125:22.1><span class=root>So ime pañca nīvaraṇe pahāya cetaso upakkilese paññāya dubbalīkaraṇe </span><br> <span class=sujato>They give up these five hindrances, corruptions of the heart that weaken wisdom. </span><br><p id=mn125:22.2><span class=root>kāye kāyānupassī viharati ātāpī sampajāno satimā vineyya loke abhijjhādomanassaṁ. </span><br> <span class=sujato>Then they meditate observing an aspect of the body—keen, aware, and mindful, rid of covetousness and displeasure for the world. </span><br><p id=mn125:23.1><span class=root>Vedanāsu …pe… </span><br> <span class=sujato>They meditate observing an aspect of feelings … </span><br><p id=mn125:23.2><span class=root>citte … </span><br> <span class=sujato>mind … </span><br><p id=mn125:23.3><span class=root>dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span><br> <span class=sujato>principles—keen, aware, and mindful, rid of covetousness and displeasure for the world. </span><br><p id=mn125:23.4><span class=root>Seyyathāpi, aggivessana, hatthidamako mahantaṁ thambhaṁ pathaviyaṁ nikhaṇitvā āraññakassa nāgassa gīvāyaṁ upanibandhati āraññakānañceva sīlānaṁ abhinimmadanāya āraññakānañceva sarasaṅkappānaṁ abhinimmadanāya āraññakānañceva darathakilamathapariḷāhānaṁ abhinimmadanāya gāmante abhiramāpanāya manussakantesu sīlesu samādapanāya; </span><br> <span class=sujato>It’s like when the elephant trainer dug a large post into the earth and tethered the elephant to it by the neck, so as to subdue its wild behaviors, its wild memories and thoughts, and its wild stress, weariness, and fever, and to make it happy to be within a village, and instill behaviors congenial to humans. </span><br><p id=mn125:23.5><span class=root>evameva kho, aggivessana, ariyasāvakassa ime cattāro satipaṭṭhānā cetaso upanibandhanā honti gehasitānañceva sīlānaṁ abhinimmadanāya gehasitānañceva sarasaṅkappānaṁ abhinimmadanāya gehasitānañceva darathakilamathapariḷāhānaṁ abhinimmadanāya ñāyassa adhigamāya nibbānassa sacchikiriyāya. </span><br> <span class=sujato>In the same way, a noble disciple has these four kinds of mindfulness meditation as tethers for the mind so as to subdue behaviors tied to domestic life, memories and thoughts tied to domestic life, stress, weariness, and fever tied to domestic life, to discover the system, and to realize extinguishment. </span><br><p id=mn125:24.1><span class=root>Tamenaṁ tathāgato uttariṁ vineti: </span><br> <span class=sujato>The Realized One guides them further: </span><br><p id=mn125:24.2><span class=root>‘ehi tvaṁ, bhikkhu, kāye kāyānupassī viharāhi, mā ca kāmūpasaṁhitaṁ vitakkaṁ vitakkesi. </span><br> <span class=sujato>‘Come, mendicant, meditate observing an aspect of the body, but don’t think thoughts connected with sensual pleasures. </span><br><p id=mn125:24.3><span class=root>Vedanāsu … </span><br> <span class=sujato>Meditate observing an aspect of feelings … </span><br><p id=mn125:24.4><span class=root>citte … </span><br> <span class=sujato>mind … </span><br><p id=mn125:24.5><span class=root>dhammesu dhammānupassī viharāhi, mā ca kāmūpasaṁhitaṁ vitakkaṁ vitakkesī’ti. </span><br> <span class=sujato>principles, but don’t think thoughts connected with sensual pleasures.’ </span><br><p id=mn125:25.1><span class=root>So vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ … </span><br> <span class=sujato>As the placing of the mind and keeping it connected are stilled, they enter and remain in the second absorption … </span><br><p id=mn125:25.2><span class=root>tatiyaṁ jhānaṁ … </span><br> <span class=sujato>third absorption … </span><br><p id=mn125:25.3><span class=root>catutthaṁ jhānaṁ upasampajja viharati. </span><br> <span class=sujato>fourth absorption. </span><br><p id=mn125:26.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti. </span><br> <span class=sujato>When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward recollection of past lives. </span><br><p id=mn125:26.2><span class=root>So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. </span><br> <span class=sujato>They recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. And so they recollect their many kinds of past lives, with features and details. </span><br><p id=mn125:27-28.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti. </span><br> <span class=sujato>When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the death and rebirth of sentient beings. </span><br><p id=mn125:27-28.2><span class=root>So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate …pe… yathākammūpage satte pajānāti. </span><br> <span class=sujato>With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. </span><br><p id=mn125:29.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti. </span><br> <span class=sujato>When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the ending of defilements. </span><br><p id=mn125:29.2><span class=root>So ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti, ‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti yathābhūtaṁ pajānāti; </span><br> <span class=sujato>They truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span><br><p id=mn125:29.3><span class=root>‘ime āsavā’ti yathābhūtaṁ pajānāti, ‘ayaṁ āsavasamudayo’ti yathābhūtaṁ pajānāti, ‘ayaṁ āsavanirodho’ti yathābhūtaṁ pajānāti, ‘ayaṁ āsavanirodhagāminī paṭipadā’ti yathābhūtaṁ pajānāti. </span><br> <span class=sujato>They truly understand: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. </span><br><p id=mn125:29.4><span class=root>Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati. </span><br> <span class=sujato>Knowing and seeing like this, their mind is freed from the defilements of sensuality, desire to be reborn, and ignorance. </span><br><p id=mn125:29.5><span class=root>Vimuttasmiṁ vimuttamiti ñāṇaṁ hoti. </span><br> <span class=sujato>When they’re freed, they know they’re freed. </span><br><p id=mn125:29.6><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sujato>They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span><br><p id=mn125:30.1><span class=root>So hoti bhikkhu khamo sītassa uṇhassa jighacchāya pipāsāya ḍaṁsamakasavātātapasarīsapasamphassānaṁ duruttānaṁ durāgatānaṁ vacanapathānaṁ, uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko hoti </span><br> <span class=sujato>Such a mendicant endures cold, heat, hunger, and thirst; the touch of flies, mosquitoes, wind, sun, and reptiles; rude and unwelcome criticism; and puts up with physical pain—sharp, severe, acute, unpleasant, disagreeable, and life-threatening. </span><br><p id=mn125:30.2><span class=root>sabbarāgadosamohanihitaninnītakasāvo āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa. </span><br> <span class=sujato>Rid of all greed, hate, and delusion, and purged of defects, they are worthy of offerings dedicated to the gods, worthy of hospitality, worthy of a religious donation, worthy of greeting with joined palms, and are the supreme field of merit for the world. </span><br><p id=mn125:31.1><span class=root>Mahallako cepi, aggivessana, rañño nāgo adanto avinīto kālaṁ karoti, ‘adantamaraṇaṁ mahallako rañño nāgo kālaṅkato’tveva saṅkhaṁ gacchati; </span><br> <span class=sujato>If a royal bull elephant passes away untamed and untrained—whether in their old age, middle age, or youth—they’re considered a royal bull elephant who passed away untamed. </span><br><p id=mn125:31.2><span class=root>majjhimo cepi, aggivessana, rañño nāgo. </span><br><p id=mn125:31.3><span class=root>Daharo cepi, aggivessana, rañño nāgo adanto avinīto kālaṁ karoti, ‘adantamaraṇaṁ daharo rañño nāgo kālaṅkato’tveva saṅkhaṁ gacchati; </span><br><p id=mn125:31.4><span class=root>evameva kho, aggivessana, thero cepi bhikkhu akhīṇāsavo kālaṁ karoti, ‘adantamaraṇaṁ thero bhikkhu kālaṅkato’tveva saṅkhaṁ gacchati; </span><br> <span class=sujato>In the same way, if a mendicant passes away without having ended the defilements—whether as a senior, middle, or junior—they’re considered as a mendicant who passed away untamed. </span><br><p id=mn125:31.5><span class=root>majjhimo cepi, aggivessana, bhikkhu. </span><br><p id=mn125:31.6><span class=root>Navo cepi, aggivessana, bhikkhu akhīṇāsavo kālaṁ karoti, ‘adantamaraṇaṁ navo bhikkhu kālaṅkato’tveva saṅkhaṁ gacchati. </span><br><p id=mn125:32.1><span class=root>Mahallako cepi, aggivessana, rañño nāgo sudanto suvinīto kālaṁ karoti, ‘dantamaraṇaṁ mahallako rañño nāgo kālaṅkato’tveva saṅkhaṁ gacchati; </span><br> <span class=sujato>If a royal bull elephant passes away tamed and trained—whether in their old age, middle age, or youth—they’re considered a royal bull elephant who passed away tamed. </span><br><p id=mn125:32.2><span class=root>majjhimo cepi, aggivessana, rañño nāgo … </span><br><p id=mn125:32.3><span class=root>daharo cepi, aggivessana, rañño nāgo sudanto suvinīto kālaṁ karoti, ‘dantamaraṇaṁ daharo rañño nāgo kālaṅkato’tveva saṅkhaṁ gacchati; </span><br><p id=mn125:32.4><span class=root>evameva kho, aggivessana, thero cepi bhikkhu khīṇāsavo kālaṁ karoti, ‘dantamaraṇaṁ thero bhikkhu kālaṅkato’tveva saṅkhaṁ gacchati; </span><br> <span class=sujato>In the same way, if a mendicant passes away having ended the defilements—whether as a senior, middle, or junior—they’re considered as a mendicant who passed away tamed.” </span><br><p id=mn125:32.5><span class=root>majjhimo cepi, aggivessana, bhikkhu. </span><br><p id=mn125:32.6><span class=root>Navo cepi, aggivessana, bhikkhu khīṇāsavo kālaṁ karoti, ‘dantamaraṇaṁ navo bhikkhu kālaṅkato’tveva saṅkhaṁ gacchatī”ti. </span><br><p id=mn125:32.7><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn125:32.8><span class=root>Attamano aciravato samaṇuddeso bhagavato bhāsitaṁ abhinandīti. </span><br> <span class=sujato>Satisfied, the novice Aciravata approved what the Buddha said. </span><br><p id=mn125:32.9><span class=root>Dantabhūmisuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>