<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0015.html>Deutsch</a> , <a href=/canon/ru/pli/ms/sutta/mn/mn0015.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0014.html>Previous</a><a href=/canon/en/pli/ms/sutta/mn/mn0016.html>Next</a></div><p><div class=verse-container id=mn15:0.1><span>Majjhima Nikāya 15 </span><span class="translation sujato">Middle Discourses 15 </span></div><p><div class=verse-container id=mn15:0.2><span class=big-bold>Anumānasutta </span><span class="translation sujato">Measuring Up </span></div><p><div class=verse-container id=mn15:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn15:1.2><span>ekaṁ samayaṁ āyasmā mahāmoggallāno bhaggesu viharati susumāragire bhesakaḷāvane migadāye. </span><span class="translation sujato">At one time Venerable Mahāmoggallāna was staying in the land of the Bhaggas at Crocodile Hill, in the deer park at Bhesakaḷā’s Wood. </span></div><p><div class=verse-container id=mn15:1.3><span>Tatra kho āyasmā mahāmoggallāno bhikkhū āmantesi: </span><span class="translation sujato">There Venerable Mahāmoggallāna addressed the mendicants: </span></div><p><div class=verse-container id=mn15:1.4><span>“āvuso bhikkhavo”ti. </span><span class="translation sujato">“Reverends, mendicants!” </span></div><p><div class=verse-container id=mn15:1.5><span>“Āvuso”ti kho te bhikkhū āyasmato mahāmoggallānassa paccassosuṁ. </span><span class="translation sujato">“Reverend,” they replied. </span></div><p><div class=verse-container id=mn15:1.6><span>Āyasmā mahāmoggallāno etadavoca: </span><span class="translation sujato">Venerable Mahāmoggallāna said this: </span></div><p><div class=verse-container id=mn15:2.1><span>“Pavāreti cepi, āvuso, bhikkhu: </span><span class="translation sujato">“Suppose a mendicant invites </span></div><p><div class=verse-container id=mn15:2.2><span>‘vadantu maṁ āyasmanto, vacanīyomhi āyasmantehī’ti, so ca hoti dubbaco, dovacassakaraṇehi dhammehi samannāgato, akkhamo appadakkhiṇaggāhī anusāsaniṁ, atha kho naṁ sabrahmacārī na ceva vattabbaṁ maññanti, na ca anusāsitabbaṁ maññanti, na ca tasmiṁ puggale vissāsaṁ āpajjitabbaṁ maññanti. </span><span class="translation sujato">other mendicants to admonish them. But they’re hard to admonish, having qualities that make them hard to admonish. They’re impatient, and don’t take instruction respectfully. So their spiritual companions don’t think it’s worth advising and instructing them, and that person doesn’t gain their trust. </span></div><p><div class=verse-container id=mn15:3.1><span>Katame cāvuso, dovacassakaraṇā dhammā? </span><span class="translation sujato">And what are the qualities that make them hard to admonish? </span></div><p><div class=verse-container id=mn15:3.2><span>Idhāvuso, bhikkhu pāpiccho hoti, pāpikānaṁ icchānaṁ vasaṁ gato. </span><span class="translation sujato">Firstly, a mendicant has corrupt wishes, having fallen under the sway of corrupt wishes. </span></div><p><div class=verse-container id=mn15:3.3><span>Yaṁpāvuso, bhikkhu pāpiccho hoti, pāpikānaṁ icchānaṁ vasaṁ gato—</span></div><p><div class=verse-container id=mn15:3.4><span>ayampi dhammo dovacassakaraṇo. </span><span class="translation sujato">This is a quality that makes them difficult to admonish. </span></div><p><div class=verse-container id=mn15:3.5><span>Puna caparaṁ, āvuso, bhikkhu attukkaṁsako hoti paravambhī. </span><span class="translation sujato">Furthermore, a mendicant glorifies themselves and puts others down. … </span></div><p><div class=verse-container id=mn15:3.6><span>Yaṁpāvuso, bhikkhu attukkaṁsako hoti paravambhī—</span></div><p><div class=verse-container id=mn15:3.7><span>ayampi dhammo dovacassakaraṇo. </span></div><p><div class=verse-container id=mn15:3.8><span>Puna caparaṁ, āvuso, bhikkhu kodhano hoti kodhābhibhūto. </span><span class="translation sujato">They’re irritable, overcome by anger … </span></div><p><div class=verse-container id=mn15:3.9><span>Yaṁpāvuso, bhikkhu kodhano hoti kodhābhibhūto—</span></div><p><div class=verse-container id=mn15:3.10><span>ayampi dhammo dovacassakaraṇo. </span></div><p><div class=verse-container id=mn15:3.11><span>Puna caparaṁ, āvuso, bhikkhu kodhano hoti kodhahetu upanāhī. </span><span class="translation sujato">They’re irritable, and acrimonious due to anger … </span></div><p><div class=verse-container id=mn15:3.12><span>Yaṁpāvuso, bhikkhu kodhano hoti kodhahetu upanāhī—</span></div><p><div class=verse-container id=mn15:3.13><span>ayampi dhammo dovacassakaraṇo. </span></div><p><div class=verse-container id=mn15:3.14><span>Puna caparaṁ, āvuso, bhikkhu kodhano hoti kodhahetu abhisaṅgī. </span><span class="translation sujato">They’re irritable, and stubborn due to anger … </span></div><p><div class=verse-container id=mn15:3.15><span>Yaṁpāvuso, bhikkhu kodhano hoti kodhahetu abhisaṅgī—</span></div><p><div class=verse-container id=mn15:3.16><span>ayampi dhammo dovacassakaraṇo. </span></div><p><div class=verse-container id=mn15:3.17><span>Puna caparaṁ, āvuso, bhikkhu kodhano hoti kodhasāmantā vācaṁ nicchāretā. </span><span class="translation sujato">They’re irritable, and blurt out words bordering on anger … </span></div><p><div class=verse-container id=mn15:3.18><span>Yaṁpāvuso, bhikkhu kodhano hoti kodhasāmantā vācaṁ nicchāretā—</span></div><p><div class=verse-container id=mn15:3.19><span>ayampi dhammo dovacassakaraṇo. </span></div><p><div class=verse-container id=mn15:3.20><span>Puna caparaṁ, āvuso, bhikkhu codito codakena codakaṁ paṭippharati. </span><span class="translation sujato">When accused, they object to the accuser … </span></div><p><div class=verse-container id=mn15:3.21><span>Yaṁpāvuso, bhikkhu codito codakena codakaṁ paṭippharati—</span></div><p><div class=verse-container id=mn15:3.22><span>ayampi dhammo dovacassakaraṇo. </span></div><p><div class=verse-container id=mn15:3.23><span>Puna caparaṁ, āvuso, bhikkhu codito codakena codakaṁ apasādeti. </span><span class="translation sujato">When accused, they rebuke the accuser … </span></div><p><div class=verse-container id=mn15:3.24><span>Yaṁpāvuso, bhikkhu codito codakena codakaṁ apasādeti—</span></div><p><div class=verse-container id=mn15:3.25><span>ayampi dhammo dovacassakaraṇo. </span></div><p><div class=verse-container id=mn15:3.26><span>Puna caparaṁ, āvuso, bhikkhu codito codakena codakassa paccāropeti. </span><span class="translation sujato">When accused, they retort to the accuser … </span></div><p><div class=verse-container id=mn15:3.27><span>Yaṁpāvuso, bhikkhu codito codakena codakassa paccāropeti—</span></div><p><div class=verse-container id=mn15:3.28><span>ayampi dhammo dovacassakaraṇo. </span></div><p><div class=verse-container id=mn15:3.29><span>Puna caparaṁ, āvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti. </span><span class="translation sujato">When accused, they dodge the issue, distract the discussion with irrelevant points, and display annoyance, hate, and bitterness … </span></div><p><div class=verse-container id=mn15:3.30><span>Yaṁpāvuso, bhikkhu codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti—</span></div><p><div class=verse-container id=mn15:3.31><span>ayampi dhammo dovacassakaraṇo. </span></div><p><div class=verse-container id=mn15:3.32><span>Puna caparaṁ, āvuso, bhikkhu codito codakena apadāne na sampāyati. </span><span class="translation sujato">When accused, they are unable to account for the evidence … </span></div><p><div class=verse-container id=mn15:3.33><span>Yaṁpāvuso, bhikkhu codito codakena apadāne na sampāyati—</span></div><p><div class=verse-container id=mn15:3.34><span>ayampi dhammo dovacassakaraṇo. </span></div><p><div class=verse-container id=mn15:3.35><span>Puna caparaṁ, āvuso, bhikkhu makkhī hoti paḷāsī. </span><span class="translation sujato">They are offensive and contemptuous … </span></div><p><div class=verse-container id=mn15:3.36><span>Yaṁpāvuso, bhikkhu makkhī hoti paḷāsī—</span></div><p><div class=verse-container id=mn15:3.37><span>ayampi dhammo dovacassakaraṇo. </span></div><p><div class=verse-container id=mn15:3.38><span>Puna caparaṁ, āvuso, bhikkhu issukī hoti maccharī. </span><span class="translation sujato">They’re jealous and stingy … </span></div><p><div class=verse-container id=mn15:3.39><span>Yaṁpāvuso, bhikkhu issukī hoti maccharī—</span></div><p><div class=verse-container id=mn15:3.40><span>ayampi dhammo dovacassakaraṇo. </span></div><p><div class=verse-container id=mn15:3.41><span>Puna caparaṁ, āvuso, bhikkhu saṭho hoti māyāvī. </span><span class="translation sujato">They’re devious and deceitful … </span></div><p><div class=verse-container id=mn15:3.42><span>Yaṁpāvuso, bhikkhu saṭho hoti māyāvī—</span></div><p><div class=verse-container id=mn15:3.43><span>ayampi dhammo dovacassakaraṇo. </span></div><p><div class=verse-container id=mn15:3.44><span>Puna caparaṁ, āvuso, bhikkhu thaddho hoti atimānī. </span><span class="translation sujato">They’re obstinate and arrogant … </span></div><p><div class=verse-container id=mn15:3.45><span>Yaṁpāvuso, bhikkhu thaddho hoti atimānī—</span></div><p><div class=verse-container id=mn15:3.46><span>ayampi dhammo dovacassakaraṇo. </span></div><p><div class=verse-container id=mn15:3.47><span>Puna caparaṁ, āvuso, bhikkhu sandiṭṭhiparāmāsī hoti ādhānaggāhī duppaṭinissaggī. </span><span class="translation sujato">Furthermore, a mendicant is attached to their own views, holding them tight, and refusing to let go. </span></div><p><div class=verse-container id=mn15:3.48><span>Yaṁpāvuso, bhikkhu sandiṭṭhiparāmāsī hoti ādhānaggāhī duppaṭinissaggī—</span></div><p><div class=verse-container id=mn15:3.49><span>ayampi dhammo dovacassakaraṇo. </span><span class="translation sujato">This too is a quality that makes them difficult to admonish. </span></div><p><div class=verse-container id=mn15:3.50><span>Ime vuccantāvuso, dovacassakaraṇā dhammā. </span><span class="translation sujato">These are the qualities that make them hard to admonish. </span></div><p><div class=verse-container id=mn15:4.1><span>No cepi, āvuso, bhikkhu pavāreti: </span><span class="translation sujato">Suppose a mendicant doesn’t invite </span></div><p><div class=verse-container id=mn15:4.2><span>‘vadantu maṁ āyasmanto, vacanīyomhi āyasmantehī’ti, so ca hoti suvaco, sovacassakaraṇehi dhammehi samannāgato, khamo padakkhiṇaggāhī anusāsaniṁ, atha kho naṁ sabrahmacārī vattabbañceva maññanti, anusāsitabbañca maññanti, tasmiñca puggale vissāsaṁ āpajjitabbaṁ maññanti. </span><span class="translation sujato">other mendicants to admonish them. But they’re easy to admonish, having qualities that make them easy to admonish. They’re accepting, and take instruction respectfully. So their spiritual companions think it’s worth advising and instructing them, and that person gains their trust. </span></div><p><div class=verse-container id=mn15:5.1><span>Katame cāvuso, sovacassakaraṇā dhammā? </span><span class="translation sujato">And what are the qualities that make them easy to admonish? </span></div><p><div class=verse-container id=mn15:5.2><span>Idhāvuso, bhikkhu na pāpiccho hoti, na pāpikānaṁ icchānaṁ vasaṁ gato. </span><span class="translation sujato">Firstly, a mendicant doesn’t have corrupt wishes … </span></div><p><div class=verse-container id=mn15:5.3><span>Yaṁpāvuso, bhikkhu na pāpiccho hoti na pāpikānaṁ icchānaṁ vasaṁ gato—</span></div><p><div class=verse-container id=mn15:5.4><span>ayampi dhammo sovacassakaraṇo. </span></div><p><div class=verse-container id=mn15:5.5><span>Puna caparaṁ, āvuso, bhikkhu anattukkaṁsako hoti aparavambhī. </span></div><p><div class=verse-container id=mn15:5.6><span>Yaṁpāvuso, bhikkhu anattukkaṁsako hoti aparavambhī—</span></div><p><div class=verse-container id=mn15:5.7><span>ayampi dhammo sovacassakaraṇo. </span></div><p><div class=verse-container id=mn15:5.8><span>Puna caparaṁ, āvuso, bhikkhu na kodhano hoti na kodhābhibhūto. </span></div><p><div class=verse-container id=mn15:5.9><span>Yaṁpāvuso, bhikkhu na kodhano hoti na kodhābhibhūto—</span></div><p><div class=verse-container id=mn15:5.10><span>ayampi dhammo sovacassakaraṇo. </span></div><p><div class=verse-container id=mn15:5.11><span>Puna caparaṁ, āvuso, bhikkhu na kodhano hoti na kodhahetu upanāhī. </span></div><p><div class=verse-container id=mn15:5.12><span>Yaṁpāvuso, bhikkhu na kodhano hoti na kodhahetu upanāhī—</span></div><p><div class=verse-container id=mn15:5.13><span>ayampi dhammo sovacassakaraṇo. </span></div><p><div class=verse-container id=mn15:5.14><span>Puna caparaṁ, āvuso, bhikkhu na kodhano hoti na kodhahetu abhisaṅgī. </span></div><p><div class=verse-container id=mn15:5.15><span>Yaṁpāvuso, bhikkhu na kodhano hoti na kodhahetu abhisaṅgī—</span></div><p><div class=verse-container id=mn15:5.16><span>ayampi dhammo sovacassakaraṇo. </span></div><p><div class=verse-container id=mn15:5.17><span>Puna caparaṁ, āvuso, bhikkhu na kodhano hoti na kodhasāmantā vācaṁ nicchāretā. </span></div><p><div class=verse-container id=mn15:5.18><span>Yaṁpāvuso, bhikkhu na kodhano hoti na kodhasāmantā vācaṁ nicchāretā—</span></div><p><div class=verse-container id=mn15:5.19><span>ayampi dhammo sovacassakaraṇo. </span></div><p><div class=verse-container id=mn15:5.20><span>Puna caparaṁ, āvuso, bhikkhu codito codakena codakaṁ nappaṭippharati. </span></div><p><div class=verse-container id=mn15:5.21><span>Yaṁpāvuso, bhikkhu codito codakena codakaṁ nappaṭippharati—</span></div><p><div class=verse-container id=mn15:5.22><span>ayampi dhammo sovacassakaraṇo. </span></div><p><div class=verse-container id=mn15:5.23><span>Puna caparaṁ, āvuso, bhikkhu codito codakena codakaṁ na apasādeti. </span></div><p><div class=verse-container id=mn15:5.24><span>Yaṁpāvuso, bhikkhu codito codakena codakaṁ na apasādeti—</span></div><p><div class=verse-container id=mn15:5.25><span>ayampi dhammo sovacassakaraṇo. </span></div><p><div class=verse-container id=mn15:5.26><span>Puna caparaṁ, āvuso, bhikkhu codito codakena codakassa na paccāropeti. </span></div><p><div class=verse-container id=mn15:5.27><span>Yaṁpāvuso, bhikkhu codito codakena codakassa na paccāropeti—</span></div><p><div class=verse-container id=mn15:5.28><span>ayampi dhammo sovacassakaraṇo. </span></div><p><div class=verse-container id=mn15:5.29><span>Puna caparaṁ, āvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti. </span></div><p><div class=verse-container id=mn15:5.30><span>Yaṁpāvuso, bhikkhu codito codakena na aññenaññaṁ paṭicarati, na bahiddhā kathaṁ apanāmeti, na kopañca dosañca appaccayañca pātukaroti—</span></div><p><div class=verse-container id=mn15:5.31><span>ayampi dhammo sovacassakaraṇo. </span></div><p><div class=verse-container id=mn15:5.32><span>Puna caparaṁ, āvuso, bhikkhu codito codakena apadāne sampāyati. </span></div><p><div class=verse-container id=mn15:5.33><span>Yaṁpāvuso, bhikkhu codito codakena apadāne sampāyati—</span></div><p><div class=verse-container id=mn15:5.34><span>ayampi dhammo sovacassakaraṇo. </span></div><p><div class=verse-container id=mn15:5.35><span>Puna caparaṁ, āvuso, bhikkhu amakkhī hoti apaḷāsī. </span></div><p><div class=verse-container id=mn15:5.36><span>Yaṁpāvuso, bhikkhu amakkhī hoti apaḷāsī—</span></div><p><div class=verse-container id=mn15:5.37><span>ayampi dhammo sovacassakaraṇo. </span></div><p><div class=verse-container id=mn15:5.38><span>Puna caparaṁ, āvuso, bhikkhu anissukī hoti amaccharī. </span></div><p><div class=verse-container id=mn15:5.39><span>Yaṁpāvuso, bhikkhu anissukī hoti amaccharī—</span></div><p><div class=verse-container id=mn15:5.40><span>ayampi dhammo sovacassakaraṇo. </span></div><p><div class=verse-container id=mn15:5.41><span>Puna caparaṁ, āvuso, bhikkhu asaṭho hoti amāyāvī. </span></div><p><div class=verse-container id=mn15:5.42><span>Yaṁpāvuso, bhikkhu asaṭho hoti amāyāvī—</span></div><p><div class=verse-container id=mn15:5.43><span>ayampi dhammo sovacassakaraṇo. </span></div><p><div class=verse-container id=mn15:5.44><span>Puna caparaṁ, āvuso, bhikkhu atthaddho hoti anatimānī. </span></div><p><div class=verse-container id=mn15:5.45><span>Yaṁpāvuso, bhikkhu atthaddho hoti anatimānī—</span></div><p><div class=verse-container id=mn15:5.46><span>ayampi dhammo sovacassakaraṇo. </span></div><p><div class=verse-container id=mn15:5.47><span>Puna caparaṁ, āvuso, bhikkhu asandiṭṭhiparāmāsī hoti anādhānaggāhī suppaṭinissaggī. </span><span class="translation sujato">Furthermore, a mendicant isn’t attached to their own views, not holding them tight, but letting them go easily. </span></div><p><div class=verse-container id=mn15:5.48><span>Yaṁpāvuso, bhikkhu asandiṭṭhiparāmāsī hoti, anādhānaggāhī suppaṭinissaggī—</span></div><p><div class=verse-container id=mn15:5.49><span>ayampi dhammo sovacassakaraṇo. </span></div><p><div class=verse-container id=mn15:5.50><span>Ime vuccantāvuso, sovacassakaraṇā dhammā. </span><span class="translation sujato">These are the qualities that make them easy to admonish. </span></div><p><div class=verse-container id=mn15:6.1><span>Tatrāvuso, bhikkhunā attanāva attānaṁ evaṁ anuminitabbaṁ: </span><span class="translation sujato">In such a case, a mendicant should measure themselves like this. </span></div><p><div class=verse-container id=mn15:6.2><span>‘yo khvāyaṁ puggalo pāpiccho, pāpikānaṁ icchānaṁ vasaṁ gato, ayaṁ me puggalo appiyo amanāpo; </span><span class="translation sujato">‘This person has corrupt wishes, having fallen under the sway of corrupt wishes. And I don’t like or approve of this person. </span></div><p><div class=verse-container id=mn15:6.3><span>ahañceva kho panassaṁ pāpiccho pāpikānaṁ icchānaṁ vasaṁ gato, ahampāssaṁ paresaṁ appiyo amanāpo’ti. </span><span class="translation sujato">And if I were to fall under the sway of corrupt wishes, others wouldn’t like or approve of me.’ </span></div><p><div class=verse-container id=mn15:6.4><span>Evaṁ jānantenāvuso, bhikkhunā ‘na pāpiccho bhavissāmi, na pāpikānaṁ icchānaṁ vasaṁ gato’ti cittaṁ uppādetabbaṁ. </span><span class="translation sujato">A mendicant who knows this should give rise to the thought: ‘I will not fall under the sway of corrupt wishes.’ … </span></div><p><div class=verse-container id=mn15:6.5><span>‘Yo khvāyaṁ puggalo attukkaṁsako paravambhī, ayaṁ me puggalo appiyo amanāpo; </span></div><p><div class=verse-container id=mn15:6.6><span>ahañceva kho panassaṁ attukkaṁsako paravambhī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.7><span>Evaṁ jānantenāvuso, bhikkhunā ‘anattukkaṁsako bhavissāmi aparavambhī’ti cittaṁ uppādetabbaṁ. </span></div><p><div class=verse-container id=mn15:6.8><span>‘Yo khvāyaṁ puggalo kodhano kodhābhibhūto, ayaṁ me puggalo appiyo amanāpo. </span></div><p><div class=verse-container id=mn15:6.9><span>Ahañceva kho panassaṁ kodhano kodhābhibhūto, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.10><span>Evaṁ jānantenāvuso, bhikkhunā ‘na kodhano bhavissāmi na kodhābhibhūto’ti cittaṁ uppādetabbaṁ. </span></div><p><div class=verse-container id=mn15:6.11><span>‘Yo khvāyaṁ puggalo kodhano kodhahetu upanāhī, ayaṁ me puggalo appiyo amanāpo; </span></div><p><div class=verse-container id=mn15:6.12><span>ahañceva kho panassaṁ kodhano kodhahetu upanāhī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.13><span>Evaṁ jānantenāvuso, bhikkhunā ‘na kodhano bhavissāmi na kodhahetu upanāhī’ti cittaṁ uppādetabbaṁ. </span></div><p><div class=verse-container id=mn15:6.14><span>‘Yo khvāyaṁ puggalo kodhano kodhahetu abhisaṅgī, ayaṁ me puggalo appiyo amanāpo; </span></div><p><div class=verse-container id=mn15:6.15><span>ahañceva kho panassaṁ kodhano kodhahetu abhisaṅgī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.16><span>Evaṁ jānantenāvuso, bhikkhunā ‘na kodhano bhavissāmi na kodhahetu abhisaṅgī’ti cittaṁ uppādetabbaṁ. </span></div><p><div class=verse-container id=mn15:6.17><span>‘Yo khvāyaṁ puggalo kodhano kodhasāmantā vācaṁ nicchāretā, ayaṁ me puggalo appiyo amanāpo; </span></div><p><div class=verse-container id=mn15:6.18><span>ahañceva kho panassaṁ kodhano kodhasāmantā vācaṁ nicchāretā, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.19><span>Evaṁ jānantenāvuso, bhikkhunā ‘na kodhano bhavissāmi na kodhasāmantā vācaṁ nicchāressāmī’ti cittaṁ uppādetabbaṁ. </span></div><p><div class=verse-container id=mn15:6.20><span>‘Yo khvāyaṁ puggalo codito codakena codakaṁ paṭippharati, ayaṁ me puggalo appiyo amanāpo; </span></div><p><div class=verse-container id=mn15:6.21><span>ahañceva kho pana codito codakena codakaṁ paṭipphareyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.22><span>Evaṁ jānantenāvuso, bhikkhunā ‘codito codakena codakaṁ nappaṭippharissāmī’ti cittaṁ uppādetabbaṁ. </span></div><p><div class=verse-container id=mn15:6.23><span>‘Yo khvāyaṁ puggalo codito codakena codakaṁ apasādeti, ayaṁ me puggalo appiyo amanāpo; </span></div><p><div class=verse-container id=mn15:6.24><span>ahañceva kho pana codito codakena codakaṁ apasādeyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.25><span>Evaṁ jānantenāvuso, bhikkhunā ‘codito codakena codakaṁ na apasādessāmī’ti cittaṁ uppādetabbaṁ. </span></div><p><div class=verse-container id=mn15:6.26><span>‘Yo khvāyaṁ puggalo codito codakena codakassa paccāropeti, ayaṁ me puggalo appiyo amanāpo; </span></div><p><div class=verse-container id=mn15:6.27><span>ahañceva kho pana codito codakena codakassa paccāropeyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.28><span>Evaṁ jānantenāvuso, bhikkhunā ‘codito codakena codakassa na paccāropessāmī’ti cittaṁ uppādetabbaṁ. </span></div><p><div class=verse-container id=mn15:6.29><span>‘Yo khvāyaṁ puggalo codito codakena aññenaññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti, ayaṁ me puggalo appiyo amanāpo; </span></div><p><div class=verse-container id=mn15:6.30><span>ahañceva kho pana codito codakena aññenaññaṁ paṭicareyyaṁ, bahiddhā kathaṁ apanāmeyyaṁ, kopañca dosañca appaccayañca pātukareyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.31><span>Evaṁ jānantenāvuso, bhikkhunā ‘codito codakena na aññenaññaṁ paṭicarissāmi, na bahiddhā kathaṁ apanāmessāmi, na kopañca dosañca appaccayañca pātukarissāmī’ti cittaṁ uppādetabbaṁ. </span></div><p><div class=verse-container id=mn15:6.32><span>‘Yo khvāyaṁ puggalo codito codakena apadāne na sampāyati, ayaṁ me puggalo appiyo amanāpo; </span></div><p><div class=verse-container id=mn15:6.33><span>ahañceva kho pana codito codakena apadāne na sampāyeyyaṁ, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.34><span>Evaṁ jānantenāvuso, bhikkhunā ‘codito codakena apadāne sampāyissāmī’ti cittaṁ uppādetabbaṁ. </span></div><p><div class=verse-container id=mn15:6.35><span>‘Yo khvāyaṁ puggalo makkhī paḷāsī, ayaṁ me puggalo appiyo amanāpo; </span></div><p><div class=verse-container id=mn15:6.36><span>ahañceva kho panassaṁ makkhī paḷāsī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.37><span>Evaṁ jānantenāvuso, bhikkhunā ‘amakkhī bhavissāmi apaḷāsī’ti cittaṁ uppādetabbaṁ. </span></div><p><div class=verse-container id=mn15:6.38><span>‘Yo khvāyaṁ puggalo issukī maccharī, ayaṁ me puggalo appiyo amanāpo; </span></div><p><div class=verse-container id=mn15:6.39><span>ahañceva kho panassaṁ issukī maccharī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.40><span>Evaṁ jānantenāvuso, bhikkhunā ‘anissukī bhavissāmi amaccharī’ti cittaṁ uppādetabbaṁ. </span></div><p><div class=verse-container id=mn15:6.41><span>‘Yo khvāyaṁ puggalo saṭho māyāvī, ayaṁ me puggalo appiyo amanāpo; </span></div><p><div class=verse-container id=mn15:6.42><span>ahañceva kho panassaṁ saṭho māyāvī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.43><span>Evaṁ jānantenāvuso, bhikkhunā ‘asaṭho bhavissāmi amāyāvī’ti cittaṁ uppādetabbaṁ. </span></div><p><div class=verse-container id=mn15:6.44><span>‘Yo khvāyaṁ puggalo thaddho atimānī, ayaṁ me puggalo appiyo amanāpo; </span></div><p><div class=verse-container id=mn15:6.45><span>ahañceva kho panassaṁ thaddho atimānī, ahampāssaṁ paresaṁ appiyo amanāpo’ti. </span></div><p><div class=verse-container id=mn15:6.46><span>Evaṁ jānantenāvuso, bhikkhunā ‘atthaddho bhavissāmi anatimānī’ti cittaṁ uppādetabbaṁ. </span></div><p><div class=verse-container id=mn15:6.47><span>‘Yo khvāyaṁ puggalo sandiṭṭhiparāmāsī ādhānaggāhī duppaṭinissaggī, ayaṁ me puggalo appiyo amanāpo; </span><span class="translation sujato">‘This person is attached to their own views, holding them tight and refusing to let go. And I don’t like or approve of this person. </span></div><p><div class=verse-container id=mn15:6.48><span>ahañceva kho panassaṁ sandiṭṭhiparāmāsī ādhānaggāhī duppaṭinissaggī, ahampāssaṁ paresaṁ appiyo amanāpo’ti. </span><span class="translation sujato">And if I were to be attached to my own views, holding them tight and refusing to let go, others wouldn’t like or approve of me.’ </span></div><p><div class=verse-container id=mn15:6.49><span>Evaṁ jānantenāvuso, bhikkhunā ‘asandiṭṭhiparāmāsī bhavissāmi anādhānaggāhī suppaṭinissaggī’ti cittaṁ uppādetabbaṁ. </span><span class="translation sujato">A mendicant who knows this should give rise to the thought: ‘I will not be attached to my own views, holding them tight, but will let them go easily.’ </span></div><p><div class=verse-container id=mn15:7.1><span>Tatrāvuso, bhikkhunā attanāva attānaṁ evaṁ paccavekkhitabbaṁ: </span><span class="translation sujato">In such a case, a mendicant should check themselves like this: </span></div><p><div class=verse-container id=mn15:7.2><span>‘kiṁ nu khomhi pāpiccho, pāpikānaṁ icchānaṁ vasaṁ gato’ti? </span><span class="translation sujato">‘Do I have corrupt wishes? Have I fallen under the sway of corrupt wishes?’ </span></div><p><div class=verse-container id=mn15:7.3><span>Sace, āvuso, bhikkhu paccavekkhamāno evaṁ jānāti: </span><span class="translation sujato">Suppose that, upon checking, a mendicant knows that </span></div><p><div class=verse-container id=mn15:7.4><span>‘pāpiccho khomhi, pāpikānaṁ icchānaṁ vasaṁ gato’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sujato">they have fallen under the sway of corrupt wishes. Then they should make an effort to give up those bad, unskillful qualities. </span></div><p><div class=verse-container id=mn15:7.5><span>Sace panāvuso, bhikkhu paccavekkhamāno evaṁ jānāti: </span><span class="translation sujato">But suppose that, upon checking, a mendicant knows that </span></div><p><div class=verse-container id=mn15:7.6><span>‘na khomhi pāpiccho, na pāpikānaṁ icchānaṁ vasaṁ gato’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sujato">they haven’t fallen under the sway of corrupt wishes. Then they should meditate with rapture and joy, training day and night in skillful qualities. … </span></div><p><div class=verse-container id=mn15:7.7><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.8><span>‘kiṁ nu khomhi attukkaṁsako paravambhī’ti? </span></div><p><div class=verse-container id=mn15:7.9><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.10><span>‘attukkaṁsako khomhi paravambhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.11><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.12><span>‘anattukkaṁsako khomhi aparavambhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.13><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.14><span>‘kiṁ nu khomhi kodhano kodhābhibhūto’ti? </span></div><p><div class=verse-container id=mn15:7.15><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.16><span>‘kodhano khomhi kodhābhibhūto’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.17><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.18><span>‘na khomhi kodhano kodhābhibhūto’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.19><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.20><span>‘kiṁ nu khomhi kodhano kodhahetu upanāhī’ti? </span></div><p><div class=verse-container id=mn15:7.21><span>Sace, āvuso, bhikkhu paccavekkhamāno evaṁ jānāti ‘kodhano khomhi kodhahetu upanāhī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.22><span>Sace panāvuso, bhikkhu paccavekkhamāno evaṁ jānāti ‘na khomhi kodhano kodhahetu upanāhī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.23><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.24><span>‘kiṁ nu khomhi kodhano kodhahetu abhisaṅgī’ti? </span></div><p><div class=verse-container id=mn15:7.25><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.26><span>‘kodhano khomhi kodhahetu abhisaṅgī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.27><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.28><span>‘na khomhi kodhano kodhahetu abhisaṅgī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.29><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.30><span>‘kiṁ nu khomhi kodhano kodhasāmantā vācaṁ nicchāretā’ti? </span></div><p><div class=verse-container id=mn15:7.31><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.32><span>‘kodhano khomhi kodhasāmantā vācaṁ nicchāretā’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.33><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.34><span>‘na khomhi kodhano kodhasāmantā vācaṁ nicchāretā’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.35><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.36><span>‘kiṁ nu khomhi codito codakena codakaṁ paṭippharāmī’ti? </span></div><p><div class=verse-container id=mn15:7.37><span>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ paṭippharāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.38><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.39><span>‘codito khomhi codakena codakaṁ nappaṭippharāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.40><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.41><span>‘kiṁ nu khomhi codito codakena codakaṁ apasādemī’ti? </span></div><p><div class=verse-container id=mn15:7.42><span>Sace, āvuso, bhikkhu paccavekkhamāno evaṁ jānāti ‘codito khomhi codakena codakaṁ apasādemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.43><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.44><span>‘codito khomhi codakena codakaṁ na apasādemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.45><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.46><span>‘kiṁ nu khomhi codito codakena codakassa paccāropemī’ti? </span></div><p><div class=verse-container id=mn15:7.47><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.48><span>‘codito khomhi codakena codakassa paccāropemī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.49><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.50><span>‘codito khomhi codakena codakassa na paccāropemī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.51><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.52><span>‘kiṁ nu khomhi codito codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti? </span></div><p><div class=verse-container id=mn15:7.53><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.54><span>‘codito khomhi codakena aññenaññaṁ paṭicarāmi, bahiddhā kathaṁ apanāmemi, kopañca dosañca appaccayañca pātukaromī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.55><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.56><span>‘codito khomhi codakena na aññenaññaṁ paṭicarāmi, na bahiddhā kathaṁ apanāmemi, na kopañca dosañca appaccayañca pātukaromī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.57><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.58><span>‘kiṁ nu khomhi codito codakena apadāne na sampāyāmī’ti? </span></div><p><div class=verse-container id=mn15:7.59><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.60><span>‘codito khomhi codakena apadāne na sampāyāmī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.61><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.62><span>‘codito khomhi codakena apadāne sampāyāmī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.63><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.64><span>‘kiṁ nu khomhi makkhī paḷāsī’ti? </span></div><p><div class=verse-container id=mn15:7.65><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.66><span>‘makkhī khomhi paḷāsī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.67><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.68><span>‘amakkhī khomhi apaḷāsī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.69><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.70><span>‘kiṁ nu khomhi issukī maccharī’ti? </span></div><p><div class=verse-container id=mn15:7.71><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.72><span>‘issukī khomhi maccharī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.73><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.74><span>‘anissukī khomhi amaccharī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.75><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.76><span>‘kiṁ nu khomhi saṭho māyāvī’ti? </span></div><p><div class=verse-container id=mn15:7.77><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.78><span>‘saṭho khomhi māyāvī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.79><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.80><span>‘asaṭho khomhi amāyāvī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.81><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.82><span>‘kiṁ nu khomhi thaddho atimānī’ti? </span></div><p><div class=verse-container id=mn15:7.83><span>Sace, āvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.84><span>‘thaddho khomhi atimānī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span></div><p><div class=verse-container id=mn15:7.85><span>Sace panāvuso, bhikkhu paccavekkhamāno evaṁ jānāti: </span></div><p><div class=verse-container id=mn15:7.86><span>‘atthaddho khomhi anatimānī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span></div><p><div class=verse-container id=mn15:7.87><span>Puna caparaṁ, āvuso, bhikkhunā attanāva attānaṁ evaṁ paccavekkhitabbaṁ: </span></div><p><div class=verse-container id=mn15:7.88><span>‘kiṁ nu khomhi sandiṭṭhiparāmāsī ādhānaggāhī duppaṭinissaggī’ti? </span></div><p><div class=verse-container id=mn15:7.89><span>Sace, āvuso, bhikkhu paccavekkhamāno evaṁ jānāti: </span><span class="translation sujato">Suppose that, upon checking, a mendicant knows that </span></div><p><div class=verse-container id=mn15:7.90><span>‘sandiṭṭhiparāmāsī khomhi ādhānaggāhī duppaṭinissaggī’ti, tenāvuso, bhikkhunā tesaṁyeva pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sujato">they are attached to their own views, holding them tight, and refusing to let go. Then they should make an effort to give up those bad, unskillful qualities. </span></div><p><div class=verse-container id=mn15:7.91><span>Sace panāvuso, bhikkhu paccavekkhamāno evaṁ jānāti: </span><span class="translation sujato">Suppose that, upon checking, a mendicant knows that </span></div><p><div class=verse-container id=mn15:7.92><span>‘asandiṭṭhiparāmāsī khomhi anādhānaggāhī suppaṭinissaggī’ti, tenāvuso, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sujato">they’re not attached to their own views, holding them tight, but let them go easily. Then they should meditate with rapture and joy, training day and night in skillful qualities. </span></div><p><div class=verse-container id=mn15:8.1><span>Sace, āvuso, bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sujato">Suppose that, upon checking, a mendicant sees that they haven’t given up all these bad, unskillful qualities. Then they should make an effort to give them all up. </span></div><p><div class=verse-container id=mn15:8.2><span>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesu. </span><span class="translation sujato">But suppose that, upon checking, a mendicant sees that they have given up all these bad, unskillful qualities. Then they should meditate with rapture and joy, training day and night in skillful qualities. </span></div><p><div class=verse-container id=mn15:8.3><span>Seyyathāpi, āvuso, itthī vā puriso vā, daharo yuvā maṇḍanajātiko, ādāse vā parisuddhe pariyodāte, acche vā udakapatte, sakaṁ mukhanimittaṁ paccavekkhamāno, sace tattha passati rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati; </span><span class="translation sujato">Suppose there was a woman or man who was young, youthful, and fond of adornments, and they check their own reflection in a clean bright mirror or a clear bowl of water. If they see any dirt or blemish there, they’d try to remove it. </span></div><p><div class=verse-container id=mn15:8.4><span>no ce tattha passati rajaṁ vā aṅgaṇaṁ vā, teneva attamano hoti: </span><span class="translation sujato">But if they don’t see any dirt or blemish there, they’re happy, thinking: </span></div><p><div class=verse-container id=mn15:8.5><span>‘lābhā vata me, parisuddhaṁ vata me’ti. </span><span class="translation sujato">‘How fortunate that I’m clean!’ </span></div><p><div class=verse-container id=mn15:8.6><span>Evameva kho, āvuso, sace bhikkhu paccavekkhamāno sabbepime pāpake akusale dhamme appahīne attani samanupassati, tenāvuso, bhikkhunā sabbesaṁyeva imesaṁ pāpakānaṁ akusalānaṁ dhammānaṁ pahānāya vāyamitabbaṁ. </span><span class="translation sujato">In the same way, suppose that, upon checking, a mendicant sees that they haven’t given up all these bad, unskillful qualities. Then they should make an effort to give them all up. </span></div><p><div class=verse-container id=mn15:8.7><span>Sace panāvuso, bhikkhu paccavekkhamāno sabbepime pāpake akusale dhamme pahīne attani samanupassati, tenāvuso, bhikkhunā teneva pītipāmojjena vihātabbaṁ, ahorattānusikkhinā kusalesu dhammesū”ti. </span><span class="translation sujato">But suppose that, upon checking, a mendicant sees that they have given up all these bad, unskillful qualities. Then they should meditate with rapture and joy, training day and night in skillful qualities.” </span></div><p><div class=verse-container id=mn15:8.8><span>Idamavocāyasmā mahāmoggallāno. </span><span class="translation sujato">This is what Venerable Mahāmoggallāna said. </span></div><p><div class=verse-container id=mn15:8.9><span>Attamanā te bhikkhū āyasmato mahāmoggallānassa bhāsitaṁ abhinandunti. </span><span class="translation sujato">Satisfied, the mendicants approved what Venerable Mahāmoggallāna said. </span></div><p><div class=verse-container id=mn15:8.10><span>Anumānasuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/mn/mn0014.html>Previous</a><a href=/canon/en/pli/ms/sutta/mn/mn0016.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>