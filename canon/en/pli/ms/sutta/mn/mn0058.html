<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0058.html>Deutsch</a> , <a href=/canon/lt/pli/ms/sutta/mn/mn0058.html>Lietuvių kalba</a> , <a href=/canon/ru/pli/ms/sutta/mn/mn0058.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0057.html>Previous</a><a href=/canon/en/pli/ms/sutta/mn/mn0059.html>Next</a></div><p><div class=verse-container id=mn58:0.1><span>Majjhima Nikāya 58 </span><span class="translation sujato">Middle Discourses 58 </span></div><p><div class=verse-container id=mn58:0.2><span class=big-bold>Abhayarājakumārasutta </span><span class="translation sujato">With Prince Abhaya </span></div><p><div class=verse-container id=mn58:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn58:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn58:2.1><span>Atha kho abhayo rājakumāro yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdi. Ekamantaṁ nisinnaṁ kho abhayaṁ rājakumāraṁ nigaṇṭho nāṭaputto etadavoca: </span><span class="translation sujato">Then Prince Abhaya went up to the Jain ascetic of the Ñātika clan, bowed, and sat down to one side. The Jain Ñātika said to him, </span></div><p><div class=verse-container id=mn58:3.1><span>“ehi tvaṁ, rājakumāra, samaṇassa gotamassa vādaṁ āropehi. </span><span class="translation sujato">“Come, prince, refute the ascetic Gotama’s doctrine. </span></div><p><div class=verse-container id=mn58:3.2><span>Evaṁ te kalyāṇo kittisaddo abbhuggacchissati: </span><span class="translation sujato">Then you will get a good reputation: </span></div><p><div class=verse-container id=mn58:3.3><span>‘abhayena rājakumārena samaṇassa gotamassa evaṁ mahiddhikassa evaṁ mahānubhāvassa vādo āropito’”ti. </span><span class="translation sujato">‘Prince Abhaya refuted the doctrine of the ascetic Gotama, so mighty and powerful!’” </span></div><p><div class=verse-container id=mn58:3.4><span>“Yathā kathaṁ panāhaṁ, bhante, samaṇassa gotamassa evaṁ mahiddhikassa evaṁ mahānubhāvassa vādaṁ āropessāmī”ti? </span><span class="translation sujato">“But sir, how am I to do this?” </span></div><p><div class=verse-container id=mn58:3.5><span>“Ehi tvaṁ, rājakumāra, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi: </span><span class="translation sujato">“Here, prince, go to the ascetic Gotama and say to him: </span></div><p><div class=verse-container id=mn58:3.6><span>‘bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā’ti? </span><span class="translation sujato">‘Sir, may the Realized One utter speech that is disliked by others?’ </span></div><p><div class=verse-container id=mn58:3.7><span>Sace te samaṇo gotamo evaṁ puṭṭho evaṁ byākaroti: </span><span class="translation sujato">When he’s asked this, if he answers: </span></div><p><div class=verse-container id=mn58:3.8><span>‘bhāseyya, rājakumāra, tathāgato taṁ vācaṁ yā sā vācā paresaṁ appiyā amanāpā’ti, tamenaṁ tvaṁ evaṁ vadeyyāsi: </span><span class="translation sujato">‘He may, prince,’ say this to him, </span></div><p><div class=verse-container id=mn58:3.9><span>‘atha kiñcarahi te, bhante, puthujjanena nānākaraṇaṁ? </span><span class="translation sujato">‘Then, sir, what exactly is the difference between you and an ordinary person? </span></div><p><div class=verse-container id=mn58:3.10><span>Puthujjanopi hi taṁ vācaṁ bhāseyya yā sā vācā paresaṁ appiyā amanāpā’ti. </span><span class="translation sujato">For even an ordinary person may utter speech that is disliked by others.’ </span></div><p><div class=verse-container id=mn58:3.11><span>Sace pana te samaṇo gotamo evaṁ puṭṭho evaṁ byākaroti: </span><span class="translation sujato">But if he answers, </span></div><p><div class=verse-container id=mn58:3.12><span>‘na, rājakumāra, tathāgato taṁ vācaṁ bhāseyya yā sā vācā paresaṁ appiyā amanāpā’ti, tamenaṁ tvaṁ evaṁ vadeyyāsi: </span><span class="translation sujato">‘He may not, prince,’ say this to him: </span></div><p><div class=verse-container id=mn58:3.13><span>‘atha kiñcarahi te, bhante, devadatto byākato: </span><span class="translation sujato">‘Then, sir, why exactly did you declare of Devadatta: </span></div><p><div class=verse-container id=mn58:3.14><span>“āpāyiko devadatto, nerayiko devadatto, kappaṭṭho devadatto, atekiccho devadatto”ti? </span><span class="translation sujato">“Devadatta is going to a place of loss, to hell, there to remain for an eon, irredeemable”? </span></div><p><div class=verse-container id=mn58:3.15><span>Tāya ca pana te vācāya devadatto kupito ahosi anattamano’ti. </span><span class="translation sujato">Devadatta was angry and upset with what you said.’ </span></div><p><div class=verse-container id=mn58:3.16><span>Imaṁ kho te, rājakumāra, samaṇo gotamo ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilituṁ. </span><span class="translation sujato">When you put this dilemma to him, the Buddha won’t be able to either spit it out or swallow it down. </span></div><p><div class=verse-container id=mn58:3.17><span>Seyyathāpi nāma purisassa ayosiṅghāṭakaṁ kaṇṭhe vilaggaṁ, so neva sakkuṇeyya uggilituṁ na sakkuṇeyya ogilituṁ; </span><span class="translation sujato">He’ll be like a man with an iron cross stuck in his throat, unable to either spit it out or swallow it down.” </span></div><p><div class=verse-container id=mn58:3.18><span>evameva kho te, rājakumāra, samaṇo gotamo imaṁ ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilitun”ti. </span></div><p><div class=verse-container id=mn58:4.1><span>“Evaṁ, bhante”ti kho abhayo rājakumāro nigaṇṭhassa nāṭaputtassa paṭissutvā uṭṭhāyāsanā nigaṇṭhaṁ nāṭaputtaṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">“Yes, sir,” replied Abhaya. He got up from his seat, bowed, and respectfully circled the Jain Ñātika, keeping him on his right. Then he went to the Buddha, bowed, and sat down to one side. </span></div><p><div class=verse-container id=mn58:4.2><span>Ekamantaṁ nisinnassa kho abhayassa rājakumārassa sūriyaṁ ulloketvā etadahosi: </span><span class="translation sujato">Then he looked up at the sun and thought, </span></div><p><div class=verse-container id=mn58:4.3><span>“akālo kho ajja bhagavato vādaṁ āropetuṁ. </span><span class="translation sujato">“It’s too late to refute the Buddha’s doctrine today. </span></div><p><div class=verse-container id=mn58:4.4><span>Sve dānāhaṁ sake nivesane bhagavato vādaṁ āropessāmī”ti bhagavantaṁ etadavoca: </span><span class="translation sujato">I shall refute his doctrine in my own home tomorrow.” He said to the Buddha, </span></div><p><div class=verse-container id=mn58:4.5><span>“adhivāsetu me, bhante, bhagavā svātanāya attacatuttho bhattan”ti. </span><span class="translation sujato">“Sir, may the Buddha please accept tomorrow’s meal from me, together with three other monks.” </span></div><p><div class=verse-container id=mn58:4.6><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=mn58:5.1><span>Atha kho abhayo rājakumāro bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then, knowing that the Buddha had consented, Abhaya got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=mn58:5.2><span>Atha kho bhagavā tassā rattiyā accayena pubbaṇhasamayaṁ nivāsetvā pattacīvaramādāya yena abhayassa rājakumārassa nivesanaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then when the night had passed, the Buddha robed up in the morning and, taking his bowl and robe, went to Abhaya’s home, and sat down on the seat spread out. </span></div><p><div class=verse-container id=mn58:5.3><span>Atha kho abhayo rājakumāro bhagavantaṁ paṇītena khādanīyena bhojanīyena sahatthā santappesi sampavāresi. </span><span class="translation sujato">Then Abhaya served and satisfied the Buddha with his own hands with delicious fresh and cooked foods. </span></div><p><div class=verse-container id=mn58:5.4><span>Atha kho abhayo rājakumāro bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi. </span><span class="translation sujato">When the Buddha had eaten and washed his hand and bowl, Abhaya took a low seat, sat to one side, </span></div><p><div class=verse-container id=mn58:6.1><span>Ekamantaṁ nisinno kho abhayo rājakumāro bhagavantaṁ etadavoca: </span><span class="translation sujato">and said to him, </span></div><p><div class=verse-container id=mn58:6.2><span>“bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā”ti? </span><span class="translation sujato">“Sir, may the Realized One utter speech that is disliked by others?” </span></div><p><div class=verse-container id=mn58:6.3><span>“Na khvettha, rājakumāra, ekaṁsenā”ti. </span><span class="translation sujato">“This matter is not categorical, prince.” </span></div><p><div class=verse-container id=mn58:6.4><span>“Ettha, bhante, anassuṁ nigaṇṭhā”ti. </span><span class="translation sujato">“Then the Jains have lost in this, sir.” </span></div><p><div class=verse-container id=mn58:6.5><span>“Kiṁ pana tvaṁ, rājakumāra, evaṁ vadesi: </span><span class="translation sujato">“But prince, why do you say that </span></div><p><div class=verse-container id=mn58:6.6><span>‘ettha, bhante, anassuṁ nigaṇṭhā’”ti? </span><span class="translation sujato">the Jains have lost in this?” </span></div><p><div class=verse-container id=mn58:6.7><span>“Idhāhaṁ, bhante, yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ abhivādetvā ekamantaṁ nisīdiṁ. Ekamantaṁ nisinnaṁ kho maṁ, bhante, nigaṇṭho nāṭaputto etadavoca: </span><span class="translation sujato">Then Abhaya told the Buddha all that had happened. </span></div><p><div class=verse-container id=mn58:6.8><span>‘ehi tvaṁ, rājakumāra, samaṇassa gotamassa vādaṁ āropehi. </span></div><p><div class=verse-container id=mn58:6.9><span>Evaṁ te kalyāṇo kittisaddo abbhuggacchissati—</span></div><p><div class=verse-container id=mn58:6.10><span>abhayena rājakumārena samaṇassa gotamassa evaṁ mahiddhikassa evaṁ mahānubhāvassa vādo āropito’ti. </span></div><p><div class=verse-container id=mn58:6.11><span>Evaṁ vutte, ahaṁ, bhante, nigaṇṭhaṁ nāṭaputtaṁ etadavocaṁ: </span></div><p><div class=verse-container id=mn58:6.12><span>‘yathā kathaṁ panāhaṁ, bhante, samaṇassa gotamassa evaṁ mahiddhikassa evaṁ mahānubhāvassa vādaṁ āropessāmī’ti? </span></div><p><div class=verse-container id=mn58:6.13><span>‘Ehi tvaṁ, rājakumāra, yena samaṇo gotamo tenupasaṅkama; upasaṅkamitvā samaṇaṁ gotamaṁ evaṁ vadehi: </span></div><p><div class=verse-container id=mn58:6.14><span>“bhāseyya nu kho, bhante, tathāgato taṁ vācaṁ yā sā vācā paresaṁ appiyā amanāpā”ti? </span></div><p><div class=verse-container id=mn58:6.15><span>Sace te samaṇo gotamo evaṁ puṭṭho evaṁ byākaroti: </span></div><p><div class=verse-container id=mn58:6.16><span>“bhāseyya, rājakumāra, tathāgato taṁ vācaṁ yā sā vācā paresaṁ appiyā amanāpā”ti, tamenaṁ tvaṁ evaṁ vadeyyāsi: </span></div><p><div class=verse-container id=mn58:6.17><span>“atha kiñcarahi te, bhante, puthujjanena nānākaraṇaṁ? </span></div><p><div class=verse-container id=mn58:6.18><span>Puthujjanopi hi taṁ vācaṁ bhāseyya yā sā vācā paresaṁ appiyā amanāpā”ti. </span></div><p><div class=verse-container id=mn58:6.19><span>Sace pana te samaṇo gotamo evaṁ puṭṭho evaṁ byākaroti: </span></div><p><div class=verse-container id=mn58:6.20><span>“na, rājakumāra, tathāgato taṁ vācaṁ bhāseyya yā sā vācā paresaṁ appiyā amanāpā”ti, tamenaṁ tvaṁ evaṁ vadeyyāsi—</span></div><p><div class=verse-container id=mn58:6.21><span>atha kiñcarahi te, bhante, devadatto byākato: </span></div><p><div class=verse-container id=mn58:6.22><span>“āpāyiko devadatto, nerayiko devadatto, kappaṭṭho devadatto, atekiccho devadatto”ti? </span></div><p><div class=verse-container id=mn58:6.23><span>Tāya ca pana te vācāya devadatto kupito ahosi anattamano’ti. </span></div><p><div class=verse-container id=mn58:6.24><span>Imaṁ kho te, rājakumāra, samaṇo gotamo ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilituṁ. </span></div><p><div class=verse-container id=mn58:6.25><span>Seyyathāpi nāma purisassa ayosiṅghāṭakaṁ kaṇṭhe vilaggaṁ, so neva sakkuṇeyya uggilituṁ na sakkuṇeyya ogilituṁ; </span></div><p><div class=verse-container id=mn58:6.26><span>evameva kho te, rājakumāra, samaṇo gotamo imaṁ ubhatokoṭikaṁ pañhaṁ puṭṭho samāno neva sakkhiti uggilituṁ na sakkhiti ogilitun”ti. </span></div><p><div class=verse-container id=mn58:7.1><span>Tena kho pana samayena daharo kumāro mando uttānaseyyako abhayassa rājakumārassa aṅke nisinno hoti. </span><span class="translation sujato">Now at that time a little baby boy was sitting in Prince Abhaya’s lap. </span></div><p><div class=verse-container id=mn58:7.2><span>Atha kho bhagavā abhayaṁ rājakumāraṁ etadavoca: </span><span class="translation sujato">Then the Buddha said to Abhaya, </span></div><p><div class=verse-container id=mn58:7.3><span>“Taṁ kiṁ maññasi, rājakumāra, </span><span class="translation sujato">“What do you think, prince? </span></div><p><div class=verse-container id=mn58:7.4><span>sacāyaṁ kumāro tuyhaṁ vā pamādamanvāya dhātiyā vā pamādamanvāya kaṭṭhaṁ vā kaṭhalaṁ vā mukhe āhareyya, kinti naṁ kareyyāsī”ti? </span><span class="translation sujato">If—because of your negligence or his nursemaid’s negligence—your boy were to put a stick or stone in his mouth, what would you do to him?” </span></div><p><div class=verse-container id=mn58:7.5><span>“Āhareyyassāhaṁ, bhante. </span><span class="translation sujato">“I’d try to take it out, sir. </span></div><p><div class=verse-container id=mn58:7.6><span>Sace, bhante, na sakkuṇeyyaṁ ādikeneva āhattuṁ, vāmena hatthena sīsaṁ pariggahetvā dakkhiṇena hatthena vaṅkaṅguliṁ karitvā salohitampi āhareyyaṁ. </span><span class="translation sujato">If that didn’t work, I’d cradle his head with my left hand and take it out using a hooked finger of my right hand, even if it drew blood. </span></div><p><div class=verse-container id=mn58:7.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn58:7.8><span>Atthi me, bhante, kumāre anukampā”ti. </span><span class="translation sujato">Because I have sympathy for the boy, sir.” </span></div><p><div class=verse-container id=mn58:8.1><span>“Evameva kho, rājakumāra, yaṁ tathāgato vācaṁ jānāti abhūtaṁ atacchaṁ anatthasaṁhitaṁ sā ca paresaṁ appiyā amanāpā, na taṁ tathāgato vācaṁ bhāsati. </span><span class="translation sujato">“In the same way, prince, the Realized One does not utter speech that he knows to be untrue, false, and pointless, and which is disliked by others. </span></div><p><div class=verse-container id=mn58:8.2><span>Yampi tathāgato vācaṁ jānāti bhūtaṁ tacchaṁ anatthasaṁhitaṁ sā ca paresaṁ appiyā amanāpā, tampi tathāgato vācaṁ na bhāsati. </span><span class="translation sujato">The Realized One does not utter speech that he knows to be true and correct, but which is harmful and disliked by others. </span></div><p><div class=verse-container id=mn58:8.3><span>Yañca kho tathāgato vācaṁ jānāti bhūtaṁ tacchaṁ atthasaṁhitaṁ sā ca paresaṁ appiyā amanāpā, tatra kālaññū tathāgato hoti tassā vācāya veyyākaraṇāya. </span><span class="translation sujato">The Realized One knows the right time to speak so as to explain what he knows to be true, correct, and beneficial, but which is disliked by others. </span></div><p><div class=verse-container id=mn58:8.4><span>Yaṁ tathāgato vācaṁ jānāti abhūtaṁ atacchaṁ anatthasaṁhitaṁ sā ca paresaṁ piyā manāpā, na taṁ tathāgato vācaṁ bhāsati. </span><span class="translation sujato">The Realized One does not utter speech that he knows to be untrue, false, and pointless, but which is liked by others. </span></div><p><div class=verse-container id=mn58:8.5><span>Yampi tathāgato vācaṁ jānāti bhūtaṁ tacchaṁ anatthasaṁhitaṁ sā ca paresaṁ piyā manāpā tampi tathāgato vācaṁ na bhāsati. </span><span class="translation sujato">The Realized One does not utter speech that he knows to be true and correct, but which is harmful, even if it is liked by others. </span></div><p><div class=verse-container id=mn58:8.6><span>Yañca tathāgato vācaṁ jānāti bhūtaṁ tacchaṁ atthasaṁhitaṁ sā ca paresaṁ piyā manāpā, tatra kālaññū tathāgato hoti tassā vācāya veyyākaraṇāya. </span><span class="translation sujato">The Realized One knows the right time to speak so as to explain what he knows to be true, correct, and beneficial, and which is liked by others. </span></div><p><div class=verse-container id=mn58:8.7><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn58:8.8><span>Atthi, rājakumāra, tathāgatassa sattesu anukampā”ti. </span><span class="translation sujato">Because the Realized One has sympathy for sentient beings.” </span></div><p><div class=verse-container id=mn58:9.1><span>“Yeme, bhante, khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṁ abhisaṅkharitvā tathāgataṁ upasaṅkamitvā pucchanti, </span><span class="translation sujato">“Sir, there are clever aristocrats, brahmins, householders, or ascetics who come to see you with a question already planned. </span></div><p><div class=verse-container id=mn58:9.2><span>pubbeva nu kho, etaṁ, bhante, bhagavato cetaso parivitakkitaṁ hoti ‘ye maṁ upasaṅkamitvā evaṁ pucchissanti tesāhaṁ evaṁ puṭṭho evaṁ byākarissāmī’ti, udāhu ṭhānasovetaṁ tathāgataṁ paṭibhātī”ti? </span><span class="translation sujato">Do you think beforehand that if they ask you like this, you’ll answer like that, or does the answer just strike you on the spot?” </span></div><p><div class=verse-container id=mn58:10.1><span>“Tena hi, rājakumāra, taññevettha paṭipucchissāmi, yathā te khameyya tathā naṁ byākareyyāsi. </span><span class="translation sujato">“Well then, prince, I’ll ask you about this in return, and you can answer as you like. </span></div><p><div class=verse-container id=mn58:10.2><span>Taṁ kiṁ maññasi, rājakumāra, </span><span class="translation sujato">What do you think, prince? </span></div><p><div class=verse-container id=mn58:10.3><span>kusalo tvaṁ rathassa aṅgapaccaṅgānan”ti? </span><span class="translation sujato">Are you skilled in the various parts of a chariot?” </span></div><p><div class=verse-container id=mn58:10.4><span>“Evaṁ, bhante, kusalo ahaṁ rathassa aṅgapaccaṅgānan”ti. </span><span class="translation sujato">“I am, sir.” </span></div><p><div class=verse-container id=mn58:10.5><span>“Taṁ kiṁ maññasi, rājakumāra, </span><span class="translation sujato">“What do you think, prince? </span></div><p><div class=verse-container id=mn58:10.6><span>ye taṁ upasaṅkamitvā evaṁ puccheyyuṁ: </span><span class="translation sujato">When they come to you and ask: </span></div><p><div class=verse-container id=mn58:10.7><span>‘kiṁ nāmidaṁ rathassa aṅgapaccaṅgan’ti? </span><span class="translation sujato">‘What’s the name of this chariot part?’ </span></div><p><div class=verse-container id=mn58:10.8><span>Pubbeva nu kho te etaṁ cetaso parivitakkitaṁ assa ‘ye maṁ upasaṅkamitvā evaṁ pucchissanti tesāhaṁ evaṁ puṭṭho evaṁ byākarissāmī’ti, udāhu ṭhānasovetaṁ paṭibhāseyyā”ti? </span><span class="translation sujato">Do you think beforehand that if they ask you like this, you’ll answer like that, or does the answer appear to you on the spot?” </span></div><p><div class=verse-container id=mn58:10.9><span>“Ahañhi, bhante, rathiko saññāto kusalo rathassa aṅgapaccaṅgānaṁ. </span><span class="translation sujato">“Sir, I’m well-known as a charioteer skilled in a chariot’s parts. </span></div><p><div class=verse-container id=mn58:10.10><span>Sabbāni me rathassa aṅgapaccaṅgāni suviditāni. </span><span class="translation sujato">All the major and minor parts are well-known to me. </span></div><p><div class=verse-container id=mn58:10.11><span>Ṭhānasovetaṁ maṁ paṭibhāseyyā”ti. </span><span class="translation sujato">The answer just appears to me on the spot.” </span></div><p><div class=verse-container id=mn58:11.1><span>“Evameva kho, rājakumāra, ye te khattiyapaṇḍitāpi brāhmaṇapaṇḍitāpi gahapatipaṇḍitāpi samaṇapaṇḍitāpi pañhaṁ abhisaṅkharitvā tathāgataṁ upasaṅkamitvā pucchanti, ṭhānasovetaṁ tathāgataṁ paṭibhāti. </span><span class="translation sujato">“In the same way, when clever aristocrats, brahmins, householders, or ascetics come to see me with a question already planned, the answer just strikes me on the spot. </span></div><p><div class=verse-container id=mn58:11.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn58:11.3><span>Sā hi, rājakumāra, tathāgatassa dhammadhātu suppaṭividdhā yassā dhammadhātuyā suppaṭividdhattā ṭhānasovetaṁ tathāgataṁ paṭibhātī”ti. </span><span class="translation sujato">Because the Realized One has clearly comprehended the principle of the teachings, so that the answer just strikes him on the spot.” </span></div><p><div class=verse-container id=mn58:12.1><span>Evaṁ vutte, abhayo rājakumāro bhagavantaṁ etadavoca: </span><span class="translation sujato">When he had spoken, Prince Abhaya said to the Buddha, </span></div><p><div class=verse-container id=mn58:12.2><span>“abhikkantaṁ, bhante, abhikkantaṁ, bhante …pe… </span><span class="translation sujato">“Excellent, sir! Excellent! … </span></div><p><div class=verse-container id=mn58:12.3><span>ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=mn58:12.4><span>Abhayarājakumārasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/en/pli/ms/sutta/mn/mn0057.html>Previous</a><a href=/canon/en/pli/ms/sutta/mn/mn0059.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>