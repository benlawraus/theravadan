<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0062.html>Deutsch</a> , <a href=/canon/lt/pli/ms/sutta/mn/mn0062.html>Lietuvių kalba</a> , <a href=/canon/ru/pli/ms/sutta/mn/mn0062.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0061.html>Previous</a><a href=/canon/en/pli/ms/sutta/mn/mn0063.html>Next</a></div><p id=mn62:0.1><span class=root>Majjhima Nikāya 62 </span><br> <span class=sujato>Middle Discourses 62 </span><br><p id=mn62:0.2><span class="root big-bold">Mahārāhulovādasutta </span><br> <span class=sujato>The Longer Advice to Rāhula </span><br><p id=mn62:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn62:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn62:2.1><span class=root>Atha kho bhagavā pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisi. </span><br> <span class=sujato>Then the Buddha robed up in the morning and, taking his bowl and robe, entered Sāvatthī for alms. </span><br><p id=mn62:2.2><span class=root>Āyasmāpi kho rāhulo pubbaṇhasamayaṁ nivāsetvā pattacīvaramādāya bhagavantaṁ piṭṭhito piṭṭhito anubandhi. </span><br> <span class=sujato>And Venerable Rāhula also robed up and followed behind the Buddha. </span><br><p id=mn62:3.1><span class=root>Atha kho bhagavā apaloketvā āyasmantaṁ rāhulaṁ āmantesi: </span><br> <span class=sujato>Then the Buddha looked back at Rāhula and said, </span><br><p id=mn62:3.2><span class=root>“yaṁ kiñci, rāhula, rūpaṁ—atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—sabbaṁ rūpaṁ ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabban”ti. </span><br> <span class=sujato>“Rāhula, you should truly see any kind of form at all—past, future, or present; internal or external; solid or subtle; inferior or superior; far or near: all form—with right understanding: ‘This is not mine, I am not this, this is not my self.’” </span><br><p id=mn62:3.3><span class=root>“Rūpameva nu kho, bhagavā, rūpameva nu kho, sugatā”ti? </span><br> <span class=sujato>“Only form, Blessed One? Only form, Holy One?” </span><br><p id=mn62:3.4><span class=root>“Rūpampi, rāhula, vedanāpi, rāhula, saññāpi, rāhula, saṅkhārāpi, rāhula, viññāṇampi, rāhulā”ti. </span><br> <span class=sujato>“Form, Rāhula, as well as feeling and perception and choices and consciousness.” </span><br><p id=mn62:4.1><span class=root>Atha kho āyasmā rāhulo “ko najja bhagavatā sammukhā ovādena ovadito gāmaṁ piṇḍāya pavisissatī”ti tato paṭinivattitvā aññatarasmiṁ rukkhamūle nisīdi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>Then Rāhula thought, “Who would go to the village for alms today after being advised directly by the Buddha?” Turning back, he sat down cross-legged at the root of a certain tree, setting his body straight, and establishing mindfulness in his presence. </span><br><p id=mn62:5.1><span class=root>Addasā kho āyasmā sāriputto āyasmantaṁ rāhulaṁ aññatarasmiṁ rukkhamūle nisinnaṁ pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>Venerable Sāriputta saw him sitting there, </span><br><p id=mn62:5.2><span class=root>Disvāna āyasmantaṁ rāhulaṁ āmantesi: </span><br> <span class=sujato>and addressed him, </span><br><p id=mn62:5.3><span class=root>“ānāpānassatiṁ, rāhula, bhāvanaṁ bhāvehi. </span><br> <span class=sujato>“Rāhula, develop mindfulness of breathing. </span><br><p id=mn62:5.4><span class=root>Ānāpānassati, rāhula, bhāvanā bhāvitā bahulīkatā mahapphalā hoti mahānisaṁsā”ti. </span><br> <span class=sujato>When mindfulness of breathing is developed and cultivated it’s very fruitful and beneficial.” </span><br><p id=mn62:6.1><span class=root>Atha kho āyasmā rāhulo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā rāhulo bhagavantaṁ etadavoca: </span><br> <span class=sujato>Then in the late afternoon, Rāhula came out of retreat, went to the Buddha, bowed, sat down to one side, and said to him: </span><br><p id=mn62:7.1><span class=root>“kathaṁ bhāvitā nu kho, bhante, ānāpānassati, kathaṁ bahulīkatā mahapphalā hoti mahānisaṁsā”ti? </span><br> <span class=sujato>“Sir, how is mindfulness of breathing developed and cultivated to be very fruitful and beneficial?” </span><br><p id=mn62:8.1><span class=root>“Yaṁ kiñci, rāhula, ajjhattaṁ paccattaṁ kakkhaḷaṁ kharigataṁ upādinnaṁ, seyyathidaṁ—</span><br> <span class=sujato>“Rāhula, the interior earth element is anything internal, pertaining to an individual, that’s hard, solid, and appropriated. This includes: </span><br><p id=mn62:8.2><span class=root>kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi kiñci ajjhattaṁ paccattaṁ kakkhaḷaṁ kharigataṁ upādinnaṁ—</span><br> <span class=sujato>head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces; or anything else internal, pertaining to an individual, that’s hard, solid, and appropriated. </span><br><p id=mn62:8.3><span class=root>ayaṁ vuccati, rāhula, ajjhattikā pathavīdhātu. </span><br> <span class=sujato>This is called the interior earth element. </span><br><p id=mn62:8.4><span class=root>Yā ceva kho pana ajjhattikā pathavīdhātu yā ca bāhirā pathavīdhātu, pathavīdhāturevesā. </span><br> <span class=sujato>The interior earth element and the exterior earth element are just the earth element. </span><br><p id=mn62:8.5><span class=root>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><br> <span class=sujato>This should be truly seen with right understanding like this: ‘This is not mine, I am not this, this is not my self.’ </span><br><p id=mn62:8.6><span class=root>Evametaṁ yathābhūtaṁ sammappaññāya disvā pathavīdhātuyā nibbindati, pathavīdhātuyā cittaṁ virājeti. </span><br> <span class=sujato>When you truly see with right understanding, you grow disillusioned with the earth element, detaching the mind from the earth element. </span><br><p id=mn62:9.1><span class=root>Katamā ca, rāhula, āpodhātu? </span><br> <span class=sujato>And what is the water element? </span><br><p id=mn62:9.2><span class=root>Āpodhātu siyā ajjhattikā, siyā bāhirā. </span><br> <span class=sujato>The water element may be interior or exterior. </span><br><p id=mn62:9.3><span class=root>Katamā ca, rāhula, ajjhattikā āpodhātu? </span><br> <span class=sujato>And what is the interior water element? </span><br><p id=mn62:9.4><span class=root>Yaṁ ajjhattaṁ paccattaṁ āpo āpogataṁ upādinnaṁ, seyyathidaṁ—</span><br> <span class=sujato>Anything internal, pertaining to an individual, that’s water, watery, and appropriated. This includes: </span><br><p id=mn62:9.5><span class=root>pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi kiñci ajjhattaṁ paccattaṁ āpo āpogataṁ upādinnaṁ—</span><br> <span class=sujato>bile, phlegm, pus, blood, sweat, fat, tears, grease, saliva, snot, synovial fluid, urine; or anything else internal, pertaining to an individual, that’s water, watery, and appropriated. </span><br><p id=mn62:9.6><span class=root>ayaṁ vuccati, rāhula, ajjhattikā āpodhātu. </span><br> <span class=sujato>This is called the interior water element. </span><br><p id=mn62:9.7><span class=root>Yā ceva kho pana ajjhattikā āpodhātu yā ca bāhirā āpodhātu āpodhāturevesā. </span><br> <span class=sujato>The interior water element and the exterior water element are just the water element. </span><br><p id=mn62:9.8><span class=root>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><br> <span class=sujato>This should be truly seen with right understanding like this: ‘This is not mine, I am not this, this is not my self.’ </span><br><p id=mn62:9.9><span class=root>Evametaṁ yathābhūtaṁ sammappaññāya disvā āpodhātuyā nibbindati, āpodhātuyā cittaṁ virājeti. </span><br> <span class=sujato>When you truly see with right understanding, you grow disillusioned with the water element, detaching the mind from the water element. </span><br><p id=mn62:10.1><span class=root>Katamā ca, rāhula, tejodhātu? </span><br> <span class=sujato>And what is the fire element? </span><br><p id=mn62:10.2><span class=root>Tejodhātu siyā ajjhattikā, siyā bāhirā. </span><br> <span class=sujato>The fire element may be interior or exterior. </span><br><p id=mn62:10.3><span class=root>Katamā ca, rāhula, ajjhattikā tejodhātu? </span><br> <span class=sujato>And what is the interior fire element? </span><br><p id=mn62:10.4><span class=root>Yaṁ ajjhattaṁ paccattaṁ tejo tejogataṁ upādinnaṁ, seyyathidaṁ—</span><br> <span class=sujato>Anything internal, pertaining to an individual, that’s fire, fiery, and appropriated. This includes: </span><br><p id=mn62:10.5><span class=root>yena ca santappati yena ca jīrīyati yena ca pariḍayhati yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi kiñci ajjhattaṁ paccattaṁ tejo tejogataṁ upādinnaṁ—</span><br> <span class=sujato>that which warms, that which ages, that which heats you up when feverish, that which properly digests food and drink; or anything else internal, pertaining to an individual, that’s fire, fiery, and appropriated. </span><br><p id=mn62:10.6><span class=root>ayaṁ vuccati, rāhula, ajjhattikā tejodhātu. </span><br> <span class=sujato>This is called the interior fire element. </span><br><p id=mn62:10.7><span class=root>Yā ceva kho pana ajjhattikā tejodhātu yā ca bāhirā tejodhātu tejodhāturevesā. </span><br> <span class=sujato>The interior fire element and the exterior fire element are just the fire element. </span><br><p id=mn62:10.8><span class=root>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><br> <span class=sujato>This should be truly seen with right understanding like this: ‘This is not mine, I am not this, this is not my self.’ </span><br><p id=mn62:10.9><span class=root>Evametaṁ yathābhūtaṁ sammappaññāya disvā tejodhātuyā nibbindati, tejodhātuyā cittaṁ virājeti. </span><br> <span class=sujato>When you truly see with right understanding, you grow disillusioned with the fire element, detaching the mind from the fire element. </span><br><p id=mn62:11.1><span class=root>Katamā ca, rāhula, vāyodhātu? </span><br> <span class=sujato>And what is the air element? </span><br><p id=mn62:11.2><span class=root>Vāyodhātu siyā ajjhattikā, siyā bāhirā. </span><br> <span class=sujato>The air element may be interior or exterior. </span><br><p id=mn62:11.3><span class=root>Katamā ca, rāhula, ajjhattikā vāyodhātu? </span><br> <span class=sujato>And what is the interior air element? </span><br><p id=mn62:11.4><span class=root>Yaṁ ajjhattaṁ paccattaṁ vāyo vāyogataṁ upādinnaṁ, seyyathidaṁ—</span><br> <span class=sujato>Anything internal, pertaining to an individual, that’s air, airy, and appropriated. This includes: </span><br><p id=mn62:11.5><span class=root>uddhaṅgamā vātā, adhogamā vātā, kucchisayā vātā, koṭṭhāsayā vātā, aṅgamaṅgānusārino vātā, assāso passāso iti, yaṁ vā panaññampi kiñci ajjhattaṁ paccattaṁ vāyo vāyogataṁ upādinnaṁ—</span><br> <span class=sujato>winds that go up or down, winds in the belly or the bowels, winds that flow through the limbs, in-breaths and out-breaths; or anything else internal, pertaining to an individual, that’s air, airy, and appropriated. </span><br><p id=mn62:11.6><span class=root>ayaṁ vuccati, rāhula, ajjhattikā vāyodhātu. </span><br> <span class=sujato>This is called the interior air element. </span><br><p id=mn62:11.7><span class=root>Yā ceva kho pana ajjhattikā vāyodhātu yā ca bāhirā vāyodhātu vāyodhāturevesā. </span><br> <span class=sujato>The interior air element and the exterior air element are just the air element. </span><br><p id=mn62:11.8><span class=root>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><br> <span class=sujato>This should be truly seen with right understanding like this: ‘This is not mine, I am not this, this is not my self.’ </span><br><p id=mn62:11.9><span class=root>Evametaṁ yathābhūtaṁ sammappaññāya disvā vāyodhātuyā nibbindati, vāyodhātuyā cittaṁ virājeti. </span><br> <span class=sujato>When you truly see with right understanding, you grow disillusioned with the air element, detaching the mind from the air element. </span><br><p id=mn62:12.1><span class=root>Katamā ca, rāhula, ākāsadhātu? </span><br> <span class=sujato>And what is the space element? </span><br><p id=mn62:12.2><span class=root>Ākāsadhātu siyā ajjhattikā, siyā bāhirā. </span><br> <span class=sujato>The space element may be interior or exterior. </span><br><p id=mn62:12.3><span class=root>Katamā ca, rāhula, ajjhattikā ākāsadhātu? </span><br> <span class=sujato>And what is the interior space element? </span><br><p id=mn62:12.4><span class=root>Yaṁ ajjhattaṁ paccattaṁ ākāsaṁ ākāsagataṁ upādinnaṁ, seyyathidaṁ—</span><br> <span class=sujato>Anything internal, pertaining to an individual, that’s space, spacious, and appropriated. This includes: </span><br><p id=mn62:12.5><span class=root>kaṇṇacchiddaṁ nāsacchiddaṁ mukhadvāraṁ, yena ca asitapītakhāyitasāyitaṁ ajjhoharati, yattha ca asitapītakhāyitasāyitaṁ santiṭṭhati, yena ca asitapītakhāyitasāyitaṁ adhobhāgaṁ nikkhamati, yaṁ vā panaññampi kiñci ajjhattaṁ paccattaṁ ākāsaṁ ākāsagataṁ, aghaṁ aghagataṁ, vivaraṁ vivaragataṁ, asamphuṭṭhaṁ, maṁsalohitehi upādinnaṁ—</span><br> <span class=sujato>the ear canals, nostrils, and mouth; and the space for swallowing what is eaten and drunk, the space where it stays, and the space for excreting it from the nether regions; or anything else internal, pertaining to an individual, that’s space, spacious, and appropriated. </span><br><p id=mn62:12.6><span class=root>ayaṁ vuccati, rāhula, ajjhattikā ākāsadhātu. </span><br> <span class=sujato>This is called the interior space element. </span><br><p id=mn62:12.7><span class=root>Yā ceva kho pana ajjhattikā ākāsadhātu yā ca bāhirā ākāsadhātu ākāsadhāturevesā. </span><br> <span class=sujato>The interior space element and the exterior space element are just the space element. </span><br><p id=mn62:12.8><span class=root>Taṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><br> <span class=sujato>This should be truly seen with right understanding like this: ‘This is not mine, I am not this, this is not my self.’ </span><br><p id=mn62:12.9><span class=root>Evametaṁ yathābhūtaṁ sammappaññāya disvā ākāsadhātuyā cittaṁ nibbindati, ākāsadhātuyā cittaṁ virājeti. </span><br> <span class=sujato>When you truly see with right understanding, you grow disillusioned with the space element, detaching the mind from the space element. </span><br><p id=mn62:13.1><span class=root>Pathavīsamaṁ, rāhula, bhāvanaṁ bhāvehi. </span><br> <span class=sujato>Rāhula, meditate like the earth. </span><br><p id=mn62:13.2><span class=root>Pathavīsamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like the earth, pleasant and unpleasant contacts will not occupy your mind. </span><br><p id=mn62:13.3><span class=root>Seyyathāpi, rāhula, pathaviyā sucimpi nikkhipanti, asucimpi nikkhipanti, gūthagatampi nikkhipanti, muttagatampi nikkhipanti, kheḷagatampi nikkhipanti, pubbagatampi nikkhipanti, lohitagatampi nikkhipanti, na ca tena pathavī aṭṭīyati vā harāyati vā jigucchati vā; </span><br> <span class=sujato>Suppose they were to toss both clean and unclean things on the earth, like feces, urine, spit, pus, and blood. The earth isn’t horrified, repelled, and disgusted because of this. </span><br><p id=mn62:13.4><span class=root>evameva kho tvaṁ, rāhula, pathavīsamaṁ bhāvanaṁ bhāvehi. </span><br> <span class=sujato>In the same way, meditate like the earth. </span><br><p id=mn62:13.5><span class=root>Pathavīsamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like the earth, pleasant and unpleasant contacts will not occupy your mind. </span><br><p id=mn62:14.1><span class=root>Āposamaṁ, rāhula, bhāvanaṁ bhāvehi. </span><br> <span class=sujato>Meditate like water. </span><br><p id=mn62:14.2><span class=root>Āposamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like water, pleasant and unpleasant contacts will not occupy your mind. </span><br><p id=mn62:14.3><span class=root>Seyyathāpi, rāhula, āpasmiṁ sucimpi dhovanti, asucimpi dhovanti, gūthagatampi dhovanti, muttagatampi dhovanti, kheḷagatampi dhovanti, pubbagatampi dhovanti, lohitagatampi dhovanti, na ca tena āpo aṭṭīyati vā harāyati vā jigucchati vā; </span><br> <span class=sujato>Suppose they were to wash both clean and unclean things in the water, like feces, urine, spit, pus, and blood. The water isn’t horrified, repelled, and disgusted because of this. </span><br><p id=mn62:14.4><span class=root>evameva kho tvaṁ, rāhula, āposamaṁ bhāvanaṁ bhāvehi. </span><br> <span class=sujato>In the same way, meditate like water. </span><br><p id=mn62:14.5><span class=root>Āposamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like water, pleasant and unpleasant contacts will not occupy your mind. </span><br><p id=mn62:15.1><span class=root>Tejosamaṁ, rāhula, bhāvanaṁ bhāvehi. </span><br> <span class=sujato>Meditate like fire. </span><br><p id=mn62:15.2><span class=root>Tejosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like fire, pleasant and unpleasant contacts will not occupy your mind. </span><br><p id=mn62:15.3><span class=root>Seyyathāpi, rāhula, tejo sucimpi dahati, asucimpi dahati, gūthagatampi dahati, muttagatampi dahati, kheḷagatampi dahati, pubbagatampi dahati, lohitagatampi dahati, na ca tena tejo aṭṭīyati vā harāyati vā jigucchati vā; </span><br> <span class=sujato>Suppose a fire were to burn both clean and unclean things, like feces, urine, spit, pus, and blood. The fire isn’t horrified, repelled, and disgusted because of this. </span><br><p id=mn62:15.4><span class=root>evameva kho tvaṁ, rāhula, tejosamaṁ bhāvanaṁ bhāvehi. </span><br> <span class=sujato>In the same way, meditate like fire. </span><br><p id=mn62:15.5><span class=root>Tejosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like fire, pleasant and unpleasant contacts will not occupy your mind. </span><br><p id=mn62:16.1><span class=root>Vāyosamaṁ, rāhula, bhāvanaṁ bhāvehi. </span><br> <span class=sujato>Meditate like wind. </span><br><p id=mn62:16.2><span class=root>Vāyosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like wind, pleasant and unpleasant contacts will not occupy your mind. </span><br><p id=mn62:16.3><span class=root>Seyyathāpi, rāhula, vāyo sucimpi upavāyati, asucimpi upavāyati, gūthagatampi upavāyati, muttagatampi upavāyati, kheḷagatampi upavāyati, pubbagatampi upavāyati, lohitagatampi upavāyati, na ca tena vāyo aṭṭīyati vā harāyati vā jigucchati vā; </span><br> <span class=sujato>Suppose the wind were to blow on both clean and unclean things, like feces, urine, spit, pus, and blood. The wind isn’t horrified, repelled, and disgusted because of this. </span><br><p id=mn62:16.4><span class=root>evameva kho tvaṁ, rāhula, vāyosamaṁ bhāvanaṁ bhāvehi. </span><br> <span class=sujato>In the same way, meditate like the wind. </span><br><p id=mn62:16.5><span class=root>Vāyosamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like wind, pleasant and unpleasant contacts will not occupy your mind. </span><br><p id=mn62:17.1><span class=root>Ākāsasamaṁ, rāhula, bhāvanaṁ bhāvehi. </span><br> <span class=sujato>Meditate like space. </span><br><p id=mn62:17.2><span class=root>Ākāsasamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like space, pleasant and unpleasant contacts will not occupy your mind. </span><br><p id=mn62:17.3><span class=root>Seyyathāpi, rāhula, ākāso na katthaci patiṭṭhito; </span><br> <span class=sujato>Just as space is not established anywhere, </span><br><p id=mn62:17.4><span class=root>evameva kho tvaṁ, rāhula, ākāsasamaṁ bhāvanaṁ bhāvehi. </span><br> <span class=sujato>in the same way, meditate like space. </span><br><p id=mn62:17.5><span class=root>Ākāsasamañhi te, rāhula, bhāvanaṁ bhāvayato uppannā manāpāmanāpā phassā cittaṁ na pariyādāya ṭhassanti. </span><br> <span class=sujato>For when you meditate like space, pleasant and unpleasant contacts will not occupy your mind. </span><br><p id=mn62:18.1><span class=root>Mettaṁ, rāhula, bhāvanaṁ bhāvehi. </span><br> <span class=sujato>Meditate on love. </span><br><p id=mn62:18.2><span class=root>Mettañhi te, rāhula, bhāvanaṁ bhāvayato yo byāpādo so pahīyissati. </span><br> <span class=sujato>For when you meditate on love any ill will will be given up. </span><br><p id=mn62:19.1><span class=root>Karuṇaṁ, rāhula, bhāvanaṁ bhāvehi. </span><br> <span class=sujato>Meditate on compassion. </span><br><p id=mn62:19.2><span class=root>Karuṇañhi te, rāhula, bhāvanaṁ bhāvayato yā vihesā sā pahīyissati. </span><br> <span class=sujato>For when you meditate on compassion any cruelty will be given up. </span><br><p id=mn62:20.1><span class=root>Muditaṁ, rāhula, bhāvanaṁ bhāvehi. </span><br> <span class=sujato>Meditate on rejoicing. </span><br><p id=mn62:20.2><span class=root>Muditañhi te, rāhula, bhāvanaṁ bhāvayato yā arati sā pahīyissati. </span><br> <span class=sujato>For when you meditate on rejoicing any discontent will be given up. </span><br><p id=mn62:21.1><span class=root>Upekkhaṁ, rāhula, bhāvanaṁ bhāvehi. </span><br> <span class=sujato>Meditate on equanimity. </span><br><p id=mn62:21.2><span class=root>Upekkhañhi te, rāhula, bhāvanaṁ bhāvayato yo paṭigho so pahīyissati. </span><br> <span class=sujato>For when you meditate on equanimity any repulsion will be given up. </span><br><p id=mn62:22.1><span class=root>Asubhaṁ, rāhula, bhāvanaṁ bhāvehi. </span><br> <span class=sujato>Meditate on ugliness. </span><br><p id=mn62:22.2><span class=root>Asubhañhi te, rāhula, bhāvanaṁ bhāvayato yo rāgo so pahīyissati. </span><br> <span class=sujato>For when you meditate on ugliness any lust will be given up. </span><br><p id=mn62:23.1><span class=root>Aniccasaññaṁ, rāhula, bhāvanaṁ bhāvehi. </span><br> <span class=sujato>Meditate on impermanence. </span><br><p id=mn62:23.2><span class=root>Aniccasaññañhi te, rāhula, bhāvanaṁ bhāvayato yo asmimāno so pahīyissati. </span><br> <span class=sujato>For when you meditate on impermanence any conceit ‘I am’ will be given up. </span><br><p id=mn62:24.1><span class=root>Ānāpānassatiṁ, rāhula, bhāvanaṁ bhāvehi. </span><br> <span class=sujato>Develop mindfulness of breathing. </span><br><p id=mn62:24.2><span class=root>Ānāpānassati hi te, rāhula, bhāvitā bahulīkatā mahapphalā hoti mahānisaṁsā. </span><br> <span class=sujato>When mindfulness of breathing is developed and cultivated it’s very fruitful and beneficial. </span><br><p id=mn62:24.3><span class=root>Kathaṁ bhāvitā ca, rāhula, ānāpānassati, kathaṁ bahulīkatā mahapphalā hoti mahānisaṁsā? </span><br> <span class=sujato>And how is mindfulness of breathing developed and cultivated to be very fruitful and beneficial? </span><br><p id=mn62:25.1><span class=root>Idha, rāhula, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>It’s when a mendicant—gone to a wilderness, or to the root of a tree, or to an empty hut—sits down cross-legged, sets their body straight, and establishes mindfulness in their presence. </span><br><p id=mn62:25.2><span class=root>So satova assasati satova passasati. </span><br> <span class=sujato>Just mindful, they breath in. Mindful, they breath out. </span><br><p id=mn62:26.1><span class=root>Dīghaṁ vā assasanto ‘dīghaṁ assasāmī’ti pajānāti, dīghaṁ vā passasanto ‘dīghaṁ passasāmī’ti pajānāti; </span><br> <span class=sujato>Breathing in heavily they know: ‘I’m breathing in heavily.’ Breathing out heavily they know: ‘I’m breathing out heavily.’ </span><br><p id=mn62:26.2><span class=root>rassaṁ vā assasanto ‘rassaṁ assasāmī’ti pajānāti, rassaṁ vā passasanto ‘rassaṁ passasāmī’ti pajānāti. </span><br> <span class=sujato>When breathing in lightly they know: ‘I’m breathing in lightly.’ Breathing out lightly they know: ‘I’m breathing out lightly.’ </span><br><p id=mn62:26.3><span class=root>‘Sabbakāyappaṭisaṁvedī assasissāmī’ti sikkhati; ‘sabbakāyappaṭisaṁvedī passasissāmī’ti sikkhati; </span><br> <span class=sujato>They practice like this: ‘I’ll breathe in experiencing the whole body.’ They practice like this: ‘I’ll breathe out experiencing the whole body.’</span><br><p id=mn62:26.4><span class=root>‘passambhayaṁ kāyasaṅkhāraṁ assasissāmī’ti sikkhati; ‘passambhayaṁ kāyasaṅkhāraṁ passasissāmī’ti sikkhati. </span><br> <span class=sujato>They practice like this: ‘I’ll breathe in stilling the physical process.’ They practice like this: ‘I’ll breathe out stilling the physical process.’ </span><br><p id=mn62:27.1><span class=root>‘Pītippaṭisaṁvedī assasissāmī’ti sikkhati; ‘pītippaṭisaṁvedī passasissāmī’ti sikkhati; </span><br> <span class=sujato>They practice like this: ‘I’ll breathe in experiencing rapture.’ They practice like this: ‘I’ll breathe out experiencing rapture.’ </span><br><p id=mn62:27.2><span class=root>‘sukhappaṭisaṁvedī assasissāmī’ti sikkhati; ‘sukhappaṭisaṁvedī passasissāmī’ti sikkhati; </span><br> <span class=sujato>They practice like this: ‘I’ll breathe in experiencing bliss.’ They practice like this: ‘I’ll breathe out experiencing bliss.’ </span><br><p id=mn62:27.3><span class=root>‘cittasaṅkhārappaṭisaṁvedī assasissāmī’ti sikkhati; ‘cittasaṅkhārappaṭisaṁvedī passasissāmī’ti sikkhati; </span><br> <span class=sujato>They practice like this: ‘I’ll breathe in experiencing mental processes.’ They practice like this: ‘I’ll breathe out experiencing mental processes.’</span><br><p id=mn62:27.4><span class=root>‘passambhayaṁ cittasaṅkhāraṁ assasissāmī’ti sikkhati; ‘passambhayaṁ cittasaṅkhāraṁ passasissāmī’ti sikkhati. </span><br> <span class=sujato>They practice like this: ‘I’ll breathe in stilling mental processes.’ They practice like this: ‘I’ll breathe out stilling mental processes.’</span><br><p id=mn62:28.1><span class=root>‘Cittappaṭisaṁvedī assasissāmī’ti sikkhati; ‘cittappaṭisaṁvedī passasissāmī’ti sikkhati; </span><br> <span class=sujato>They practice like this: ‘I’ll breathe in experiencing the mind.’ They practice like this: ‘I’ll breathe out experiencing the mind.’ </span><br><p id=mn62:28.2><span class=root>‘abhippamodayaṁ cittaṁ assasissāmī’ti sikkhati; ‘abhippamodayaṁ cittaṁ passasissāmī’ti sikkhati; </span><br> <span class=sujato>They practice like this: ‘I’ll breathe in gladdening the mind.’ They practice like this: ‘I’ll breathe out gladdening the mind.’ </span><br><p id=mn62:28.3><span class=root>‘samādahaṁ cittaṁ assasissāmī’ti sikkhati; ‘samādahaṁ cittaṁ passasissāmī’ti sikkhati; </span><br> <span class=sujato>They practice like this: ‘I’ll breathe in immersing the mind in samādhi.’ They practice like this: ‘I’ll breathe out immersing the mind in samādhi.’ </span><br><p id=mn62:28.4><span class=root>‘vimocayaṁ cittaṁ assasissāmī’ti sikkhati; ‘vimocayaṁ cittaṁ passasissāmī’ti sikkhati. </span><br> <span class=sujato>They practice like this: ‘I’ll breathe in freeing the mind.’ They practice like this: ‘I’ll breathe out freeing the mind.’ </span><br><p id=mn62:29.1><span class=root>‘Aniccānupassī assasissāmī’ti sikkhati; ‘aniccānupassī passasissāmī’ti sikkhati; </span><br> <span class=sujato>They practice like this: ‘I’ll breathe in observing impermanence.’ They practice like this: ‘I’ll breathe out observing impermanence.’ </span><br><p id=mn62:29.2><span class=root>‘virāgānupassī assasissāmī’ti sikkhati; ‘virāgānupassī passasissāmī’ti sikkhati; </span><br> <span class=sujato>They practice like this: ‘I’ll breathe in observing fading away.’ They practice like this: ‘I’ll breathe out observing fading away.’ </span><br><p id=mn62:29.3><span class=root>‘nirodhānupassī assasissāmī’ti sikkhati; ‘nirodhānupassī passasissāmī’ti sikkhati; </span><br> <span class=sujato>They practice like this: ‘I’ll breathe in observing cessation.’ They practice like this: ‘I’ll breathe out observing cessation.’ </span><br><p id=mn62:29.4><span class=root>‘paṭinissaggānupassī assasissāmī’ti sikkhati; ‘paṭinissaggānupassī passasissāmī’ti sikkhati. </span><br> <span class=sujato>They practice like this: ‘I’ll breathe in observing letting go.’ They practice like this: ‘I’ll breathe out observing letting go.’ </span><br><p id=mn62:30.1><span class=root>Evaṁ bhāvitā kho, rāhula, ānāpānassati, evaṁ bahulīkatā mahapphalā hoti mahānisaṁsā. </span><br> <span class=sujato>Mindfulness of breathing, when developed and cultivated in this way, is very fruitful and beneficial. </span><br><p id=mn62:30.2><span class=root>Evaṁ bhāvitāya, rāhula, ānāpānassatiyā, evaṁ bahulīkatāya yepi te carimakā assāsā tepi viditāva nirujjhanti no aviditā”ti. </span><br> <span class=sujato>When mindfulness of breathing is developed and cultivated in this way, even as the final breaths cease they are known, not unknown.” </span><br><p id=mn62:30.3><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn62:30.4><span class=root>Attamano āyasmā rāhulo bhagavato bhāsitaṁ abhinandīti. </span><br> <span class=sujato>Satisfied, Venerable Rāhula approved what the Buddha said. </span><br><p id=mn62:30.5><span class=root>Mahārāhulovādasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>