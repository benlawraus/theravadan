<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0144.html>Deutsch</a> , <a href=/canon/ru/pli/ms/sutta/mn/mn0144.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0143.html>Previous</a><a href=/canon/en/pli/ms/sutta/mn/mn0145.html>Next</a></div><p id=mn144:0.1><span class=root>Majjhima Nikāya 144 </span><br> <span class=sujato>Middle Discourses 144 </span><br><p id=mn144:0.2><span class="root big-bold">Channovādasutta </span><br> <span class=sujato>Advice to Channa </span><br><p id=mn144:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn144:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=mn144:2.1><span class=root>Tena kho pana samayena āyasmā ca sāriputto āyasmā ca mahācundo āyasmā ca channo gijjhakūṭe pabbate viharanti. </span><br> <span class=sujato>Now at that time the venerables Sāriputta, Mahācunda, and Channa were staying on the Vulture’s Peak Mountain. </span><br><p id=mn144:3.1><span class=root>Tena kho pana samayena āyasmā channo ābādhiko hoti dukkhito bāḷhagilāno. </span><br> <span class=sujato>Now at that time Venerable Channa was sick, suffering, gravely ill. </span><br><p id=mn144:3.2><span class=root>Atha kho āyasmā sāriputto sāyanhasamayaṁ paṭisallānā vuṭṭhito yenāyasmā mahācundo tenupasaṅkami; upasaṅkamitvā āyasmantaṁ mahācundaṁ etadavoca: </span><br> <span class=sujato>Then in the late afternoon, Venerable Sāriputta came out of retreat, went to Venerable Mahācunda and said to him, </span><br><p id=mn144:3.3><span class=root>“āyāmāvuso cunda, yenāyasmā channo tenupasaṅkamissāma gilānapucchakā”ti. </span><br> <span class=sujato>“Come, Reverend Cunda, let’s go to see Venerable Channa and ask about his illness.” </span><br><p id=mn144:3.4><span class=root>“Evamāvuso”ti kho āyasmā mahācundo āyasmato sāriputtassa paccassosi. </span><br> <span class=sujato>“Yes, reverend,” replied Mahācunda. </span><br><p id=mn144:4.1><span class=root>Atha kho āyasmā ca sāriputto āyasmā ca mahācundo yenāyasmā channo tenupasaṅkamiṁsu; upasaṅkamitvā āyasmatā channena saddhiṁ sammodiṁsu. </span><br> <span class=sujato>And then Sāriputta and Mahācunda went to see Channa and exchanged greetings with him. </span><br><p id=mn144:4.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinno kho āyasmā sāriputto āyasmantaṁ channaṁ etadavoca: </span><br> <span class=sujato>When the greetings and polite conversation were over, they sat down to one side. Then Sāriputta said to Channa, </span><br><p id=mn144:4.3><span class=root>“kacci te, āvuso channa, khamanīyaṁ, kacci yāpanīyaṁ? Kacci te dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><br> <span class=sujato>“I hope you’re keeping well, Reverend Channa; I hope you’re all right. I hope that your pain is fading, not growing, that its fading is evident, not its growing.” </span><br><p id=mn144:5.1><span class=root>“Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sujato>“Reverend Sāriputta, I’m not keeping well, I’m not getting by. The pain is terrible and growing, not fading; its growing is evident, not its fading. </span><br><p id=mn144:5.2><span class=root>Seyyathāpi, āvuso sāriputta, balavā puriso tiṇhena sikharena muddhani abhimattheyya; evameva kho me, āvuso sāriputta, adhimattā vātā muddhani ūhananti. </span><br> <span class=sujato>The winds piercing my head are so severe, it feels like a strong man drilling into my head with a sharp point. </span><br><p id=mn144:5.3><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati no paṭikkamo. </span><br><p id=mn144:5.4><span class=root>Seyyathāpi, āvuso sāriputta, balavā puriso daḷhena varattakkhaṇḍena sīse sīsaveṭhaṁ dadeyya; evameva kho me, āvuso sāriputta, adhimattā sīse sīsavedanā. </span><br> <span class=sujato>The pain in my head is so severe, it feels like a strong man tightening a tough leather strap around my head. </span><br><p id=mn144:5.5><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br><p id=mn144:5.6><span class=root>Seyyathāpi, āvuso sāriputta, dakkho goghātako vā goghātakantevāsī vā tiṇhena govikantanena kucchiṁ parikanteyya; evameva kho me, āvuso sāriputta, adhimattā vātā kucchiṁ parikantanti. </span><br> <span class=sujato>The winds slicing my belly are so severe, like a deft butcher or their apprentice were slicing open a cows’s belly with a sharp meat cleaver. </span><br><p id=mn144:5.7><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br><p id=mn144:5.8><span class=root>Seyyathāpi, āvuso sāriputta, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evameva kho me, āvuso sāriputta, adhimatto kāyasmiṁ ḍāho. </span><br> <span class=sujato>The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals. </span><br><p id=mn144:5.9><span class=root>Na me, āvuso sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sujato>I’m not keeping well, I’m not getting by. The pain is terrible and growing, not fading; its growing is evident, not its fading. </span><br><p id=mn144:5.10><span class=root>Satthaṁ, āvuso sāriputta, āharissāmi, nāvakaṅkhāmi jīvitan”ti. </span><br> <span class=sujato>Reverend Sāriputta, I will take my life. I don’t wish to live.” </span><br><p id=mn144:6.1><span class=root>“Māyasmā channo satthaṁ āharesi. </span><br> <span class=sujato>“Please don’t take your life! </span><br><p id=mn144:6.2><span class=root>Yāpetāyasmā channo. Yāpentaṁ mayaṁ āyasmantaṁ channaṁ icchāma. </span><br> <span class=sujato>Venerable Channa, keep going! We want you to keep going. </span><br><p id=mn144:6.3><span class=root>Sace āyasmato channassa natthi sappāyāni bhojanāni, ahaṁ āyasmato channassa sappāyāni bhojanāni pariyesissāmi. </span><br> <span class=sujato>If you don’t have any suitable food, we’ll find it for you. </span><br><p id=mn144:6.4><span class=root>Sace āyasmato channassa natthi sappāyāni bhesajjāni, ahaṁ āyasmato channassa sappāyāni bhesajjāni pariyesissāmi. </span><br> <span class=sujato>If you don’t have suitable medicine, we’ll find it for you. </span><br><p id=mn144:6.5><span class=root>Sace āyasmato channassa natthi patirūpā upaṭṭhākā, ahaṁ āyasmantaṁ channaṁ upaṭṭhahissāmi. </span><br> <span class=sujato>If you don’t have a capable carer, we’ll find one for you. </span><br><p id=mn144:6.6><span class=root>Māyasmā channo satthaṁ āharesi. </span><br> <span class=sujato>Please don’t take your life! </span><br><p id=mn144:6.7><span class=root>Yāpetāyasmā channo. Yāpentaṁ mayaṁ āyasmantaṁ channaṁ icchāmā”ti. </span><br> <span class=sujato>Venerable Channa, keep going! We want you to keep going.” </span><br><p id=mn144:7.1><span class=root>“Napi me, āvuso sāriputta, natthi sappāyāni bhojanāni; </span><br> <span class=sujato>“Reverend Sāriputta, it’s not that I don’t have suitable food, </span><br><p id=mn144:7.2><span class=root>napi me natthi sappāyāni bhesajjāni; </span><br> <span class=sujato>or suitable medicine, </span><br><p id=mn144:7.3><span class=root>napi me natthi patirūpā upaṭṭhākā; </span><br> <span class=sujato>or a capable carer. </span><br><p id=mn144:7.4><span class=root>api cāvuso sāriputta, pariciṇṇo me satthā dīgharattaṁ manāpeneva no amanāpena. </span><br> <span class=sujato>Moreover, for a long time now I have served the Teacher with love, not without love. </span><br><p id=mn144:7.5><span class=root>Etañhi, āvuso sāriputta, sāvakassa patirūpaṁ yaṁ satthāraṁ paricareyya manāpeneva no amanāpena. </span><br> <span class=sujato>For it is proper for a disciple to serve the Teacher with love, not without love. </span><br><p id=mn144:7.6><span class=root>‘Anupavajjaṁ channo bhikkhu satthaṁ āharissatī’ti evametaṁ, āvuso sāriputta, dhārehī”ti. </span><br> <span class=sujato>You should remember this: ‘The mendicant Channa will take his life blamelessly.’” </span><br><p id=mn144:8.1><span class=root>“Puccheyyāma mayaṁ āyasmantaṁ channaṁ kañcideva desaṁ, sace āyasmā channo okāsaṁ karoti pañhassa veyyākaraṇāyā”ti. </span><br> <span class=sujato>“I’d like to ask you about a certain point, if you’d take the time to answer.” </span><br><p id=mn144:8.2><span class=root>“Pucchāvuso sāriputta, sutvā vedissāmī”ti. </span><br> <span class=sujato>“Ask, Reverend Sāriputta. When I’ve heard it I’ll know.” </span><br><p id=mn144:9.1><span class=root>“Cakkhuṁ, āvuso channa, cakkhuviññāṇaṁ cakkhuviññāṇaviññātabbe dhamme ‘etaṁ mama, esohamasmi, eso me attā’ti samanupassasi? </span><br> <span class=sujato>“Reverend Channa, do you regard the eye, eye consciousness, and things knowable by eye consciousness in this way: ‘This is mine, I am this, this is my self’? </span><br><p id=mn144:9.2><span class=root>Sotaṁ, āvuso channa, sotaviññāṇaṁ …pe… </span><br> <span class=sujato>Do you regard the ear … </span><br><p id=mn144:9.3><span class=root>ghānaṁ, āvuso channa, ghānaviññāṇaṁ … </span><br> <span class=sujato>nose … </span><br><p id=mn144:9.4><span class=root>jivhaṁ, āvuso channa, jivhāviññāṇaṁ … </span><br> <span class=sujato>tongue … </span><br><p id=mn144:9.5><span class=root>kāyaṁ, āvuso channa, kāyaviññāṇaṁ … </span><br> <span class=sujato>body … </span><br><p id=mn144:9.6><span class=root>manaṁ, āvuso channa, manoviññāṇaṁ manoviññāṇaviññātabbe dhamme ‘etaṁ mama, esohamasmi, eso me attā’ti samanupassasī”ti? </span><br> <span class=sujato>mind, mind consciousness, and things knowable by mind consciousness in this way: ‘This is mine, I am this, this is my self’?” </span><br><p id=mn144:9.7><span class=root>“Cakkhuṁ, āvuso sāriputta, cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi. </span><br> <span class=sujato>“Reverend Sāriputta, I regard the eye, eye consciousness, and things knowable by eye consciousness in this way: ‘This is not mine, I am not this, this is not my self.’ </span><br><p id=mn144:9.8><span class=root>Sotaṁ, āvuso sāriputta …pe… </span><br> <span class=sujato>I regard the ear … </span><br><p id=mn144:9.9><span class=root>ghānaṁ, āvuso sāriputta … </span><br> <span class=sujato>nose … </span><br><p id=mn144:9.10><span class=root>jivhaṁ, āvuso sāriputta … </span><br> <span class=sujato>tongue … </span><br><p id=mn144:9.11><span class=root>kāyaṁ, āvuso sāriputta … </span><br> <span class=sujato>body … </span><br><p id=mn144:9.12><span class=root>manaṁ, āvuso sāriputta, manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassāmī”ti. </span><br> <span class=sujato>mind, mind consciousness, and things knowable by mind consciousness in this way: ‘This is not mine, I am not this, this is not my self’.” </span><br><p id=mn144:10.1><span class=root>“Cakkhusmiṁ, āvuso channa, cakkhuviññāṇe cakkhuviññāṇaviññātabbesu dhammesu kiṁ disvā kiṁ abhiññāya cakkhuṁ cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassasi? </span><br> <span class=sujato>“Reverend Channa, what have you seen, what have you directly known in these things that you regard them in this way: ‘This is not mine, I am not this, this is not my self’?” </span><br><p id=mn144:10.2><span class=root>Sotasmiṁ, āvuso channa, sotaviññāṇe … </span><br><p id=mn144:10.3><span class=root>ghānasmiṁ, āvuso channa, ghānaviññāṇe … </span><br><p id=mn144:10.4><span class=root>jivhāya, āvuso channa, jivhāviññāṇe … </span><br><p id=mn144:10.5><span class=root>kāyasmiṁ, āvuso channa, kāyaviññāṇe … </span><br><p id=mn144:10.6><span class=root>manasmiṁ, āvuso channa, manoviññāṇe manoviññāṇaviññātabbesu dhammesu kiṁ disvā kiṁ abhiññāya manaṁ manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassasī”ti? </span><br><p id=mn144:10.7><span class=root>“Cakkhusmiṁ, āvuso sāriputta, cakkhuviññāṇe cakkhuviññāṇaviññātabbesu dhammesu nirodhaṁ disvā nirodhaṁ abhiññāya cakkhuṁ cakkhuviññāṇaṁ cakkhuviññāṇaviññātabbe dhamme ‘netaṁ mama, nesohamasmi, na meso attā’ti samanupassāmi. </span><br> <span class=sujato>“Reverend Sāriputta, after seeing cessation, after directly knowing cessation in these things I regard them in this way: ‘This is not mine, I am not this, this is not my self’.” </span><br><p id=mn144:10.8><span class=root>Sotasmiṁ, āvuso sāriputta, sotaviññāṇe … </span><br><p id=mn144:10.9><span class=root>ghānasmiṁ, āvuso sāriputta, ghānaviññāṇe … </span><br><p id=mn144:10.10><span class=root>jivhāya, āvuso sāriputta, jivhāviññāṇe … </span><br><p id=mn144:10.11><span class=root>kāyasmiṁ, āvuso sāriputta, kāyaviññāṇe … </span><br><p id=mn144:10.12><span class=root>manasmiṁ, āvuso sāriputta, manoviññāṇe manoviññāṇaviññātabbesu dhammesu nirodhaṁ disvā nirodhaṁ abhiññāya manaṁ manoviññāṇaṁ manoviññāṇaviññātabbe dhamme ‘netaṁ mama, nesohamasmi, na meso attā’ti samanupassāmī”ti. </span><br><p id=mn144:11.1><span class=root>Evaṁ vutte, āyasmā mahācundo āyasmantaṁ channaṁ etadavoca: </span><br> <span class=sujato>When he said this, Venerable Mahācunda said to Venerable Channa: </span><br><p id=mn144:11.2><span class=root>“tasmātiha, āvuso channa, idampi tassa bhagavato sāsanaṁ, niccakappaṁ manasi kātabbaṁ: </span><br> <span class=sujato>“So, Reverend Channa, you should regularly apply your mind to this instruction of the Buddha: </span><br><p id=mn144:11.3><span class=root>‘nissitassa calitaṁ, anissitassa calitaṁ natthi. </span><br> <span class=sujato>‘For the dependent there is agitation. For the independent there’s no agitation. </span><br><p id=mn144:11.4><span class=root>Calite asati passaddhi, </span><br> <span class=sujato>When there’s no agitation there is tranquility. </span><br><p id=mn144:11.5><span class=root>passaddhiyā sati nati na hoti. </span><br> <span class=sujato>When there is tranquility there’s no inclination. </span><br><p id=mn144:11.6><span class=root>Natiyā asati āgatigati na hoti. </span><br> <span class=sujato>When there’s no inclination there’s no coming and going. </span><br><p id=mn144:11.7><span class=root>Āgatigatiyā asati cutūpapāto na hoti. </span><br> <span class=sujato>When there’s no coming and going there’s no passing away and reappearing. </span><br><p id=mn144:11.8><span class=root>Cutūpapāte asati nevidha na huraṁ na ubhayamantarena. </span><br> <span class=sujato>When there’s no passing away and reappearing there’s no this world or world beyond or between the two. </span><br><p id=mn144:11.9><span class=root>Esevanto dukkhassā’”ti. </span><br> <span class=sujato>Just this is the end of suffering.’” </span><br><p id=mn144:11.10><span class=root>Atha kho āyasmā ca sāriputto āyasmā ca mahācundo āyasmantaṁ channaṁ iminā ovādena ovaditvā uṭṭhāyāsanā pakkamiṁsu. </span><br> <span class=sujato>And when the venerables Sāriputta and Mahācunda had given Venerable Channa this advice they got up from their seat and left. </span><br><p id=mn144:12.1><span class=root>Atha kho āyasmā channo acirapakkante āyasmante ca sāriputte āyasmante ca mahācunde satthaṁ āharesi. </span><br> <span class=sujato>Not long after those venerables had left, Venerable Channa took his life. </span><br><p id=mn144:13.1><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then Sāriputta went up to the Buddha, bowed, sat down to one side, and said to him, </span><br><p id=mn144:13.2><span class=root>“āyasmatā, bhante, channena satthaṁ āharitaṁ. </span><br> <span class=sujato>“Sir, Venerable Channa has taken his life. </span><br><p id=mn144:13.3><span class=root>Tassa kā gati, ko abhisamparāyo”ti? </span><br> <span class=sujato>Where has he been reborn in his next life?” </span><br><p id=mn144:13.4><span class=root>“Nanu te, sāriputta, channena bhikkhunā sammukhāyeva anupavajjatā byākatā”ti? </span><br> <span class=sujato>“Sāriputta, didn’t the mendicant Channa declare his blamelessness to you personally?” </span><br><p id=mn144:13.5><span class=root>“Atthi, bhante, pubbajiraṁ nāma vajjigāmo. </span><br> <span class=sujato>“Sir, there is a Vajjian village named Pubbajira. </span><br><p id=mn144:13.6><span class=root>Tatthāyasmato channassa mittakulāni suhajjakulāni upavajjakulānī”ti. </span><br> <span class=sujato>There Channa had families who were friendly, intimate, and hospitable.” </span><br><p id=mn144:13.7><span class=root>“Honti hete, sāriputta, channassa bhikkhuno mittakulāni suhajjakulāni upavajjakulāni. </span><br> <span class=sujato>“The mendicant Channa did indeed have such families. </span><br><p id=mn144:13.8><span class=root>Nāhaṁ, sāriputta, ettāvatā ‘saupavajjo’ti vadāmi. </span><br> <span class=sujato>But this is not enough for me to call someone ‘blameworthy’. </span><br><p id=mn144:13.9><span class=root>Yo kho, sāriputta, imañca kāyaṁ nikkhipati aññañca kāyaṁ upādiyati tamahaṁ ‘saupavajjo’ti vadāmi. </span><br> <span class=sujato>When someone lays down this body and takes up another body, I call them ‘blameworthy’. </span><br><p id=mn144:13.10><span class=root>Taṁ channassa bhikkhuno natthi. </span><br> <span class=sujato>But the mendicant Channa did no such thing. </span><br><p id=mn144:13.11><span class=root>‘Anupavajjo channo bhikkhu satthaṁ āharesī’ti evametaṁ, sāriputta, dhārehī”ti. </span><br> <span class=sujato>You should remember this: ‘The mendicant Channa took his life blamelessly.’” </span><br><p id=mn144:13.12><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn144:13.13><span class=root>Attamano āyasmā sāriputto bhagavato bhāsitaṁ abhinandīti. </span><br> <span class=sujato>Satisfied, Venerable Sāriputta approved what the Buddha said. </span><br><p id=mn144:13.14><span class=root>Channovādasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about>Contact info</a></small></footer>