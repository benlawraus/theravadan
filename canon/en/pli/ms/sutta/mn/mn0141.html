<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0141.html>Deutsch</a> , <a href=/canon/ru/pli/ms/sutta/mn/mn0141.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0140.html>Previous</a><a href=/canon/en/pli/ms/sutta/mn/mn0142.html>Next</a></div><p id=mn141:0.1><span class=root>Majjhima Nikāya 141 </span><br> <span class=sujato>Middle Discourses 141 </span><br><p id=mn141:0.2><span class="root big-bold">Saccavibhaṅgasutta </span><br> <span class=sujato>The Analysis of the Truths </span><br><p id=mn141:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn141:1.2><span class=root>ekaṁ samayaṁ bhagavā bārāṇasiyaṁ viharati isipatane migadāye. </span><br> <span class=sujato>At one time the Buddha was staying near Varanasi, in the deer park at Isipatana. </span><br><p id=mn141:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn141:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn141:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn141:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn141:2.1><span class=root>“Tathāgatena, bhikkhave, arahatā sammāsambuddhena bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ, yadidaṁ—</span><br> <span class=sujato>“Near Varanasi, in the deer park at Isipatana, the Realized One, the perfected one, the fully awakened Buddha rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or divinity or by anyone in the world. </span><br><p id=mn141:2.2><span class=root>catunnaṁ ariyasaccānaṁ ācikkhanā desanā paññāpanā paṭṭhapanā vivaraṇā vibhajanā uttānīkammaṁ. </span><br> <span class=sujato>It is the teaching, advocating, establishing, clarifying, analyzing, and revealing of the four noble truths. </span><br><p id=mn141:2.3><span class=root>Katamesaṁ catunnaṁ? </span><br> <span class=sujato>What four? </span><br><p id=mn141:3.1><span class=root>Dukkhassa ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ, dukkhasamudayassa ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ, dukkhanirodhassa ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ, dukkhanirodhagāminiyā paṭipadāya ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ. </span><br> <span class=sujato>The noble truths of suffering, the origin of suffering, the cessation of suffering, and the practice that leads to the cessation of suffering. </span><br><p id=mn141:4.1><span class=root>Tathāgatena, bhikkhave, arahatā sammāsambuddhena bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ, yadidaṁ—</span><br> <span class=sujato>Near Varanasi, in the deer park at Isipatana, the Realized One, the perfected one, the fully awakened Buddha rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or divinity or by anyone in the world. </span><br><p id=mn141:4.2><span class=root>imesaṁ catunnaṁ ariyasaccānaṁ ācikkhanā desanā paññāpanā paṭṭhapanā vivaraṇā vibhajanā uttānīkammaṁ. </span><br> <span class=sujato>It is the teaching, advocating, establishing, clarifying, analyzing, and revealing of the four noble truths. </span><br><p id=mn141:5.1><span class=root>Sevatha, bhikkhave, sāriputtamoggallāne; </span><br> <span class=sujato>Mendicants, you should cultivate friendship with Sāriputta and Moggallāna. </span><br><p id=mn141:5.2><span class=root>bhajatha, bhikkhave, sāriputtamoggallāne. </span><br> <span class=sujato>You should associate with Sāriputta and Moggallāna. </span><br><p id=mn141:5.3><span class=root>Paṇḍitā bhikkhū anuggāhakā sabrahmacārīnaṁ. </span><br> <span class=sujato>They’re astute, and they support their spiritual companions. </span><br><p id=mn141:5.4><span class=root>Seyyathāpi, bhikkhave, janetā, evaṁ sāriputto; </span><br> <span class=sujato>Sāriputta is like one who gives birth, </span><br><p id=mn141:5.5><span class=root>seyyathāpi jātassa āpādetā, evaṁ moggallāno. </span><br> <span class=sujato>while Moggallāna is like one who raises the child. </span><br><p id=mn141:5.6><span class=root>Sāriputto, bhikkhave, sotāpattiphale vineti, moggallāno uttamatthe. </span><br> <span class=sujato>Sāriputta guides people to the fruit of stream-entry, Moggallāna to the highest goal. </span><br><p id=mn141:5.7><span class=root>Sāriputto, bhikkhave, pahoti cattāri ariyasaccāni vitthārena ācikkhituṁ desetuṁ paññāpetuṁ paṭṭhapetuṁ vivarituṁ vibhajituṁ uttānīkātun”ti. </span><br> <span class=sujato>Sāriputta is able to explain, teach, assert, establish, clarify, analyze, and reveal the four noble truths in detail.” </span><br><p id=mn141:6.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn141:6.2><span class=root>Idaṁ vatvāna sugato uṭṭhāyāsanā vihāraṁ pāvisi. </span><br> <span class=sujato>When he had spoken, the Holy One got up from his seat and entered his dwelling. </span><br><p id=mn141:7.1><span class=root>Tatra kho āyasmā sāriputto acirapakkantassa bhagavato bhikkhū āmantesi: </span><br> <span class=sujato>Then soon after the Buddha left, Venerable Sāriputta said to the mendicants, </span><br><p id=mn141:7.2><span class=root>“āvuso bhikkhave”ti. </span><br> <span class=sujato>“Reverends, mendicants!” </span><br><p id=mn141:7.3><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sujato>“Reverend,” they replied. </span><br><p id=mn141:7.4><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=mn141:8.1><span class=root>“Tathāgatena, āvuso, arahatā sammāsambuddhena bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ, yadidaṁ—</span><br> <span class=sujato>“Near Varanasi, in the deer park at Isipatana, the Realized One, the perfected one, the fully awakened Buddha rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or divinity or by anyone in the world. </span><br><p id=mn141:8.2><span class=root>catunnaṁ ariyasaccānaṁ ācikkhanā desanā paññāpanā paṭṭhapanā vivaraṇā vibhajanā uttānīkammaṁ. </span><br> <span class=sujato>It is the teaching, advocating, establishing, clarifying, analyzing, and revealing of the four noble truths. </span><br><p id=mn141:8.3><span class=root>Katamesaṁ catunnaṁ? </span><br> <span class=sujato>What four? </span><br><p id=mn141:9.1><span class=root>Dukkhassa ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ, dukkhasamudayassa ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ, dukkhanirodhassa ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ, dukkhanirodhagāminiyā paṭipadāya ariyasaccassa ācikkhanā desanā paññāpanā paṭṭhapanā vivaraṇā vibhajanā uttānīkammaṁ. </span><br> <span class=sujato>The noble truths of suffering, the origin of suffering, the cessation of suffering, and the practice that leads to the cessation of suffering. </span><br><p id=mn141:10.1><span class=root>Katamañcāvuso, dukkhaṁ ariyasaccaṁ? </span><br> <span class=sujato>And what is the noble truth of suffering? </span><br><p id=mn141:10.2><span class=root>Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi dukkhā, yampicchaṁ na labhati tampi dukkhaṁ; saṅkhittena pañcupādānakkhandhā dukkhā. </span><br> <span class=sujato>Rebirth is suffering; old age is suffering; death is suffering; sorrow, lamentation, pain, sadness, and distress are suffering; not getting what you wish for is suffering. In brief, the five grasping aggregates are suffering. </span><br><p id=mn141:11.1><span class=root>Katamā cāvuso, jāti? </span><br> <span class=sujato>And what is rebirth? </span><br><p id=mn141:11.2><span class=root>Yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho, </span><br> <span class=sujato>The rebirth, inception, conception, reincarnation, manifestation of the aggregates, and acquisition of the sense fields of the various sentient beings in the various orders of sentient beings. </span><br><p id=mn141:11.3><span class=root>ayaṁ vuccatāvuso: ‘jāti’. </span><br> <span class=sujato>This is called rebirth. </span><br><p id=mn141:12.1><span class=root>Katamā cāvuso, jarā? </span><br> <span class=sujato>And what is old age? </span><br><p id=mn141:12.2><span class=root>Yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko, </span><br> <span class=sujato>The old age, decrepitude, broken teeth, grey hair, wrinkly skin, diminished vitality, and failing faculties of the various sentient beings in the various orders of sentient beings. </span><br><p id=mn141:12.3><span class=root>ayaṁ vuccatāvuso: ‘jarā’. </span><br> <span class=sujato>This is called old age. </span><br><p id=mn141:13.1><span class=root>Katamañcāvuso, maraṇaṁ? </span><br> <span class=sujato>And what is death? </span><br><p id=mn141:13.2><span class=root>Yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccu maraṇaṁ kālaṅkiriyā khandhānaṁ bhedo kaḷevarassa nikkhepo jīvitindriyassupacchedo, </span><br> <span class=sujato>The passing away, passing on, disintegration, demise, mortality, death, decease, breaking up of the aggregates, laying to rest of the corpse, and cutting off of the life faculty of the various sentient beings in the various orders of sentient beings. </span><br><p id=mn141:13.3><span class=root>idaṁ vuccatāvuso: ‘maraṇaṁ’. </span><br> <span class=sujato>This is called death. </span><br><p id=mn141:14.1><span class=root>Katamo cāvuso, soko? </span><br> <span class=sujato>And what is sorrow? </span><br><p id=mn141:14.2><span class=root>Yo kho, āvuso, aññataraññatarena byasanena samannāgatassa aññataraññatarena dukkhadhammena phuṭṭhassa soko socanā socitattaṁ antosoko antoparisoko, </span><br> <span class=sujato>The sorrow, sorrowing, state of sorrow, inner sorrow, inner deep sorrow in someone who has undergone misfortune, who has experienced suffering. </span><br><p id=mn141:14.3><span class=root>ayaṁ vuccatāvuso: ‘soko’. </span><br> <span class=sujato>This is called sorrow. </span><br><p id=mn141:15.1><span class=root>Katamo cāvuso, paridevo? </span><br> <span class=sujato>And what is lamentation? </span><br><p id=mn141:15.2><span class=root>Yo kho, āvuso, aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṁ paridevitattaṁ, </span><br> <span class=sujato>The wail, lament, wailing, lamenting, state of wailing and lamentation in someone who has undergone misfortune, who has experienced suffering. </span><br><p id=mn141:15.3><span class=root>ayaṁ vuccatāvuso: ‘paridevo’. </span><br> <span class=sujato>This is called lamentation. </span><br><p id=mn141:16.1><span class=root>Katamañcāvuso, dukkhaṁ? </span><br> <span class=sujato>And what is pain? </span><br><p id=mn141:16.2><span class=root>Yaṁ kho, āvuso, kāyikaṁ dukkhaṁ kāyikaṁ asātaṁ kāyasamphassajaṁ dukkhaṁ asātaṁ vedayitaṁ, </span><br> <span class=sujato>Physical pain, physical unpleasantness, the painful, unpleasant feeling that’s born from physical contact. </span><br><p id=mn141:16.3><span class=root>idaṁ vuccatāvuso: ‘dukkhaṁ’. </span><br> <span class=sujato>This is called pain. </span><br><p id=mn141:17.1><span class=root>Katamañcāvuso, domanassaṁ? </span><br> <span class=sujato>And what is sadness? </span><br><p id=mn141:17.2><span class=root>Yaṁ kho, āvuso, cetasikaṁ dukkhaṁ cetasikaṁ asātaṁ manosamphassajaṁ dukkhaṁ asātaṁ vedayitaṁ, </span><br> <span class=sujato>Mental pain, mental displeasure, the painful, unpleasant feeling that’s born from mind contact. </span><br><p id=mn141:17.3><span class=root>idaṁ vuccatāvuso: ‘domanassaṁ’. </span><br> <span class=sujato>This is called sadness. </span><br><p id=mn141:18.1><span class=root>Katamo cāvuso, upāyāso? </span><br> <span class=sujato>And what is distress? </span><br><p id=mn141:18.2><span class=root>Yo kho, āvuso, aññataraññatarena byasanena samannāgatassa aññataraññatarena dukkhadhammena phuṭṭhassa āyāso upāyāso āyāsitattaṁ upāyāsitattaṁ, </span><br> <span class=sujato>The stress, distress, state of stress and distress in someone who has undergone misfortune, who has experienced suffering. </span><br><p id=mn141:18.3><span class=root>ayaṁ vuccatāvuso: ‘upāyāso’. </span><br> <span class=sujato>This is called distress. </span><br><p id=mn141:19.1><span class=root>Katamañcāvuso, yampicchaṁ na labhati tampi dukkhaṁ? </span><br> <span class=sujato>And what is ‘not getting what you wish for is suffering’? </span><br><p id=mn141:19.2><span class=root>Jātidhammānaṁ, āvuso, sattānaṁ evaṁ icchā uppajjati: </span><br> <span class=sujato>In sentient beings who are liable to be reborn, such a wish arises: </span><br><p id=mn141:19.3><span class=root>‘aho vata mayaṁ na jātidhammā assāma; na ca vata no jāti āgaccheyyā’ti. </span><br> <span class=sujato>‘Oh, if only we were not liable to be reborn! If only rebirth would not come to us!’ </span><br><p id=mn141:19.4><span class=root>Na kho panetaṁ icchāya pattabbaṁ. </span><br> <span class=sujato>But you can’t get that by wishing. </span><br><p id=mn141:19.5><span class=root>Idampi: ‘yampicchaṁ na labhati tampi dukkhaṁ’. </span><br> <span class=sujato>This is: ‘not getting what you wish for is suffering.’ </span><br><p id=mn141:19.6><span class=root>Jarādhammānaṁ, āvuso, sattānaṁ …pe… </span><br> <span class=sujato>In sentient beings who are liable to grow old … </span><br><p id=mn141:19.7><span class=root>byādhidhammānaṁ, āvuso, sattānaṁ … </span><br> <span class=sujato>fall ill … </span><br><p id=mn141:19.8><span class=root>maraṇadhammānaṁ, āvuso, sattānaṁ … </span><br> <span class=sujato>die … </span><br><p id=mn141:19.9><span class=root>sokaparidevadukkhadomanassupāyāsadhammānaṁ, āvuso, sattānaṁ evaṁ icchā uppajjati: </span><br> <span class=sujato>experience sorrow, lamentation, pain, sadness, and distress, such a wish arises: </span><br><p id=mn141:19.10><span class=root>‘aho vata mayaṁ na sokaparidevadukkhadomanassupāyāsadhammā assāma; na ca vata no sokaparidevadukkhadomanassupāyāsā āgaccheyyun’ti. </span><br> <span class=sujato>‘Oh, if only we were not liable to experience sorrow, lamentation, pain, sadness, and distress! If only sorrow, lamentation, pain, sadness, and distress would not come to us!’ </span><br><p id=mn141:19.11><span class=root>Na kho panetaṁ icchāya pattabbaṁ. </span><br> <span class=sujato>But you can’t get that by wishing. </span><br><p id=mn141:19.12><span class=root>Idampi: ‘yampicchaṁ na labhati tampi dukkhaṁ’. </span><br> <span class=sujato>This is: ‘not getting what you wish for is suffering.’ </span><br><p id=mn141:20.1><span class=root>Katame cāvuso, saṅkhittena pañcupādānakkhandhā dukkhā? </span><br> <span class=sujato>And what is ‘in brief, the five grasping aggregates are suffering’? </span><br><p id=mn141:20.2><span class=root>Seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><br> <span class=sujato>They are the grasping aggregates that consist of form, feeling, perception, choices, and consciousness. </span><br><p id=mn141:20.3><span class=root>Ime vuccantāvuso: ‘saṅkhittena pañcupādānakkhandhā dukkhā’. </span><br> <span class=sujato>This is called ‘in brief, the five grasping aggregates are suffering.’ </span><br><p id=mn141:20.4><span class=root>Idaṁ vuccatāvuso: ‘dukkhaṁ ariyasaccaṁ’. </span><br> <span class=sujato>This is called the noble truth of suffering. </span><br><p id=mn141:21.1><span class=root>Katamañcāvuso, dukkhasamudayaṁ ariyasaccaṁ? </span><br> <span class=sujato>And what is the noble truth of the origin of suffering? </span><br><p id=mn141:21.2><span class=root>Yāyaṁ taṇhā ponobbhavikā nandīrāgasahagatā tatratatrābhinandinī, seyyathidaṁ—</span><br> <span class=sujato>It’s the craving that leads to future lives, mixed up with relishing and greed, taking pleasure wherever it lands. That is, </span><br><p id=mn141:21.3><span class=root>kāmataṇhā bhavataṇhā vibhavataṇhā, </span><br> <span class=sujato>craving for sensual pleasures, craving to continue existence, and craving to end existence. </span><br><p id=mn141:21.4><span class=root>idaṁ vuccatāvuso: ‘dukkhasamudayaṁ ariyasaccaṁ’. </span><br> <span class=sujato>This is called the noble truth of the origin of suffering. </span><br><p id=mn141:22.1><span class=root>Katamañcāvuso, dukkhanirodhaṁ ariyasaccaṁ? </span><br> <span class=sujato>And what is the noble truth of the cessation of suffering? </span><br><p id=mn141:22.2><span class=root>Yo tassāyeva taṇhāya asesavirāganirodho cāgo paṭinissaggo mutti anālayo, </span><br> <span class=sujato>It’s the fading away and cessation of that very same craving with nothing left over; giving it away, letting it go, releasing it, and not clinging to it. </span><br><p id=mn141:22.3><span class=root>idaṁ vuccatāvuso: ‘dukkhanirodhaṁ ariyasaccaṁ’. </span><br> <span class=sujato>This is called the noble truth of the cessation of suffering. </span><br><p id=mn141:23.1><span class=root>Katamañcāvuso, dukkhanirodhagāminī paṭipadā ariyasaccaṁ? </span><br> <span class=sujato>And what is the noble truth of the practice that leads to the cessation of suffering? </span><br><p id=mn141:23.2><span class=root>Ayameva ariyo aṭṭhaṅgiko maggo, seyyathidaṁ—</span><br> <span class=sujato>It is simply this noble eightfold path, that is: </span><br><p id=mn141:23.3><span class=root>sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=mn141:24.1><span class=root>Katamā cāvuso, sammādiṭṭhi? </span><br> <span class=sujato>And what is right view? </span><br><p id=mn141:24.2><span class=root>Yaṁ kho, āvuso, dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ, </span><br> <span class=sujato>Knowing about suffering, the origin of suffering, the cessation of suffering, and the practice that leads to the cessation of suffering. </span><br><p id=mn141:24.3><span class=root>ayaṁ vuccatāvuso: ‘sammādiṭṭhi’. </span><br> <span class=sujato>This is called right view. </span><br><p id=mn141:25.1><span class=root>Katamo cāvuso, sammāsaṅkappo? </span><br> <span class=sujato>And what is right thought? </span><br><p id=mn141:25.2><span class=root>Nekkhammasaṅkappo, abyāpādasaṅkappo, avihiṁsāsaṅkappo, </span><br> <span class=sujato>Thoughts of renunciation, good will, and harmlessness. </span><br><p id=mn141:25.3><span class=root>ayaṁ vuccatāvuso: ‘sammāsaṅkappo’. </span><br> <span class=sujato>This is called right thought. </span><br><p id=mn141:26.1><span class=root>Katamā cāvuso, sammāvācā? </span><br> <span class=sujato>And what is right speech? </span><br><p id=mn141:26.2><span class=root>Musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī, </span><br> <span class=sujato>Refraining from lying, divisive speech, harsh speech, and talking nonsense. </span><br><p id=mn141:26.3><span class=root>ayaṁ vuccatāvuso: ‘sammāvācā’. </span><br> <span class=sujato>This is called right speech. </span><br><p id=mn141:27.1><span class=root>Katamo cāvuso, sammākammanto? </span><br> <span class=sujato>And what is right action? </span><br><p id=mn141:27.2><span class=root>Pāṇātipātā veramaṇī, adinnādānā veramaṇī, kāmesumicchācārā veramaṇī, </span><br> <span class=sujato>Refraining from killing living creatures, stealing, and sexual misconduct. </span><br><p id=mn141:27.3><span class=root>ayaṁ vuccatāvuso: ‘sammākammanto’. </span><br> <span class=sujato>This is called right action. </span><br><p id=mn141:28.1><span class=root>Katamo cāvuso, sammāājīvo? </span><br> <span class=sujato>And what is right livelihood? </span><br><p id=mn141:28.2><span class=root>Idhāvuso, ariyasāvako micchāājīvaṁ pahāya sammāājīvena jīvikaṁ kappeti, </span><br> <span class=sujato>It’s when a noble disciple gives up wrong livelihood and earns a living by right livelihood. </span><br><p id=mn141:28.3><span class=root>ayaṁ vuccatāvuso: ‘sammāājīvo’. </span><br> <span class=sujato>This is called right livelihood. </span><br><p id=mn141:29.1><span class=root>Katamo cāvuso, sammāvāyāmo? </span><br> <span class=sujato>And what is right effort? </span><br><p id=mn141:29.2><span class=root>Idhāvuso, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati, </span><br> <span class=sujato>It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise. </span><br><p id=mn141:29.3><span class=root>uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati, </span><br> <span class=sujato>They generate enthusiasm, try, make an effort, exert the mind, and strive so that bad, unskillful qualities that have arisen are given up. </span><br><p id=mn141:29.4><span class=root>anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati, </span><br> <span class=sujato>They generate enthusiasm, try, make an effort, exert the mind, and strive so that skillful qualities arise. </span><br><p id=mn141:29.5><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati, </span><br> <span class=sujato>They generate enthusiasm, try, make an effort, exert the mind, and strive so that skillful qualities that have arisen remain, are not lost, but increase, mature, and are completed by development. </span><br><p id=mn141:29.6><span class=root>ayaṁ vuccatāvuso: ‘sammāvāyāmo’. </span><br> <span class=sujato>This is called right effort. </span><br><p id=mn141:30.1><span class=root>Katamā cāvuso, sammāsati? </span><br> <span class=sujato>And what is right mindfulness? </span><br><p id=mn141:30.2><span class=root>Idhāvuso, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ. </span><br> <span class=sujato>It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span><br><p id=mn141:30.3><span class=root>Vedanāsu vedanānupassī viharati …pe… </span><br> <span class=sujato>They meditate observing an aspect of feelings … </span><br><p id=mn141:30.4><span class=root>citte cittānupassī viharati … </span><br> <span class=sujato>mind … </span><br><p id=mn141:30.5><span class=root>dhammesu dhammānupassī viharati ātāpī sampajāno satimā vineyya loke abhijjhādomanassaṁ, </span><br> <span class=sujato>principles—keen, aware, and mindful, rid of covetousness and displeasure for the world. </span><br><p id=mn141:30.6><span class=root>ayaṁ vuccatāvuso: ‘sammāsati’. </span><br> <span class=sujato>This is called right mindfulness. </span><br><p id=mn141:31.1><span class=root>Katamo cāvuso, sammāsamādhi? </span><br> <span class=sujato>And what is right immersion? </span><br><p id=mn141:31.2><span class=root>Idhāvuso, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati, </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=mn141:31.3><span class=root>vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati, </span><br> <span class=sujato>As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn141:31.4><span class=root>pītiyā ca virāgā upekkhako ca viharati …pe… tatiyaṁ jhānaṁ …pe… </span><br> <span class=sujato>And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=mn141:31.5><span class=root>catutthaṁ jhānaṁ upasampajja viharati, </span><br> <span class=sujato>Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span><br><p id=mn141:31.6><span class=root>ayaṁ vuccatāvuso: ‘sammāsamādhi’. </span><br> <span class=sujato>This is called right immersion. </span><br><p id=mn141:31.7><span class=root>Idaṁ vuccatāvuso: ‘dukkhanirodhagāminī paṭipadā ariyasaccaṁ’. </span><br> <span class=sujato>This is called the noble truth of the practice that leads to the cessation of suffering. </span><br><p id=mn141:32.1><span class=root>Tathāgatenāvuso, arahatā sammāsambuddhena bārāṇasiyaṁ isipatane migadāye anuttaraṁ dhammacakkaṁ pavattitaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ, yadidaṁ—</span><br> <span class=sujato>Near Varanasi, in the deer park at Isipatana, the Realized One, the perfected one, the fully awakened Buddha rolled forth the supreme Wheel of Dhamma. And that wheel cannot be rolled back by any ascetic or brahmin or god or Māra or divinity or by anyone in the world. </span><br><p id=mn141:32.2><span class=root>imesaṁ catunnaṁ ariyasaccānaṁ ācikkhanā desanā paññāpanā paṭṭhapanā vivaraṇā vibhajanā uttānīkamman”ti. </span><br> <span class=sujato>It is the teaching, advocating, establishing, clarifying, analyzing, and revealing of the four noble truths.” </span><br><p id=mn141:32.3><span class=root>Idamavoca āyasmā sāriputto. </span><br> <span class=sujato>That’s what Venerable Sāriputta said. </span><br><p id=mn141:32.4><span class=root>Attamanā te bhikkhū āyasmato sāriputtassa bhāsitaṁ abhinandunti. </span><br> <span class=sujato>Satisfied, the mendicants approved what Sāriputta said. </span><br><p id=mn141:32.5><span class=root>Saccavibhaṅgasuttaṁ niṭṭhitaṁ ekādasamaṁ. </span><br></main><footer class="container footer"><small><a href=/about/>Contact info</a></small></footer>