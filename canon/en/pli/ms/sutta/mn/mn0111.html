<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0111.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0110.html>Previous</a><a href=/canon/en/pli/ms/sutta/mn/mn0112.html>Next</a></div><p id=mn111:0.1><span class=root>Majjhima Nikāya 111 </span><br> <span class=sujato>Middle Discourses 111 </span><br><p id=mn111:0.2><span class="root big-bold">Anupadasutta </span><br> <span class=sujato>One by One </span><br><p id=mn111:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn111:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn111:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn111:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn111:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn111:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn111:2.1><span class=root>“Paṇḍito, bhikkhave, sāriputto; </span><br> <span class=sujato>“Sāriputta is astute, mendicants. </span><br><p id=mn111:2.2><span class=root>mahāpañño, bhikkhave, sāriputto; </span><br> <span class=sujato>He has great wisdom, </span><br><p id=mn111:2.3><span class=root>puthupañño, bhikkhave, sāriputto; </span><br> <span class=sujato>widespread wisdom, </span><br><p id=mn111:2.4><span class=root>hāsapañño, bhikkhave, sāriputto; </span><br> <span class=sujato>laughing wisdom, </span><br><p id=mn111:2.5><span class=root>javanapañño, bhikkhave, sāriputto; </span><br> <span class=sujato>swift wisdom, </span><br><p id=mn111:2.6><span class=root>tikkhapañño, bhikkhave, sāriputto; </span><br> <span class=sujato>sharp wisdom, </span><br><p id=mn111:2.7><span class=root>nibbedhikapañño, bhikkhave, sāriputto; </span><br> <span class=sujato>and penetrating wisdom. </span><br><p id=mn111:2.8><span class=root>sāriputto, bhikkhave, aḍḍhamāsaṁ anupadadhammavipassanaṁ vipassati. </span><br> <span class=sujato>For a fortnight he practiced discernment of phenomena one by one. </span><br><p id=mn111:2.9><span class=root>Tatridaṁ, bhikkhave, sāriputtassa anupadadhammavipassanāya hoti. </span><br> <span class=sujato>And this is how he did it. </span><br><p id=mn111:3.1><span class=root>Idha, bhikkhave, sāriputto vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Quite secluded from sensual pleasures, secluded from unskillful qualities, he entered and remained in the first absorption, which has the rapture and bliss born of seclusion, while placing the mind and keeping it connected. </span><br><p id=mn111:4.1><span class=root>Ye ca paṭhame jhāne dhammā vitakko ca vicāro ca pīti ca sukhañca cittekaggatā ca, phasso vedanā saññā cetanā cittaṁ chando adhimokkho vīriyaṁ sati upekkhā manasikāro—tyāssa dhammā anupadavavatthitā honti. </span><br> <span class=sujato>And he distinguished the phenomena of the first absorption one by one: placing and keeping and rapture and bliss and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:4.2><span class=root>Tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:4.3><span class=root>So evaṁ pajānāti: </span><br> <span class=sujato>He understood: </span><br><p id=mn111:4.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:4.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:4.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:4.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:5.1><span class=root>Puna caparaṁ, bhikkhave, sāriputto vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>Furthermore, as the placing of the mind and keeping it connected were stilled, he entered and remained in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn111:6.1><span class=root>Ye ca dutiye jhāne dhammā—ajjhattaṁ sampasādo ca pīti ca sukhañca cittekaggatā ca, phasso vedanā saññā cetanā cittaṁ chando adhimokkho vīriyaṁ sati upekkhā manasikāro—tyāssa dhammā anupadavavatthitā honti. </span><br> <span class=sujato>And he distinguished the phenomena of the second absorption one by one: internal confidence and rapture and bliss and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:6.2><span class=root>Tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:6.3><span class=root>So evaṁ pajānāti: </span><br> <span class=sujato>He understood: </span><br><p id=mn111:6.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:6.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:6.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:6.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:7.1><span class=root>Puna caparaṁ, bhikkhave, sāriputto pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti. Yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sujato>Furthermore, with the fading away of rapture, he entered and remained in the third absorption, where he meditated with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=mn111:8.1><span class=root>Ye ca tatiye jhāne dhammā—sukhañca sati ca sampajaññañca cittekaggatā ca, phasso vedanā saññā cetanā cittaṁ chando adhimokkho vīriyaṁ sati upekkhā manasikāro—</span><br> <span class=sujato>And he distinguished the phenomena of the third absorption one by one: bliss and mindfulness and awareness and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:8.2><span class=root>tyāssa dhammā anupadavavatthitā honti, tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:8.3><span class=root>So evaṁ pajānāti: </span><br> <span class=sujato>He understood: </span><br><p id=mn111:8.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:8.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:8.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:8.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:9.1><span class=root>Puna caparaṁ, bhikkhave, sāriputto sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sujato>Furthermore, with the giving up of pleasure and pain, and the ending of former happiness and sadness, he entered and remained in the fourth absorption, without pleasure or pain, with pure equanimity and mindfulness. </span><br><p id=mn111:10.1><span class=root>Ye ca catutthe jhāne dhammā—upekkhā adukkhamasukhā vedanā passaddhattā cetaso anābhogo satipārisuddhi cittekaggatā ca, phasso vedanā saññā cetanā cittaṁ chando adhimokkho vīriyaṁ sati upekkhā manasikāro—tyāssa dhammā anupadavavatthitā honti. </span><br> <span class=sujato>And he distinguished the phenomena of the fourth absorption one by one: equanimity and neutral feeling and mental unconcern due to tranquility and pure mindfulness and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:10.2><span class=root>Tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:10.3><span class=root>So evaṁ pajānāti: </span><br> <span class=sujato>He understood: </span><br><p id=mn111:10.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:10.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:10.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:10.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:11.1><span class=root>Puna caparaṁ, bhikkhave, sāriputto sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sujato>Furthermore, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, he entered and remained in the dimension of infinite space. </span><br><p id=mn111:12.1><span class=root>Ye ca ākāsānañcāyatane dhammā—ākāsānañcāyatanasaññā ca cittekaggatā ca phasso vedanā saññā cetanā cittaṁ chando adhimokkho vīriyaṁ sati upekkhā manasikāro—tyāssa dhammā anupadavavatthitā honti. </span><br> <span class=sujato>And he distinguished the phenomena of the dimension of infinite space one by one: the perception of the dimension of infinite space and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:12.2><span class=root>Tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:12.3><span class=root>So evaṁ pajānāti: </span><br> <span class=sujato>He understood: </span><br><p id=mn111:12.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:12.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:12.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:12.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:13.1><span class=root>Puna caparaṁ, bhikkhave, sāriputto sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sujato>Furthermore, going totally beyond the dimension of infinite space, aware that ‘consciousness is infinite’, he entered and remained in the dimension of infinite consciousness. </span><br><p id=mn111:14.1><span class=root>Ye ca viññāṇañcāyatane dhammā—viññāṇañcāyatanasaññā ca cittekaggatā ca, phasso vedanā saññā cetanā cittaṁ chando adhimokkho vīriyaṁ sati upekkhā manasikāro—tyāssa dhammā anupadavavatthitā honti. </span><br> <span class=sujato>And he distinguished the phenomena of the dimension of infinite consciousness one by one: the perception of the dimension of infinite consciousness and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:14.2><span class=root>Tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:14.3><span class=root>So evaṁ pajānāti: </span><br> <span class=sujato>He understood: </span><br><p id=mn111:14.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:14.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:14.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:14.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:15.1><span class=root>Puna caparaṁ, bhikkhave, sāriputto sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sujato>Furthermore, going totally beyond the dimension of infinite consciousness, aware that ‘there is nothing at all’, he entered and remained in the dimension of nothingness. </span><br><p id=mn111:16.1><span class=root>Ye ca ākiñcaññāyatane dhammā—ākiñcaññāyatanasaññā ca cittekaggatā ca, phasso vedanā saññā cetanā cittaṁ chando adhimokkho vīriyaṁ sati upekkhā manasikāro—tyāssa dhammā anupadavavatthitā honti. </span><br> <span class=sujato>And he distinguished the phenomena of the dimension of nothingness one by one: the perception of the dimension of nothingness and unification of mind; contact, feeling, perception, intention, mind, enthusiasm, decision, energy, mindfulness, equanimity, and application of mind. </span><br><p id=mn111:16.2><span class=root>Tyāssa dhammā viditā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knew those phenomena as they arose, as they remained, and as they went away. </span><br><p id=mn111:16.3><span class=root>So evaṁ pajānāti: </span><br> <span class=sujato>He understood: </span><br><p id=mn111:16.4><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:16.5><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:16.6><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:16.7><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:17.1><span class=root>Puna caparaṁ, bhikkhave, sāriputto sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><br> <span class=sujato>Furthermore, going totally beyond the dimension of nothingness, he entered and remained in the dimension of neither perception nor non-perception. </span><br><p id=mn111:18.1><span class=root>So tāya samāpattiyā sato vuṭṭhahati. </span><br> <span class=sujato>And he emerged from that attainment with mindfulness. </span><br><p id=mn111:18.2><span class=root>So tāya samāpattiyā sato vuṭṭhahitvā ye dhammā atītā niruddhā vipariṇatā te dhamme samanupassati: </span><br> <span class=sujato>Then he contemplated the phenomena of that attainment that had passed, ceased, and perished: </span><br><p id=mn111:18.3><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:18.4><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:18.5><span class=root>So ‘atthi uttari nissaraṇan’ti pajānāti. </span><br> <span class=sujato>He understood: ‘There is an escape beyond.’ </span><br><p id=mn111:18.6><span class=root>Tabbahulīkārā atthitvevassa hoti. </span><br> <span class=sujato>Repeated practice of that confirmed this for him. </span><br><p id=mn111:19.1><span class=root>Puna caparaṁ, bhikkhave, sāriputto sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti. </span><br> <span class=sujato>Furthermore, going totally beyond the dimension of neither perception nor non-perception, he entered and remained in the cessation of perception and feeling. And, having seen with wisdom, his defilements came to an end. </span><br><p id=mn111:20.1><span class=root>So tāya samāpattiyā sato vuṭṭhahati. </span><br> <span class=sujato>And he emerged from that attainment with mindfulness. </span><br><p id=mn111:20.2><span class=root>So tāya samāpattiyā sato vuṭṭhahitvā ye dhammā atītā niruddhā vipariṇatā te dhamme samanupassati: </span><br> <span class=sujato>Then he contemplated the phenomena of that attainment that had passed, ceased, and perished: </span><br><p id=mn111:20.3><span class=root>‘evaṁ kirame dhammā ahutvā sambhonti, hutvā paṭiventī’ti. </span><br> <span class=sujato>‘So it seems that these phenomena, not having been, come to be; and having come to be, they flit away.’ </span><br><p id=mn111:20.4><span class=root>So tesu dhammesu anupāyo anapāyo anissito appaṭibaddho vippamutto visaṁyutto vimariyādīkatena cetasā viharati. </span><br> <span class=sujato>Regarding those phenomena, he meditated without going near or going away, independent, untied, liberated, detached, his mind free of limits. </span><br><p id=mn111:20.5><span class=root>So ‘natthi uttari nissaraṇan’ti pajānāti. </span><br> <span class=sujato>He understood: ‘There is no escape beyond.’ </span><br><p id=mn111:20.6><span class=root>Tabbahulīkārā natthi tvevassa hoti. </span><br> <span class=sujato>By cultivating that he confirmed that there is not. </span><br><p id=mn111:21.1><span class=root>Yaṁ kho taṁ, bhikkhave, sammā vadamāno vadeyya: </span><br> <span class=sujato>And if there’s anyone of whom it may be rightly said that </span><br><p id=mn111:21.2><span class=root>‘vasippatto pāramippatto ariyasmiṁ sīlasmiṁ, vasippatto pāramippatto ariyasmiṁ samādhismiṁ, vasippatto pāramippatto ariyāya paññāya, vasippatto pāramippatto ariyāya vimuttiyā’ti, sāriputtameva taṁ sammā vadamāno vadeyya: </span><br> <span class=sujato>they have attained mastery and perfection in noble ethics, immersion, wisdom, and freedom, it’s Sāriputta. </span><br><p id=mn111:21.3><span class=root>‘vasippatto pāramippatto ariyasmiṁ sīlasmiṁ, vasippatto pāramippatto ariyasmiṁ samādhismiṁ, vasippatto pāramippatto ariyāya paññāya, vasippatto pāramippatto ariyāya vimuttiyā’ti. </span><br><p id=mn111:22.1><span class=root>Yaṁ kho taṁ, bhikkhave, sammā vadamāno vadeyya: </span><br> <span class=sujato>And if there’s anyone of whom it may be rightly said that </span><br><p id=mn111:22.2><span class=root>‘bhagavato putto oraso mukhato jāto dhammajo dhammanimmito dhammadāyādo no āmisadāyādo’ti, sāriputtameva taṁ sammā vadamāno vadeyya: </span><br> <span class=sujato>they’re the Buddha’s true-born son, born from his mouth, born of the teaching, created by the teaching, heir to the teaching, not the heir in things of the flesh, it’s Sāriputta. </span><br><p id=mn111:22.3><span class=root>‘bhagavato putto oraso mukhato jāto dhammajo dhammanimmito dhammadāyādo no āmisadāyādo’ti. </span><br><p id=mn111:23.1><span class=root>Sāriputto, bhikkhave, tathāgatena anuttaraṁ dhammacakkaṁ pavattitaṁ sammadeva anuppavattetī”ti. </span><br> <span class=sujato>Sāriputta rightly keeps rolling the supreme Wheel of Dhamma that was rolled forth by the Realized One.” </span><br><p id=mn111:23.2><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn111:23.3><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn111:23.4><span class=root>Anupadasuttaṁ niṭṭhitaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>