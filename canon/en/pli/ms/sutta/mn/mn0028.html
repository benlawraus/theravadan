<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0028.html>Deutsch</a> , <a href=/canon/ru/pli/ms/sutta/mn/mn0028.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0027.html>Previous</a><a href=/canon/en/pli/ms/sutta/mn/mn0029.html>Next</a></div><p><div class=verse-container id=mn28:0.1><span>Majjhima Nikāya 28 </span><span class="translation sujato">Middle Discourses 28 </span></div><p><div class=verse-container id=mn28:0.2><span class=big-bold>Mahāhatthipadopamasutta </span><span class="translation sujato">The Longer Simile of the Elephant’s Footprint </span></div><p><div class=verse-container id=mn28:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn28:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn28:1.3><span>Tatra kho āyasmā sāriputto bhikkhū āmantesi: </span><span class="translation sujato">There Sāriputta addressed the mendicants, </span></div><p><div class=verse-container id=mn28:1.4><span>“āvuso bhikkhave”ti. </span><span class="translation sujato">“Reverends, mendicants!” </span></div><p><div class=verse-container id=mn28:1.5><span>“Āvuso”ti kho te bhikkhū āyasmato sāriputtassa paccassosuṁ. </span><span class="translation sujato">“Reverend,” they replied. </span></div><p><div class=verse-container id=mn28:1.6><span>Āyasmā sāriputto etadavoca: </span><span class="translation sujato">Sāriputta said this: </span></div><p><div class=verse-container id=mn28:2.1><span>“Seyyathāpi, āvuso, yāni kānici jaṅgalānaṁ pāṇānaṁ padajātāni sabbāni tāni hatthipade samodhānaṁ gacchanti, hatthipadaṁ tesaṁ aggamakkhāyati yadidaṁ mahantattena; </span><span class="translation sujato">“The footprints of all creatures that walk can fit inside an elephant’s footprint, so an elephant’s footprint is said to be the biggest of them all. </span></div><p><div class=verse-container id=mn28:2.2><span>evameva kho, āvuso, ye keci kusalā dhammā sabbete catūsu ariyasaccesu saṅgahaṁ gacchanti. </span><span class="translation sujato">In the same way, all skillful qualities are included in the four noble truths. </span></div><p><div class=verse-container id=mn28:2.3><span>Katamesu catūsu? </span><span class="translation sujato">What four? </span></div><p><div class=verse-container id=mn28:2.4><span>Dukkhe ariyasacce, dukkhasamudaye ariyasacce, dukkhanirodhe ariyasacce, dukkhanirodhagāminiyā paṭipadāya ariyasacce. </span><span class="translation sujato">The noble truths of suffering, the origin of suffering, the cessation of suffering, and the practice that leads to the cessation of suffering. </span></div><p><div class=verse-container id=mn28:3.1><span>Katamañcāvuso, dukkhaṁ ariyasaccaṁ? </span><span class="translation sujato">And what is the noble truth of suffering? </span></div><p><div class=verse-container id=mn28:3.2><span>Jātipi dukkhā, jarāpi dukkhā, maraṇampi dukkhaṁ, sokaparidevadukkhadomanassupāyāsāpi dukkhā, yampicchaṁ na labhati tampi dukkhaṁ; saṅkhittena, pañcupādānakkhandhā dukkhā. </span><span class="translation sujato">Rebirth is suffering; old age is suffering; death is suffering; sorrow, lamentation, pain, sadness, and distress are suffering; not getting what you wish for is suffering. In brief, the five grasping aggregates are suffering. </span></div><p><div class=verse-container id=mn28:3.3><span>Katame cāvuso, pañcupādānakkhandhā? </span><span class="translation sujato">And what are the five grasping aggregates? </span></div><p><div class=verse-container id=mn28:3.4><span>Seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><span class="translation sujato">They are as follows: the grasping aggregates of form, feeling, perception, choices, and consciousness. </span></div><p><div class=verse-container id=mn28:4.1><span>Katamo cāvuso, rūpupādānakkhandho? </span><span class="translation sujato">And what is the grasping aggregate of form? </span></div><p><div class=verse-container id=mn28:4.2><span>Cattāri ca mahābhūtāni, catunnañca mahābhūtānaṁ upādāya rūpaṁ. </span><span class="translation sujato">The four principal states, and form derived from the four principal states. </span></div><p><div class=verse-container id=mn28:5.1><span>Katamā cāvuso, cattāro mahābhūtā? </span><span class="translation sujato">And what are the four principal states? </span></div><p><div class=verse-container id=mn28:5.2><span>Pathavīdhātu, āpodhātu, tejodhātu, vāyodhātu. </span><span class="translation sujato">The elements of earth, water, fire, and air. </span></div><p><div class=verse-container id=mn28:6.1><span>Katamā cāvuso, pathavīdhātu? </span><span class="translation sujato">And what is the earth element? </span></div><p><div class=verse-container id=mn28:6.2><span>Pathavīdhātu siyā ajjhattikā, siyā bāhirā. </span><span class="translation sujato">The earth element may be interior or exterior. </span></div><p><div class=verse-container id=mn28:6.3><span>Katamā cāvuso, ajjhattikā pathavīdhātu? </span><span class="translation sujato">And what is the interior earth element? </span></div><p><div class=verse-container id=mn28:6.4><span>Yaṁ ajjhattaṁ paccattaṁ kakkhaḷaṁ kharigataṁ upādinnaṁ, seyyathidaṁ—</span><span class="translation sujato">Anything internal, pertaining to an individual, that’s hard, solid, and appropriated. This includes: </span></div><p><div class=verse-container id=mn28:6.5><span>kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi kiñci ajjhattaṁ paccattaṁ kakkhaḷaṁ kharigataṁ upādinnaṁ. </span><span class="translation sujato">head hair, body hair, nails, teeth, skin, flesh, sinews, bones, bone marrow, kidneys, heart, liver, diaphragm, spleen, lungs, intestines, mesentery, undigested food, feces; or anything else internal, pertaining to an individual, that’s hard, solid, and appropriated. </span></div><p><div class=verse-container id=mn28:6.6><span>Ayaṁ vuccatāvuso, ajjhattikā pathavīdhātu. </span><span class="translation sujato">This is called the interior earth element. </span></div><p><div class=verse-container id=mn28:6.7><span>Yā ceva kho pana ajjhattikā pathavīdhātu, yā ca bāhirā pathavīdhātu, pathavīdhāturevesā. </span><span class="translation sujato">The interior earth element and the exterior earth element are just the earth element. </span></div><p><div class=verse-container id=mn28:6.8><span>‘Taṁ netaṁ mama, nesohamasmi, na meso attā’ti—evametaṁ yathābhūtaṁ sammappaññāya daṭṭhabbaṁ. </span><span class="translation sujato">This should be truly seen with right understanding like this: ‘This is not mine, I am not this, this is not my self.’ </span></div><p><div class=verse-container id=mn28:6.9><span>Evametaṁ yathābhūtaṁ sammappaññāya disvā pathavīdhātuyā nibbindati, pathavīdhātuyā cittaṁ virājeti. </span><span class="translation sujato">When you truly see with right understanding, you grow disillusioned with the earth element, detaching the mind from the earth element. </span></div><p><div class=verse-container id=mn28:7.1><span>Hoti kho so, āvuso, samayo yaṁ bāhirā āpodhātu pakuppati. </span><span class="translation sujato">There comes a time when the exterior water element flares up. </span></div><p><div class=verse-container id=mn28:7.2><span>Antarahitā tasmiṁ samaye bāhirā pathavīdhātu hoti. </span><span class="translation sujato">At that time the exterior earth element vanishes. </span></div><p><div class=verse-container id=mn28:7.3><span>Tassā hi nāma, āvuso, bāhirāya pathavīdhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><span class="translation sujato">So for all its great age, the earth element will be revealed as impermanent, liable to end, vanish, and perish. </span></div><p><div class=verse-container id=mn28:7.4><span>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? Atha khvāssa notevettha hoti. </span><span class="translation sujato">What then of this ephemeral body appropriated by craving? Rather than ‘I’ or ‘mine’ or ‘I am’, they consider it to be none of these things. </span></div><p><div class=verse-container id=mn28:8.1><span>Tañce, āvuso, bhikkhuṁ pare akkosanti paribhāsanti rosenti vihesenti, so evaṁ pajānāti: </span><span class="translation sujato">If others abuse, attack, harass, and trouble that mendicant, they understand: </span></div><p><div class=verse-container id=mn28:8.2><span>‘uppannā kho me ayaṁ sotasamphassajā dukkhavedanā. </span><span class="translation sujato">‘This painful feeling born of ear contact has arisen in me. </span></div><p><div class=verse-container id=mn28:8.3><span>Sā ca kho paṭicca, no apaṭicca. </span><span class="translation sujato">That’s dependent, not independent. </span></div><p><div class=verse-container id=mn28:8.4><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=mn28:8.5><span>Phassaṁ paṭicca’. </span><span class="translation sujato">Dependent on contact.’ </span></div><p><div class=verse-container id=mn28:8.6><span>So phasso aniccoti passati, vedanā aniccāti passati, saññā aniccāti passati, saṅkhārā aniccāti passati, viññāṇaṁ aniccanti passati. </span><span class="translation sujato">They see that contact, feeling, perception, choices, and consciousness are impermanent. </span></div><p><div class=verse-container id=mn28:8.7><span>Tassa dhātārammaṇameva cittaṁ pakkhandati pasīdati santiṭṭhati adhimuccati. </span><span class="translation sujato">Based on that element alone, their mind leaps forth, gains confidence, settles down, and becomes decided. </span></div><p><div class=verse-container id=mn28:9.1><span>Tañce, āvuso, bhikkhuṁ pare aniṭṭhehi akantehi amanāpehi samudācaranti—</span><span class="translation sujato">Others might treat that mendicant with disliking, loathing, and detestation, </span></div><p><div class=verse-container id=mn28:9.2><span>pāṇisamphassenapi leḍḍusamphassenapi daṇḍasamphassenapi satthasamphassenapi. </span><span class="translation sujato">striking them with fists, stones, sticks, and swords. </span></div><p><div class=verse-container id=mn28:9.3><span>So evaṁ pajānāti: </span><span class="translation sujato">They understand: </span></div><p><div class=verse-container id=mn28:9.4><span>‘tathābhūto kho ayaṁ kāyo yathābhūtasmiṁ kāye pāṇisamphassāpi kamanti, leḍḍusamphassāpi kamanti, daṇḍasamphassāpi kamanti, satthasamphassāpi kamanti. </span><span class="translation sujato">‘This body is such that fists, stones, sticks, and swords strike it. </span></div><p><div class=verse-container id=mn28:9.5><span>Vuttaṁ kho panetaṁ bhagavatā kakacūpamovāde: </span><span class="translation sujato">But the Buddha has said in the Advice on the Simile of the Saw: </span></div><p><div class=verse-container id=mn28:9.6><span>“ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṁ, tatrāpi yo mano padūseyya na me so tena sāsanakaro”ti. </span><span class="translation sujato">“Even if low-down bandits were to sever you limb from limb with a two-handed saw, anyone who had a malevolent thought on that account would not be following my instructions.” </span></div><p><div class=verse-container id=mn28:9.7><span>Āraddhaṁ kho pana me vīriyaṁ bhavissati asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><span class="translation sujato">My energy shall be roused up and unflagging, my mindfulness established and lucid, my body tranquil and undisturbed, and my mind immersed in samādhi. </span></div><p><div class=verse-container id=mn28:9.8><span>Kāmaṁ dāni imasmiṁ kāye pāṇisamphassāpi kamantu, leḍḍusamphassāpi kamantu, daṇḍasamphassāpi kamantu, satthasamphassāpi kamantu, karīyati hidaṁ buddhānaṁ sāsanan’ti. </span><span class="translation sujato">Gladly now, let fists, stones, sticks, and swords strike this body! For this is how the instructions of the Buddhas are followed.’ </span></div><p><div class=verse-container id=mn28:10.1><span>Tassa ce, āvuso, bhikkhuno evaṁ buddhaṁ anussarato evaṁ dhammaṁ anussarato evaṁ saṅghaṁ anussarato upekkhā kusalanissitā na saṇṭhāti. </span><span class="translation sujato">While recollecting the Buddha, the teaching, and the Saṅgha in this way, equanimity based on the skillful may not become stabilized in them. </span></div><p><div class=verse-container id=mn28:10.2><span>So tena saṁvijjati saṁvegaṁ āpajjati: </span><span class="translation sujato">In that case they stir up a sense of urgency: </span></div><p><div class=verse-container id=mn28:10.3><span>‘alābhā vata me, na vata me lābhā; dulladdhaṁ vata me, na vata me suladdhaṁ, </span><span class="translation sujato">‘It’s my loss, my misfortune, </span></div><p><div class=verse-container id=mn28:10.4><span>yassa me evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhātī’ti. </span><span class="translation sujato">that while recollecting the Buddha, the teaching, and the Saṅgha in this way, equanimity based on the skillful does not become stabilized in me.’ </span></div><p><div class=verse-container id=mn28:10.5><span>Seyyathāpi, āvuso, suṇisā sasuraṁ disvā saṁvijjati saṁvegaṁ āpajjati; </span><span class="translation sujato">They’re like a daughter-in-law who stirs up a sense of urgency when they see their father-in-law. </span></div><p><div class=verse-container id=mn28:10.6><span>evameva kho, āvuso, tassa ce bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhāti, so tena saṁvijjati saṁvegaṁ āpajjati: </span></div><p><div class=verse-container id=mn28:10.7><span>‘alābhā vata me, na vata me lābhā; dulladdhaṁ vata me, na vata me suladdhaṁ, yassa me evaṁ buddhaṁ anussarato evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhātī’ti. </span></div><p><div class=verse-container id=mn28:10.8><span>Tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā saṇṭhāti, so tena attamano hoti. </span><span class="translation sujato">But if, while recollecting the Buddha, the teaching, and the Saṅgha in this way, equanimity based on the skillful does become stabilized in them, they’re happy with that. </span></div><p><div class=verse-container id=mn28:10.9><span>Ettāvatāpi kho, āvuso, bhikkhuno bahukataṁ hoti. </span><span class="translation sujato">At this point, much has been done by that mendicant. </span></div><p><div class=verse-container id=mn28:11.1><span>Katamā cāvuso, āpodhātu? </span><span class="translation sujato">And what is the water element? </span></div><p><div class=verse-container id=mn28:11.2><span>Āpodhātu siyā ajjhattikā, siyā bāhirā. </span><span class="translation sujato">The water element may be interior or exterior. </span></div><p><div class=verse-container id=mn28:11.3><span>Katamā cāvuso, ajjhattikā āpodhātu? </span><span class="translation sujato">And what is the interior water element? </span></div><p><div class=verse-container id=mn28:11.4><span>Yaṁ ajjhattaṁ paccattaṁ āpo āpogataṁ upādinnaṁ, seyyathidaṁ—</span><span class="translation sujato">Anything internal, pertaining to an individual, that’s water, watery, and appropriated. This includes: </span></div><p><div class=verse-container id=mn28:11.5><span>pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ vā panaññampi kiñci ajjhattaṁ paccattaṁ āpo āpogataṁ upādinnaṁ—</span><span class="translation sujato">bile, phlegm, pus, blood, sweat, fat, tears, grease, saliva, snot, synovial fluid, urine; or anything else internal, pertaining to an individual, that’s water, watery, and appropriated. </span></div><p><div class=verse-container id=mn28:11.6><span>ayaṁ vuccatāvuso, ajjhattikā āpodhātu. </span><span class="translation sujato">This is called the interior water element. </span></div><p><div class=verse-container id=mn28:11.7><span>Yā ceva kho pana ajjhattikā āpodhātu yā ca bāhirā āpodhātu, āpodhāturevesā. </span><span class="translation sujato">The interior water element and the exterior water element are just the water element. </span></div><p><div class=verse-container id=mn28:11.8><span>‘Taṁ netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. </span><span class="translation sujato">This should be truly seen with right understanding like this: ‘This is not mine, I am not this, this is not my self.’ </span></div><p><div class=verse-container id=mn28:11.9><span>Evametaṁ yathābhūtaṁ sammappaññāya disvā āpodhātuyā nibbindati, āpodhātuyā cittaṁ virājeti. </span><span class="translation sujato">When you truly see with right understanding, you grow disillusioned with the water element, detaching the mind from the water element. </span></div><p><div class=verse-container id=mn28:12.1><span>Hoti kho so, āvuso, samayo yaṁ bāhirā āpodhātu pakuppati. </span><span class="translation sujato">There comes a time when the exterior water element flares up. </span></div><p><div class=verse-container id=mn28:12.2><span>Sā gāmampi vahati, nigamampi vahati, nagarampi vahati, janapadampi vahati, janapadapadesampi vahati. </span><span class="translation sujato">It sweeps away villages, towns, cities, countries, and regions. </span></div><p><div class=verse-container id=mn28:12.3><span>Hoti kho so, āvuso, samayo yaṁ mahāsamudde yojanasatikānipi udakāni ogacchanti, dviyojanasatikānipi udakāni ogacchanti, tiyojanasatikānipi udakāni ogacchanti, catuyojanasatikānipi udakāni ogacchanti, pañcayojanasatikānipi udakāni ogacchanti, chayojanasatikānipi udakāni ogacchanti, sattayojanasatikānipi udakāni ogacchanti. </span><span class="translation sujato">There comes a time when the water in the ocean sinks down a hundred leagues, or two, three, four, five, six, up to seven hundred leagues. </span></div><p><div class=verse-container id=mn28:12.4><span>Hoti kho so, āvuso, samayo yaṁ mahāsamudde sattatālampi udakaṁ saṇṭhāti, chattālampi udakaṁ saṇṭhāti, pañcatālampi udakaṁ saṇṭhāti, catuttālampi udakaṁ saṇṭhāti, titālampi udakaṁ saṇṭhāti, dvitālampi udakaṁ saṇṭhāti, tālamattampi udakaṁ saṇṭhāti. </span><span class="translation sujato">There comes a time when the water in the ocean stands just seven palm trees deep, or six, five, four, three, two, or even just one palm tree deep. </span></div><p><div class=verse-container id=mn28:12.5><span>Hoti kho so, āvuso, samayo yaṁ mahāsamudde sattaporisampi udakaṁ saṇṭhāti, chapporisampi udakaṁ saṇṭhāti, pañcaporisampi udakaṁ saṇṭhāti, catupporisampi udakaṁ saṇṭhāti, tiporisampi udakaṁ saṇṭhāti, dviporisampi udakaṁ saṇṭhāti, porisamattampi udakaṁ saṇṭhāti. </span><span class="translation sujato">There comes a time when the water in the ocean stands just seven fathoms deep, or six, five, four, three, two, or even just one fathom deep. </span></div><p><div class=verse-container id=mn28:12.6><span>Hoti kho so, āvuso, samayo yaṁ mahāsamudde aḍḍhaporisampi udakaṁ saṇṭhāti, kaṭimattampi udakaṁ saṇṭhāti, jāṇukamattampi udakaṁ saṇṭhāti, gopphakamattampi udakaṁ saṇṭhāti. </span><span class="translation sujato">There comes a time when the water in the ocean stands just half a fathom deep, or waist deep, or knee deep, or even just ankle deep. </span></div><p><div class=verse-container id=mn28:12.7><span>Hoti kho so, āvuso, samayo, yaṁ mahāsamudde aṅgulipabbatemanamattampi udakaṁ na hoti. </span><span class="translation sujato">There comes a time when there’s not even enough water left in the great ocean to wet the tip of the toe. </span></div><p><div class=verse-container id=mn28:12.8><span>Tassā hi nāma, āvuso, bāhirāya āpodhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><span class="translation sujato">So for all its great age, the water element will be revealed as impermanent, liable to end, vanish, and perish. </span></div><p><div class=verse-container id=mn28:13.1><span>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? Atha khvāssa notevettha hoti …pe… </span><span class="translation sujato">What then of this ephemeral body appropriated by craving? Rather than ‘I’ or ‘mine’ or ‘I am’, they consider it to be none of these things. … </span></div><p><div class=verse-container id=mn28:14.1><span>tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā saṇṭhāti. So tena attamano hoti. </span><span class="translation sujato">If, while recollecting the Buddha, the teaching, and the Saṅgha in this way, equanimity based on the skillful does become stabilized in them, they’re happy with that. </span></div><p><div class=verse-container id=mn28:15.1><span>Ettāvatāpi kho, āvuso, bhikkhuno bahukataṁ hoti. </span><span class="translation sujato">At this point, much has been done by that mendicant. </span></div><p><div class=verse-container id=mn28:16.1><span>Katamā cāvuso, tejodhātu? </span><span class="translation sujato">And what is the fire element? </span></div><p><div class=verse-container id=mn28:16.2><span>Tejodhātu siyā ajjhattikā, siyā bāhirā. </span><span class="translation sujato">The fire element may be interior or exterior. </span></div><p><div class=verse-container id=mn28:16.3><span>Katamā cāvuso, ajjhattikā tejodhātu? </span><span class="translation sujato">And what is the interior fire element? </span></div><p><div class=verse-container id=mn28:16.4><span>Yaṁ ajjhattaṁ paccattaṁ tejo tejogataṁ upādinnaṁ, seyyathidaṁ—</span><span class="translation sujato">Anything internal, pertaining to an individual that’s fire, fiery, and appropriated. This includes: </span></div><p><div class=verse-container id=mn28:16.5><span>yena ca santappati, yena ca jīrīyati, yena ca pariḍayhati, yena ca asitapītakhāyitasāyitaṁ sammā pariṇāmaṁ gacchati, yaṁ vā panaññampi kiñci ajjhattaṁ paccattaṁ tejo tejogataṁ upādinnaṁ—</span><span class="translation sujato">that which warms, that which ages, that which heats you up when feverish, that which properly digests food and drink; or anything else internal, pertaining to an individual, that’s fire, fiery, and appropriated. </span></div><p><div class=verse-container id=mn28:16.6><span>ayaṁ vuccatāvuso, ajjhattikā tejodhātu. </span><span class="translation sujato">This is called the interior fire element. </span></div><p><div class=verse-container id=mn28:16.7><span>Yā ceva kho pana ajjhattikā tejodhātu yā ca bāhirā tejodhātu, tejodhāturevesā. </span><span class="translation sujato">The interior fire element and the exterior fire element are just the fire element. </span></div><p><div class=verse-container id=mn28:16.8><span>‘Taṁ netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. </span><span class="translation sujato">This should be truly seen with right understanding like this: ‘This is not mine, I am not this, this is not my self.’ </span></div><p><div class=verse-container id=mn28:16.9><span>Evametaṁ yathābhūtaṁ sammappaññāya disvā tejodhātuyā nibbindati, tejodhātuyā cittaṁ virājeti. </span><span class="translation sujato">When you truly see with right understanding, you grow disillusioned with the fire element, detaching the mind from the fire element. </span></div><p><div class=verse-container id=mn28:17.1><span>Hoti kho so, āvuso, samayo yaṁ bāhirā tejodhātu pakuppati. </span><span class="translation sujato">There comes a time when the exterior fire element flares up. </span></div><p><div class=verse-container id=mn28:17.2><span>Sā gāmampi dahati, nigamampi dahati, nagarampi dahati, janapadampi dahati, janapadapadesampi dahati. </span><span class="translation sujato">It burns up villages, towns, cities, countries, and regions until </span></div><p><div class=verse-container id=mn28:17.3><span>Sā haritantaṁ vā panthantaṁ vā selantaṁ vā udakantaṁ vā ramaṇīyaṁ vā bhūmibhāgaṁ āgamma anāhārā nibbāyati. </span><span class="translation sujato">it reaches a green field, a roadside, a cliff’s edge, a body of water, or cleared parkland, where it’s extinguished due to not being fed. </span></div><p><div class=verse-container id=mn28:17.4><span>Hoti kho so, āvuso, samayo yaṁ kukkuṭapattenapi nhārudaddulenapi aggiṁ gavesanti. </span><span class="translation sujato">There comes a time when they go looking for a fire, taking just a chicken feather or a scrap of sinew as kindling. </span></div><p><div class=verse-container id=mn28:17.5><span>Tassā hi nāma, āvuso, bāhirāya tejodhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><span class="translation sujato">So for all its great age, the fire element will be revealed as impermanent, liable to end, vanish, and perish. </span></div><p><div class=verse-container id=mn28:17.6><span>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? </span><span class="translation sujato">What then of this ephemeral body appropriated by craving? Rather than ‘I’ or ‘mine’ or ‘I am’, they consider it to be none of these things. … </span></div><p><div class=verse-container id=mn28:18-20.1><span>Atha khvāssa notevettha hoti …pe… tassa ce, āvuso, bhikkhuno evaṁ buddhaṁ anussarato evaṁ dhammaṁ anussarato evaṁ saṅghaṁ anussarato upekkhā kusalanissitā saṇṭhāti, so tena attamano hoti. </span><span class="translation sujato">If, while recollecting the Buddha, the teaching, and the Saṅgha in this way, equanimity based on the skillful does become stabilized in them, they’re happy with that. </span></div><p><div class=verse-container id=mn28:18-20.2><span>Ettāvatāpi kho, āvuso, bhikkhuno bahukataṁ hoti. </span><span class="translation sujato">At this point, much has been done by that mendicant. </span></div><p><div class=verse-container id=mn28:21.1><span>Katamā cāvuso, vāyodhātu? </span><span class="translation sujato">And what is the air element? </span></div><p><div class=verse-container id=mn28:21.2><span>Vāyodhātu siyā ajjhattikā, siyā bāhirā. </span><span class="translation sujato">The air element may be interior or exterior. </span></div><p><div class=verse-container id=mn28:21.3><span>Katamā cāvuso, ajjhattikā vāyodhātu? </span><span class="translation sujato">And what is the interior air element? </span></div><p><div class=verse-container id=mn28:21.4><span>Yaṁ ajjhattaṁ paccattaṁ vāyo vāyogataṁ upādinnaṁ, seyyathidaṁ—</span><span class="translation sujato">Anything internal, pertaining to an individual, that’s air, airy, and appropriated. This includes: </span></div><p><div class=verse-container id=mn28:21.5><span>uddhaṅgamā vātā, adhogamā vātā, kucchisayā vātā, koṭṭhāsayā vātā, aṅgamaṅgānusārino vātā, assāso passāso iti, yaṁ vā panaññampi kiñci ajjhattaṁ paccattaṁ vāyo vāyogataṁ upādinnaṁ—</span><span class="translation sujato">winds that go up or down, winds in the belly or the bowels, winds that flow through the limbs, in-breaths and out-breaths; or anything else internal, pertaining to an individual, that’s air, airy, and appropriated. </span></div><p><div class=verse-container id=mn28:21.6><span>ayaṁ vuccatāvuso, ajjhattikā vāyodhātu. </span><span class="translation sujato">This is called the interior air element. </span></div><p><div class=verse-container id=mn28:21.7><span>Yā ceva kho pana ajjhattikā vāyodhātu, yā ca bāhirā vāyodhātu, vāyodhāturevesā. </span><span class="translation sujato">The interior air element and the exterior air element are just the air element. </span></div><p><div class=verse-container id=mn28:21.8><span>‘Taṁ netaṁ mama nesohamasmi na meso attā’ti evametaṁ yathābhūtaṁ sammappaññāya daṭṭhabbaṁ. </span><span class="translation sujato">This should be truly seen with right understanding like this: ‘This is not mine, I am not this, this is not my self.’ </span></div><p><div class=verse-container id=mn28:21.9><span>Evametaṁ yathābhūtaṁ sammappaññāya disvā vāyodhātuyā nibbindati vāyodhātuyā cittaṁ virājeti. </span><span class="translation sujato">When you truly see with right understanding, you grow disillusioned with the air element, detaching the mind from the air element. </span></div><p><div class=verse-container id=mn28:22.1><span>Hoti kho so, āvuso, samayo yaṁ bāhirā vāyodhātu pakuppati. </span><span class="translation sujato">There comes a time when the exterior air element flares up. </span></div><p><div class=verse-container id=mn28:22.2><span>Sā gāmampi vahati, nigamampi vahati, nagarampi vahati, janapadampi vahati, janapadapadesampi vahati. </span><span class="translation sujato">It sweeps away villages, towns, cities, countries, and regions. </span></div><p><div class=verse-container id=mn28:22.3><span>Hoti kho so, āvuso, samayo yaṁ gimhānaṁ pacchime māse tālavaṇṭenapi vidhūpanenapi vātaṁ pariyesanti, ossavanepi tiṇāni na icchanti. </span><span class="translation sujato">There comes a time, in the last month of summer, when they look for wind by using a palm-leaf or fan, and even the grasses in the drip-fringe of a thatch roof don’t stir. </span></div><p><div class=verse-container id=mn28:22.4><span>Tassā hi nāma, āvuso, bāhirāya vāyodhātuyā tāva mahallikāya aniccatā paññāyissati, khayadhammatā paññāyissati, vayadhammatā paññāyissati, vipariṇāmadhammatā paññāyissati. </span><span class="translation sujato">So for all its great age, the air element will be revealed as impermanent, liable to end, vanish, and perish. </span></div><p><div class=verse-container id=mn28:22.5><span>Kiṁ panimassa mattaṭṭhakassa kāyassa taṇhupādinnassa ‘ahanti vā mamanti vā asmī’ti vā? Atha khvāssa notevettha hoti. </span><span class="translation sujato">What then of this ephemeral body appropriated by craving? Rather than ‘I’ or ‘mine’ or ‘I am’, they consider it to be none of these things. </span></div><p><div class=verse-container id=mn28:23.1><span>Tañce, āvuso, bhikkhuṁ pare akkosanti paribhāsanti rosenti vihesenti. </span><span class="translation sujato">If others abuse, attack, harass, and trouble that mendicant, they understand: </span></div><p><div class=verse-container id=mn28:23.2><span>So evaṁ pajānāti, uppannā kho me ayaṁ sotasamphassajā dukkhā vedanā. </span><span class="translation sujato">‘This painful feeling born of ear contact has arisen in me. </span></div><p><div class=verse-container id=mn28:23.3><span>Sā ca kho paṭicca, no apaṭicca. </span><span class="translation sujato">That’s dependent, not independent. </span></div><p><div class=verse-container id=mn28:23.4><span>Kiṁ paṭicca? </span><span class="translation sujato">Dependent on what? </span></div><p><div class=verse-container id=mn28:23.5><span>Phassaṁ paṭicca. </span><span class="translation sujato">Dependent on contact.’ </span></div><p><div class=verse-container id=mn28:23.6><span>Sopi phasso aniccoti passati, vedanā aniccāti passati, saññā aniccāti passati, saṅkhārā aniccāti passati, viññāṇaṁ aniccanti passati. </span><span class="translation sujato">They see that contact, feeling, perception, choices, and consciousness are impermanent. </span></div><p><div class=verse-container id=mn28:23.7><span>Tassa dhātārammaṇameva cittaṁ pakkhandati pasīdati santiṭṭhati adhimuccati. </span><span class="translation sujato">Based on that element alone, their mind leaps forth, gains confidence, settles down, and becomes decided. </span></div><p><div class=verse-container id=mn28:24.1><span>Tañce, āvuso, bhikkhuṁ pare aniṭṭhehi akantehi amanāpehi samudācaranti, pāṇisamphassenapi leḍḍusamphassenapi daṇḍasamphassenapi satthasamphassenapi. </span><span class="translation sujato">Others might treat that mendicant with disliking, loathing, and detestation, striking them with fists, stones, sticks, and swords. </span></div><p><div class=verse-container id=mn28:24.2><span>So evaṁ pajānāti ‘tathābhūto kho ayaṁ kāyo yathābhūtasmiṁ kāye pāṇisamphassāpi kamanti, leḍḍusamphassāpi kamanti, daṇḍasamphassāpi kamanti, satthasamphassāpi kamanti. </span><span class="translation sujato">They understand: ‘This body is such that fists, stones, sticks, and swords strike it. </span></div><p><div class=verse-container id=mn28:24.3><span>Vuttaṁ kho panetaṁ bhagavatā kakacūpamovāde “ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṁ. Tatrāpi yo mano padūseyya, na me so tena sāsanakaro”ti. </span><span class="translation sujato">But the Buddha has said in the Advice on the Simile of the Saw: “Even if low-down bandits were to sever you limb from limb with a two-handed saw, anyone who had a thought of hate on that account would not be following my instructions.” </span></div><p><div class=verse-container id=mn28:24.4><span>Āraddhaṁ kho pana me vīriyaṁ bhavissati asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><span class="translation sujato">My energy shall be roused up and unflagging, my mindfulness established and lucid, my body tranquil and undisturbed, and my mind immersed in samādhi. </span></div><p><div class=verse-container id=mn28:24.5><span>Kāmaṁ dāni imasmiṁ kāye pāṇisamphassāpi kamantu, leḍḍusamphassāpi kamantu, daṇḍasamphassāpi kamantu, satthasamphassāpi kamantu. Karīyati hidaṁ buddhānaṁ sāsanan’ti. </span><span class="translation sujato">Gladly now, let fists, stones, sticks, and swords strike this body! For this is how the instructions of the Buddhas are followed.’ </span></div><p><div class=verse-container id=mn28:25.1><span>Tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā na saṇṭhāti. </span><span class="translation sujato">While recollecting the Buddha, the teaching, and the Saṅgha in this way, equanimity based on the skillful may not become stabilized in them. </span></div><p><div class=verse-container id=mn28:25.2><span>So tena saṁvijjati saṁvegaṁ āpajjati: </span><span class="translation sujato">In that case they stir up a sense of urgency: </span></div><p><div class=verse-container id=mn28:25.3><span>‘alābhā vata me, na vata me lābhā; dulladdhaṁ vata me, na vata me suladdhaṁ. </span><span class="translation sujato">‘It’s my loss, my misfortune, </span></div><p><div class=verse-container id=mn28:25.4><span>Yassa me evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato upekkhā kusalanissitā na saṇṭhātī’ti. </span><span class="translation sujato">that while recollecting the Buddha, the teaching, and the Saṅgha in this way, equanimity based on the skillful does not become stabilized in me.’ </span></div><p><div class=verse-container id=mn28:25.5><span>Seyyathāpi, āvuso, suṇisā sasuraṁ disvā saṁvijjati saṁvegaṁ āpajjati; </span><span class="translation sujato">They’re like a daughter-in-law who stirs up a sense of urgency when they see their father-in-law. </span></div><p><div class=verse-container id=mn28:25.6><span>evameva kho, āvuso, tassa ce bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhāti. </span></div><p><div class=verse-container id=mn28:25.7><span>So tena saṁvijjati saṁvegaṁ āpajjati: </span></div><p><div class=verse-container id=mn28:25.8><span>‘alābhā vata me, na vata me lābhā; dulladdhaṁ vata me, na vata me suladdhaṁ. </span></div><p><div class=verse-container id=mn28:25.9><span>Yassa me evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā na saṇṭhātī’ti. </span></div><p><div class=verse-container id=mn28:25.10><span>Tassa ce, āvuso, bhikkhuno evaṁ buddhaṁ anussarato, evaṁ dhammaṁ anussarato, evaṁ saṅghaṁ anussarato, upekkhā kusalanissitā saṇṭhāti, so tena attamano hoti. </span><span class="translation sujato">But if, while recollecting the Buddha, the teaching, and the Saṅgha in this way, equanimity based on the skillful does become stabilized in them, they’re happy with that. </span></div><p><div class=verse-container id=mn28:25.11><span>Ettāvatāpi kho, āvuso, bhikkhuno bahukataṁ hoti. </span><span class="translation sujato">At this point, much has been done by that mendicant. </span></div><p><div class=verse-container id=mn28:26.1><span>Seyyathāpi, āvuso, kaṭṭhañca paṭicca valliñca paṭicca tiṇañca paṭicca mattikañca paṭicca ākāso parivārito agārantveva saṅkhaṁ gacchati; </span><span class="translation sujato">When a space is enclosed by sticks, creepers, grass, and mud it becomes known as a ‘building’. </span></div><p><div class=verse-container id=mn28:26.2><span>evameva kho, āvuso, aṭṭhiñca paṭicca nhāruñca paṭicca maṁsañca paṭicca cammañca paṭicca ākāso parivārito rūpantveva saṅkhaṁ gacchati. </span><span class="translation sujato">In the same way, when a space is enclosed by bones, sinews, flesh, and skin it becomes known as a ‘form’. </span></div><p><div class=verse-container id=mn28:27.1><span>Ajjhattikañceva, āvuso, cakkhuṁ aparibhinnaṁ hoti, bāhirā ca rūpā na āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><span class="translation sujato">Reverends, though the eye is intact internally, so long as exterior sights don’t come into range and there’s no corresponding engagement, there’s no manifestation of the corresponding type of consciousness. </span></div><p><div class=verse-container id=mn28:27.2><span>Ajjhattikañceva, āvuso, cakkhuṁ aparibhinnaṁ hoti bāhirā ca rūpā āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><span class="translation sujato">Though the eye is intact internally and exterior sights come into range, so long as there’s no corresponding engagement, there’s no manifestation of the corresponding type of consciousness. </span></div><p><div class=verse-container id=mn28:27.3><span>Yato ca kho, āvuso, ajjhattikañceva cakkhuṁ aparibhinnaṁ hoti, bāhirā ca rūpā āpāthaṁ āgacchanti, tajjo ca samannāhāro hoti. Evaṁ tajjassa viññāṇabhāgassa pātubhāvo hoti. </span><span class="translation sujato">But when the eye is intact internally and exterior sights come into range and there is corresponding engagement, there is the manifestation of the corresponding type of consciousness. </span></div><p><div class=verse-container id=mn28:28.1><span>Yaṁ tathābhūtassa rūpaṁ taṁ rūpupādānakkhandhe saṅgahaṁ gacchati, yā tathābhūtassa vedanā sā vedanupādānakkhandhe saṅgahaṁ gacchati, yā tathābhūtassa saññā sā saññupādānakkhandhe saṅgahaṁ gacchati, ye tathābhūtassa saṅkhārā te saṅkhārupādānakkhandhe saṅgahaṁ gacchanti, yaṁ tathābhūtassa viññāṇaṁ taṁ viññāṇupādānakkhandhe saṅgahaṁ gacchati. </span><span class="translation sujato">The form produced in this way is included in the grasping aggregate of form. The feeling, perception, choices, and consciousness produced in this way are each included in the corresponding grasping aggregate. </span></div><p><div class=verse-container id=mn28:28.2><span>So evaṁ pajānāti: </span><span class="translation sujato">They understand: </span></div><p><div class=verse-container id=mn28:28.3><span>‘evañhi kira imesaṁ pañcannaṁ upādānakkhandhānaṁ saṅgaho sannipāto samavāyo hoti. </span><span class="translation sujato">‘So this is how there comes to be inclusion, gathering together, and joining together into these five grasping aggregates. </span></div><p><div class=verse-container id=mn28:28.4><span>Vuttaṁ kho panetaṁ bhagavatā: </span><span class="translation sujato">But the Buddha has said: </span></div><p><div class=verse-container id=mn28:28.5><span>“yo paṭiccasamuppādaṁ passati so dhammaṁ passati; </span><span class="translation sujato">“One who sees dependent origination sees the teaching. </span></div><p><div class=verse-container id=mn28:28.6><span>yo dhammaṁ passati so paṭiccasamuppādaṁ passatī”ti. </span><span class="translation sujato">One who sees the teaching sees dependent origination.” </span></div><p><div class=verse-container id=mn28:28.7><span>Paṭiccasamuppannā kho panime yadidaṁ pañcupādānakkhandhā. </span><span class="translation sujato">And these five grasping aggregates are indeed dependently originated. </span></div><p><div class=verse-container id=mn28:28.8><span>Yo imesu pañcasu upādānakkhandhesu chando ālayo anunayo ajjhosānaṁ so dukkhasamudayo. </span><span class="translation sujato">The desire, clinging, attraction, and attachment for these five grasping aggregates is the origin of suffering. </span></div><p><div class=verse-container id=mn28:28.9><span>Yo imesu pañcasu upādānakkhandhesu chandarāgavinayo chandarāgappahānaṁ, so dukkhanirodho’ti. </span><span class="translation sujato">Giving up and getting rid of desire and greed for these five grasping aggregates is the cessation of suffering.’ </span></div><p><div class=verse-container id=mn28:28.10><span>Ettāvatāpi kho, āvuso, bhikkhuno bahukataṁ hoti. </span><span class="translation sujato">At this point, much has been done by that mendicant. </span></div><p><div class=verse-container id=mn28:29-30.1><span>Ajjhattikañceva, āvuso, sotaṁ aparibhinnaṁ hoti …pe… </span><span class="translation sujato">Though the ear … </span></div><p><div class=verse-container id=mn28:31-32.1><span>ghānaṁ aparibhinnaṁ hoti … </span><span class="translation sujato">nose … </span></div><p><div class=verse-container id=mn28:33-34.1><span>jivhā aparibhinnā hoti … </span><span class="translation sujato">tongue … </span></div><p><div class=verse-container id=mn28:35-36.1><span>kāyo aparibhinno hoti … </span><span class="translation sujato">body … </span></div><p><div class=verse-container id=mn28:37.1><span>mano aparibhinno hoti, bāhirā ca dhammā na āpāthaṁ āgacchanti no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><span class="translation sujato">mind is intact internally, so long as exterior ideas don’t come into range and there’s no corresponding engagement, there’s no manifestation of the corresponding type of consciousness. </span></div><p><div class=verse-container id=mn28:38.1><span>Ajjhattiko ceva, āvuso, mano aparibhinno hoti, bāhirā ca dhammā āpāthaṁ āgacchanti, no ca tajjo samannāhāro hoti, neva tāva tajjassa viññāṇabhāgassa pātubhāvo hoti. </span><span class="translation sujato">Though the mind is intact internally and exterior ideas come into range, so long as there’s no corresponding engagement, there’s no manifestation of the corresponding type of consciousness. </span></div><p><div class=verse-container id=mn28:38.2><span>Yato ca kho, āvuso, ajjhattiko ceva mano aparibhinno hoti, bāhirā ca dhammā āpāthaṁ āgacchanti, tajjo ca samannāhāro hoti, evaṁ tajjassa viññāṇabhāgassa pātubhāvo hoti. </span><span class="translation sujato">But when the mind is intact internally and exterior ideas come into range and there is corresponding engagement, there is the manifestation of the corresponding type of consciousness. </span></div><p><div class=verse-container id=mn28:38.3><span>Yaṁ tathābhūtassa rūpaṁ taṁ rūpupādānakkhandhe saṅgahaṁ gacchati, yā tathābhūtassa vedanā sā vedanupādānakkhandhe saṅgahaṁ gacchati, yā tathābhūtassa saññā sā saññupādānakkhandhe saṅgahaṁ gacchati, ye tathābhūtassa saṅkhārā te saṅkhārupādānakkhandhe saṅgahaṁ gacchanti, yaṁ tathābhūtassa viññāṇaṁ taṁ viññāṇupādānakkhandhe saṅgahaṁ gacchati. </span><span class="translation sujato">The form produced in this way is included in the grasping aggregate of form. The feeling, perception, choices, and consciousness produced in this way are each included in the corresponding grasping aggregate. </span></div><p><div class=verse-container id=mn28:38.4><span>So evaṁ pajānāti: </span><span class="translation sujato">They understand: </span></div><p><div class=verse-container id=mn28:38.5><span>‘evañhi kira imesaṁ pañcannaṁ upādānakkhandhānaṁ saṅgaho sannipāto samavāyo hoti. </span><span class="translation sujato">‘So this is how there comes to be inclusion, gathering together, and joining together into these five grasping aggregates. </span></div><p><div class=verse-container id=mn28:38.6><span>Vuttaṁ kho panetaṁ bhagavatā: </span><span class="translation sujato">But the Buddha has also said: </span></div><p><div class=verse-container id=mn28:38.7><span>“yo paṭiccasamuppādaṁ passati so dhammaṁ passati; </span><span class="translation sujato">“One who sees dependent origination sees the teaching. </span></div><p><div class=verse-container id=mn28:38.8><span>yo dhammaṁ passati so paṭiccasamuppādaṁ passatī”ti. </span><span class="translation sujato">One who sees the teaching sees dependent origination.” </span></div><p><div class=verse-container id=mn28:38.9><span>Paṭiccasamuppannā kho panime yadidaṁ pañcupādānakkhandhā. </span><span class="translation sujato">And these five grasping aggregates are indeed dependently originated. </span></div><p><div class=verse-container id=mn28:38.10><span>Yo imesu pañcasu upādānakkhandhesu chando ālayo anunayo ajjhosānaṁ so dukkhasamudayo. </span><span class="translation sujato">The desire, clinging, attraction, and attachment for these five grasping aggregates is the origin of suffering. </span></div><p><div class=verse-container id=mn28:38.11><span>Yo imesu pañcasu upādānakkhandhesu chandarāgavinayo chandarāgappahānaṁ so dukkhanirodho’ti. </span><span class="translation sujato">Giving up and getting rid of desire and greed for these five grasping aggregates is the cessation of suffering.’ </span></div><p><div class=verse-container id=mn28:38.12><span>Ettāvatāpi kho, āvuso, bhikkhuno bahukataṁ hotī”ti. </span><span class="translation sujato">At this point, much has been done by that mendicant.” </span></div><p><div class=verse-container id=mn28:38.13><span>Idamavoca āyasmā sāriputto. </span><span class="translation sujato">That’s what Venerable Sāriputta said. </span></div><p><div class=verse-container id=mn28:38.14><span>Attamanā te bhikkhū āyasmato sāriputtassa bhāsitaṁ abhinandunti. </span><span class="translation sujato">Satisfied, the mendicants approved what Sāriputta said. </span></div><p><div class=verse-container id=mn28:38.15><span>Mahāhatthipadopamasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/en/pli/ms/sutta/mn/mn0027.html>Previous</a><a href=/canon/en/pli/ms/sutta/mn/mn0029.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>