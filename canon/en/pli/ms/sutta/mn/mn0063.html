<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0063.html>Deutsch</a> , <a href=/canon/lt/pli/ms/sutta/mn/mn0063.html>Lietuvių kalba</a> , <a href=/canon/ru/pli/ms/sutta/mn/mn0063.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0062.html>Previous</a><a href=/canon/en/pli/ms/sutta/mn/mn0064.html>Next</a></div><p><div class=verse-container id=mn63:0.1><span>Majjhima Nikāya 63 </span><span class="translation sujato">Middle Discourses 63 </span></div><p><div class=verse-container id=mn63:0.2><span class=big-bold>Cūḷamālukyasutta </span><span class="translation sujato">The Shorter Discourse With Māluṅkyaputta </span></div><p><div class=verse-container id=mn63:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn63:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn63:2.1><span>Atha kho āyasmato mālukyaputtassa rahogatassa paṭisallīnassa evaṁ cetaso parivitakko udapādi: </span><span class="translation sujato">Then as Venerable Māluṅkyaputta was in private retreat this thought came to his mind: </span></div><p><div class=verse-container id=mn63:2.2><span>“yānimāni diṭṭhigatāni bhagavatā abyākatāni ṭhapitāni paṭikkhittāni: </span><span class="translation sujato">“There are several convictions that the Buddha has left undeclared; he has set them aside and refused to comment on them. </span></div><p><div class=verse-container id=mn63:2.3><span>‘sassato loko’tipi, ‘asassato loko’tipi, ‘antavā loko’tipi, ‘anantavā loko’tipi, ‘taṁ jīvaṁ taṁ sarīran’tipi, ‘aññaṁ jīvaṁ aññaṁ sarīran’tipi, ‘hoti tathāgato paraṁ maraṇā’tipi, ‘na hoti tathāgato paraṁ maraṇā’tipi, ‘hoti ca na ca hoti tathāgato paraṁ maraṇā’tipi, ‘neva hoti na na hoti tathāgato paraṁ maraṇā’tipi—</span><span class="translation sujato">For example: the cosmos is eternal, or not eternal, or finite, or infinite; the soul and the body are the same thing, or they are different things; after death, a realized one still exists, or no longer exists, or both still exists and no longer exists, or neither still exists nor no longer exists. </span></div><p><div class=verse-container id=mn63:2.4><span>tāni me bhagavā na byākaroti. </span><span class="translation sujato">The Buddha does not explain these points to me. </span></div><p><div class=verse-container id=mn63:2.5><span>Yāni me bhagavā na byākaroti taṁ me na ruccati, taṁ me nakkhamati. </span><span class="translation sujato">I don’t endorse that, and do not accept it. </span></div><p><div class=verse-container id=mn63:2.6><span>Sohaṁ bhagavantaṁ upasaṅkamitvā etamatthaṁ pucchissāmi. </span><span class="translation sujato">I’ll go to him and ask him about this. </span></div><p><div class=verse-container id=mn63:2.7><span>Sace me bhagavā byākarissati: </span><span class="translation sujato">If he gives me a straight answer on any of these points, </span></div><p><div class=verse-container id=mn63:2.8><span>‘sassato loko’ti vā ‘asassato loko’ti vā …pe… </span></div><p><div class=verse-container id=mn63:2.9><span>‘neva hoti na na hoti tathāgato paraṁ maraṇā’ti vā—</span></div><p><div class=verse-container id=mn63:2.10><span>evāhaṁ bhagavati brahmacariyaṁ carissāmi; </span><span class="translation sujato">I will lead the spiritual life under him. </span></div><p><div class=verse-container id=mn63:2.11><span>no ce me bhagavā byākarissati: </span><span class="translation sujato">If he does not explain these points to me, </span></div><p><div class=verse-container id=mn63:2.12><span>‘sassato loko’ti vā ‘asassato loko’ti vā …pe… </span></div><p><div class=verse-container id=mn63:2.13><span>‘neva hoti na na hoti tathāgato paraṁ maraṇā’ti vā—</span></div><p><div class=verse-container id=mn63:2.14><span>evāhaṁ sikkhaṁ paccakkhāya hīnāyāvattissāmī”ti. </span><span class="translation sujato">I shall reject the training and return to a lesser life.” </span></div><p><div class=verse-container id=mn63:3.1><span>Atha kho āyasmā mālukyaputto sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mālukyaputto bhagavantaṁ etadavoca: </span><span class="translation sujato">Then in the late afternoon, Māluṅkyaputta came out of retreat and went to the Buddha. He bowed, sat down to one side, and told the Buddha of his thoughts. He then continued: </span></div><p><div class=verse-container id=mn63:3.2><span>“Idha mayhaṁ, bhante, rahogatassa paṭisallīnassa evaṁ cetaso parivitakko udapādi—</span></div><p><div class=verse-container id=mn63:3.3><span>yānimāni diṭṭhigatāni bhagavatā abyākatāni ṭhapitāni paṭikkhittāni: </span></div><p><div class=verse-container id=mn63:3.4><span>‘sassato loko’tipi, ‘asassato loko’tipi …pe… </span></div><p><div class=verse-container id=mn63:3.5><span>‘neva hoti na na hoti tathāgato paraṁ maraṇā’tipi—</span></div><p><div class=verse-container id=mn63:3.6><span>tāni me bhagavā na byākaroti. </span></div><p><div class=verse-container id=mn63:3.7><span>Yāni me bhagavā na byākaroti taṁ me na ruccati, taṁ me nakkhamati. </span></div><p><div class=verse-container id=mn63:3.8><span>Sohaṁ bhagavantaṁ upasaṅkamitvā etamatthaṁ pucchissāmi. </span></div><p><div class=verse-container id=mn63:3.9><span>Sace me bhagavā byākarissati: </span></div><p><div class=verse-container id=mn63:3.10><span>‘sassato loko’ti vā, ‘asassato loko’ti vā …pe… </span></div><p><div class=verse-container id=mn63:3.11><span>‘neva hoti na na hoti tathāgato paraṁ maraṇā’ti vā—</span></div><p><div class=verse-container id=mn63:3.12><span>evāhaṁ bhagavati, brahmacariyaṁ carissāmi. </span></div><p><div class=verse-container id=mn63:3.13><span>No ce me bhagavā byākarissati: </span></div><p><div class=verse-container id=mn63:3.14><span>‘sassato loko’ti vā, ‘asassato loko’ti vā …pe… </span></div><p><div class=verse-container id=mn63:3.15><span>‘neva hoti na na hoti tathāgato paraṁ maraṇā’ti vā—</span></div><p><div class=verse-container id=mn63:3.16><span>evāhaṁ sikkhaṁ paccakkhāya hīnāyāvattissāmīti. </span></div><p><div class=verse-container id=mn63:3.17><span>Sace bhagavā jānāti: </span><span class="translation sujato">“If the Buddha knows </span></div><p><div class=verse-container id=mn63:3.18><span>‘sassato loko’ti, ‘sassato loko’ti me bhagavā byākarotu; </span><span class="translation sujato">that the cosmos is eternal, please tell me. </span></div><p><div class=verse-container id=mn63:3.19><span>sace bhagavā jānāti: </span><span class="translation sujato">If you know </span></div><p><div class=verse-container id=mn63:3.20><span>‘asassato loko’ti, ‘asassato loko’ti me bhagavā byākarotu. </span><span class="translation sujato">that the cosmos is not eternal, tell me. </span></div><p><div class=verse-container id=mn63:3.21><span>No ce bhagavā jānāti: </span><span class="translation sujato">If you don’t know </span></div><p><div class=verse-container id=mn63:3.22><span>‘sassato loko’ti vā, ‘asassato loko’ti vā, ajānato kho pana apassato etadeva ujukaṁ hoti yadidaṁ: </span><span class="translation sujato">whether the cosmos is eternal or not, then it is straightforward to simply say: </span></div><p><div class=verse-container id=mn63:3.23><span>‘na jānāmi, na passāmī’ti. </span><span class="translation sujato">‘I neither know nor see.’ </span></div><p><div class=verse-container id=mn63:3.24><span>Sace bhagavā jānāti: </span><span class="translation sujato">If you know </span></div><p><div class=verse-container id=mn63:3.25><span>‘antavā loko’ti, ‘anantavā loko’ti me bhagavā byākarotu; </span><span class="translation sujato">that the cosmos is finite, </span></div><p><div class=verse-container id=mn63:3.26><span>sace bhagavā jānāti: </span></div><p><div class=verse-container id=mn63:3.27><span>‘anantavā loko’ti, ‘anantavā loko’ti me bhagavā byākarotu. </span><span class="translation sujato">or infinite; </span></div><p><div class=verse-container id=mn63:3.28><span>No ce bhagavā jānāti: </span></div><p><div class=verse-container id=mn63:3.29><span>‘antavā loko’ti vā, ‘anantavā loko’ti vā, ajānato kho pana apassato etadeva ujukaṁ hoti yadidaṁ: </span></div><p><div class=verse-container id=mn63:3.30><span>‘na jānāmi, na passāmī’ti. </span></div><p><div class=verse-container id=mn63:3.31><span>Sace bhagavā jānāti: </span></div><p><div class=verse-container id=mn63:3.32><span>‘taṁ jīvaṁ taṁ sarīran’ti, ‘taṁ jīvaṁ taṁ sarīran’ti me bhagavā byākarotu; </span><span class="translation sujato">that the soul and the body are the same thing, </span></div><p><div class=verse-container id=mn63:3.33><span>sace bhagavā jānāti: </span></div><p><div class=verse-container id=mn63:3.34><span>‘aññaṁ jīvaṁ aññaṁ sarīran’ti, ‘aññaṁ jīvaṁ aññaṁ sarīran’ti me bhagavā byākarotu. </span><span class="translation sujato">or they are different things; </span></div><p><div class=verse-container id=mn63:3.35><span>No ce bhagavā jānāti: </span></div><p><div class=verse-container id=mn63:3.36><span>‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vā, ajānato kho pana apassato etadeva ujukaṁ hoti yadidaṁ: </span></div><p><div class=verse-container id=mn63:3.37><span>‘na jānāmi, na passāmī’ti. </span></div><p><div class=verse-container id=mn63:3.38><span>Sace bhagavā jānāti: </span></div><p><div class=verse-container id=mn63:3.39><span>‘hoti tathāgato paraṁ maraṇā’ti, ‘hoti tathāgato paraṁ maraṇā’ti me bhagavā byākarotu; </span><span class="translation sujato">that after death, a realized one still exists, </span></div><p><div class=verse-container id=mn63:3.40><span>sace bhagavā jānāti: </span></div><p><div class=verse-container id=mn63:3.41><span>‘na hoti tathāgato paraṁ maraṇā’ti, ‘na hoti tathāgato paraṁ maraṇā’ti me bhagavā byākarotu. </span><span class="translation sujato">or no longer exists, </span></div><p><div class=verse-container id=mn63:3.42><span>No ce bhagavā jānāti: </span></div><p><div class=verse-container id=mn63:3.43><span>‘hoti tathāgato paraṁ maraṇā’ti vā, ‘na hoti tathāgato paraṁ maraṇā’ti vā, ajānato kho pana apassato etadeva ujukaṁ hoti yadidaṁ: </span></div><p><div class=verse-container id=mn63:3.44><span>‘na jānāmi na passāmī’ti. </span></div><p><div class=verse-container id=mn63:3.45><span>Sace bhagavā jānāti: </span></div><p><div class=verse-container id=mn63:3.46><span>‘hoti ca na ca hoti tathāgato paraṁ maraṇā’ti, ‘hoti ca na ca hoti tathāgato paraṁ maraṇā’ti me bhagavā byākarotu; </span><span class="translation sujato">or both still exists and no longer exists, or neither still exists nor no longer exists, please tell me. </span></div><p><div class=verse-container id=mn63:3.47><span>sace bhagavā jānāti: </span></div><p><div class=verse-container id=mn63:3.48><span>‘neva hoti na na hoti tathāgato paraṁ maraṇā’ti, ‘neva hoti na na hoti tathāgato paraṁ maraṇā’ti me bhagavā byākarotu. </span></div><p><div class=verse-container id=mn63:3.49><span>No ce bhagavā jānāti: </span><span class="translation sujato">If you don’t know </span></div><p><div class=verse-container id=mn63:3.50><span>‘hoti ca na ca hoti tathāgato paraṁ maraṇā’ti vā, ‘neva hoti na na hoti tathāgato paraṁ maraṇā’ti vā, ajānato kho pana apassato etadeva ujukaṁ hoti yadidaṁ: </span><span class="translation sujato">any of these things, then it is straightforward to simply say: </span></div><p><div class=verse-container id=mn63:3.51><span>‘na jānāmi, na passāmī’”ti. </span><span class="translation sujato">‘I neither know nor see.’” </span></div><p><div class=verse-container id=mn63:4.1><span>“Kiṁ nu tāhaṁ, mālukyaputta, evaṁ avacaṁ: </span><span class="translation sujato">“What, Māluṅkyaputta, did I ever say to you: </span></div><p><div class=verse-container id=mn63:4.2><span>‘ehi tvaṁ, mālukyaputta, mayi brahmacariyaṁ cara, ahaṁ te byākarissāmi: </span><span class="translation sujato">‘Come, Māluṅkyaputta, lead the spiritual life under me, and I will declare these things to you’?” </span></div><p><div class=verse-container id=mn63:4.3><span>“sassato loko”ti vā, “asassato loko”ti vā, “antavā loko”ti vā, “anantavā loko”ti vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato paraṁ maraṇā”ti vā, “neva hoti na na hoti tathāgato paraṁ maraṇā”ti vā’”ti? </span></div><p><div class=verse-container id=mn63:4.4><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn63:4.5><span>“Tvaṁ vā pana maṁ evaṁ avaca: </span><span class="translation sujato">“Or did you ever say to me: </span></div><p><div class=verse-container id=mn63:4.6><span>‘ahaṁ, bhante, bhagavati brahmacariyaṁ carissāmi, bhagavā me byākarissati: </span><span class="translation sujato">‘Sir, I will lead the spiritual life under the Buddha, and the Buddha will declare these things to me’?” </span></div><p><div class=verse-container id=mn63:4.7><span>“sassato loko”ti vā, “asassato loko”ti vā, “antavā loko”ti vā, “anantavā loko”ti vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato paraṁ maraṇā”ti vā, “neva hoti na na hoti tathāgato paraṁ maraṇā”ti vā’”ti? </span></div><p><div class=verse-container id=mn63:4.8><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn63:4.9><span>“Iti kira, mālukyaputta, nevāhaṁ taṁ vadāmi: </span><span class="translation sujato">“So it seems that I did not say to you: </span></div><p><div class=verse-container id=mn63:4.10><span>‘ehi tvaṁ, mālukyaputta, mayi brahmacariyaṁ cara, ahaṁ te byākarissāmi: </span><span class="translation sujato">‘Come, Māluṅkyaputta, lead the spiritual life under me, and I will declare these things to you.’ </span></div><p><div class=verse-container id=mn63:4.11><span>“sassato loko”ti vā, “asassato loko”ti vā …pe… </span></div><p><div class=verse-container id=mn63:4.12><span>“neva hoti na na hoti tathāgato paraṁ maraṇāti vā”’ti; </span></div><p><div class=verse-container id=mn63:4.13><span>napi kira maṁ tvaṁ vadesi: </span><span class="translation sujato">And you never said to me: </span></div><p><div class=verse-container id=mn63:4.14><span>‘ahaṁ, bhante, bhagavati brahmacariyaṁ carissāmi, bhagavā me byākarissati: </span><span class="translation sujato">‘Sir, I will lead the spiritual life under the Buddha, and the Buddha will declare these things to me.’ </span></div><p><div class=verse-container id=mn63:4.15><span>“sassato loko”ti vā “asassato loko”ti vā …pe… </span></div><p><div class=verse-container id=mn63:4.16><span>“neva hoti na na hoti tathāgato paraṁ maraṇā”ti vā’ti. </span></div><p><div class=verse-container id=mn63:4.17><span>Evaṁ sante, moghapurisa, ko santo kaṁ paccācikkhasi? </span><span class="translation sujato">In that case, you futile man, who are you and what are you rejecting? </span></div><p><div class=verse-container id=mn63:5.1><span>Yo kho, mālukyaputta, evaṁ vadeyya: </span><span class="translation sujato">Suppose someone were to say this: </span></div><p><div class=verse-container id=mn63:5.2><span>‘na tāvāhaṁ bhagavati brahmacariyaṁ carissāmi yāva me bhagavā na byākarissati: </span><span class="translation sujato">‘I will not lead the spiritual life under the Buddha until the Buddha declares to me </span></div><p><div class=verse-container id=mn63:5.3><span>“sassato loko”ti vā, “asassato loko”ti vā …pe… </span><span class="translation sujato">that the cosmos is eternal, or that the cosmos is not eternal … </span></div><p><div class=verse-container id=mn63:5.4><span>“neva hoti na na hoti tathāgato paraṁ maraṇā”ti vā’ti, </span><span class="translation sujato">or that after death a realized one neither still exists nor no longer exists.’ </span></div><p><div class=verse-container id=mn63:5.5><span>abyākatameva taṁ, mālukyaputta, tathāgatena assa, atha so puggalo kālaṁ kareyya. </span><span class="translation sujato">That would still remain undeclared by the Realized One, and meanwhile that person would die. </span></div><p><div class=verse-container id=mn63:5.6><span>Seyyathāpi, mālukyaputta, puriso sallena viddho assa savisena gāḷhapalepanena. </span><span class="translation sujato">Suppose a man was struck by an arrow thickly smeared with poison. </span></div><p><div class=verse-container id=mn63:5.7><span>Tassa mittāmaccā ñātisālohitā bhisakkaṁ sallakattaṁ upaṭṭhapeyyuṁ. </span><span class="translation sujato">His friends and colleagues, relatives and kin would get a surgeon to treat him. </span></div><p><div class=verse-container id=mn63:5.8><span>So evaṁ vadeyya: </span><span class="translation sujato">But the man would say: </span></div><p><div class=verse-container id=mn63:5.9><span>‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, khattiyo vā brāhmaṇo vā vesso vā suddo vā’ti; </span><span class="translation sujato">‘I won’t extract this arrow as long as I don’t know whether the man who wounded me was an aristocrat, a brahmin, a peasant, or a menial.’ </span></div><p><div class=verse-container id=mn63:5.10><span>so evaṁ vadeyya: </span><span class="translation sujato">He’d say: </span></div><p><div class=verse-container id=mn63:5.11><span>‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, evaṁnāmo evaṅgotto iti vā’ti; </span><span class="translation sujato">‘I won’t extract this arrow as long as I don’t know the following things about the man who wounded me: his name and clan; </span></div><p><div class=verse-container id=mn63:5.12><span>so evaṁ vadeyya: </span></div><p><div class=verse-container id=mn63:5.13><span>‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, dīgho vā rasso vā majjhimo vā’ti; </span><span class="translation sujato">whether he’s tall, short, or medium; </span></div><p><div class=verse-container id=mn63:5.14><span>so evaṁ vadeyya: </span></div><p><div class=verse-container id=mn63:5.15><span>‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, kāḷo vā sāmo vā maṅguracchavī vā’ti; </span><span class="translation sujato">whether his skin is black, brown, or tawny; </span></div><p><div class=verse-container id=mn63:5.16><span>so evaṁ vadeyya: </span></div><p><div class=verse-container id=mn63:5.17><span>‘na tāvāhaṁ imaṁ sallaṁ āharissāmi yāva na taṁ purisaṁ jānāmi yenamhi viddho, amukasmiṁ gāme vā nigame vā nagare vā’ti; </span><span class="translation sujato">and what village, town, or city he comes from. </span></div><p><div class=verse-container id=mn63:5.18><span>so evaṁ vadeyya: </span></div><p><div class=verse-container id=mn63:5.19><span>‘na tāvāhaṁ imaṁ sallaṁ āharissāmi yāva na taṁ dhanuṁ jānāmi yenamhi viddho, yadi vā cāpo yadi vā kodaṇḍo’ti; </span><span class="translation sujato">I won’t extract this arrow as long as I don’t know whether the bow that wounded me was straight or recurved; </span></div><p><div class=verse-container id=mn63:5.20><span>so evaṁ vadeyya: </span></div><p><div class=verse-container id=mn63:5.21><span>‘na tāvāhaṁ imaṁ sallaṁ āharissāmi yāva na taṁ jiyaṁ jānāmi yāyamhi viddho, yadi vā akkassa yadi vā saṇhassa yadi vā nhārussa yadi vā maruvāya yadi vā khīrapaṇṇino’ti; </span><span class="translation sujato">whether the bow-string is made of swallow-wort fibre, sunn hemp fibre, sinew, sanseveria fibre, or spurge fibre; </span></div><p><div class=verse-container id=mn63:5.22><span>so evaṁ vadeyya: </span></div><p><div class=verse-container id=mn63:5.23><span>‘na tāvāhaṁ imaṁ sallaṁ āharissāmi yāva na taṁ kaṇḍaṁ jānāmi yenamhi viddho, yadi vā gacchaṁ yadi vā ropiman’ti; </span><span class="translation sujato">whether the shaft is made from a bush or a plantation tree; </span></div><p><div class=verse-container id=mn63:5.24><span>so evaṁ vadeyya: </span></div><p><div class=verse-container id=mn63:5.25><span>‘na tāvāhaṁ imaṁ sallaṁ āharissāmi yāva na taṁ kaṇḍaṁ jānāmi yenamhi viddho, yassa pattehi vājitaṁ yadi vā gijjhassa yadi vā kaṅkassa yadi vā kulalassa yadi vā morassa yadi vā sithilahanuno’ti; </span><span class="translation sujato">whether the shaft was fitted with feathers from a vulture, a heron, a hawk, a peacock, or a stork; </span></div><p><div class=verse-container id=mn63:5.26><span>so evaṁ vadeyya: </span></div><p><div class=verse-container id=mn63:5.27><span>‘na tāvāhaṁ imaṁ sallaṁ āharissāmi yāva na taṁ kaṇḍaṁ jānāmi yenamhi viddho, yassa nhārunā parikkhittaṁ yadi vā gavassa yadi vā mahiṁsassa yadi vā bheravassa yadi vā semhārassā’ti; </span><span class="translation sujato">whether the shaft was bound with sinews of a cow, a buffalo, a black lion, or an ape; </span></div><p><div class=verse-container id=mn63:5.28><span>so evaṁ vadeyya: </span></div><p><div class=verse-container id=mn63:5.29><span>‘na tāvāhaṁ imaṁ sallaṁ āharissāmi yāva na taṁ sallaṁ jānāmi yenamhi viddho, yadi vā sallaṁ yadi vā khurappaṁ yadi vā vekaṇḍaṁ yadi vā nārācaṁ yadi vā vacchadantaṁ yadi vā karavīrapattan’ti—</span><span class="translation sujato">and whether the arrowhead was spiked, razor-tipped, barbed, made of iron or a calf’s tooth, or lancet-shaped.’ </span></div><p><div class=verse-container id=mn63:5.30><span>aññātameva taṁ, mālukyaputta, tena purisena assa, atha so puriso kālaṁ kareyya. </span><span class="translation sujato">That man would still not have learned these things, and meanwhile they’d die. </span></div><p><div class=verse-container id=mn63:5.31><span>Evameva kho, mālukyaputta, yo evaṁ vadeyya: </span><span class="translation sujato">In the same way, suppose someone was to say: </span></div><p><div class=verse-container id=mn63:5.32><span>‘na tāvāhaṁ bhagavati brahmacariyaṁ carissāmi yāva me bhagavā na byākarissati: </span><span class="translation sujato">‘I will not lead the spiritual life under the Buddha until the Buddha declares to me </span></div><p><div class=verse-container id=mn63:5.33><span>“sassato loko”ti vā “asassato loko”ti vā …pe… </span><span class="translation sujato">that the cosmos is eternal, or that the cosmos is not eternal … </span></div><p><div class=verse-container id=mn63:5.34><span>“neva hoti na na hoti tathāgato paraṁ maraṇā”ti vā’ti—</span><span class="translation sujato">or that after death a realized one neither still exists nor no longer exists.’ </span></div><p><div class=verse-container id=mn63:5.35><span>abyākatameva taṁ, mālukyaputta, tathāgatena assa, atha so puggalo kālaṁ kareyya. </span><span class="translation sujato">That would still remain undeclared by the Realized One, and meanwhile that person would die. </span></div><p><div class=verse-container id=mn63:6.1><span>‘Sassato loko’ti, mālukyaputta, diṭṭhiyā sati brahmacariyavāso abhavissāti, evaṁ no. </span><span class="translation sujato">It’s not true that if there were the view ‘the cosmos is eternal’ there would be the living of the spiritual life. </span></div><p><div class=verse-container id=mn63:6.2><span>‘Asassato loko’ti, mālukyaputta, diṭṭhiyā sati brahmacariyavāso abhavissāti, evampi no. </span><span class="translation sujato">It’s not true that if there were the view ‘the cosmos is not eternal’ there would be the living of the spiritual life. </span></div><p><div class=verse-container id=mn63:6.3><span>‘Sassato loko’ti vā, mālukyaputta, diṭṭhiyā sati, ‘asassato loko’ti vā diṭṭhiyā sati attheva jāti, atthi jarā, atthi maraṇaṁ, santi sokaparidevadukkhadomanassupāyāsā; </span><span class="translation sujato">When there is the view that the cosmos is eternal or that the cosmos is not eternal, there is rebirth, there is old age, there is death, and there is sorrow, lamentation, pain, sadness, and distress. </span></div><p><div class=verse-container id=mn63:6.4><span>yesāhaṁ diṭṭheva dhamme nighātaṁ paññapemi. </span><span class="translation sujato">And it is the defeat of these things in this very life that I advocate. </span></div><p><div class=verse-container id=mn63:6.5><span>‘Antavā loko’ti, mālukyaputta, diṭṭhiyā sati brahmacariyavāso abhavissāti, evaṁ no. </span><span class="translation sujato">It’s not true that if there were the view ‘the cosmos is finite’ … </span></div><p><div class=verse-container id=mn63:6.6><span>‘Anantavā loko’ti, mālukyaputta, diṭṭhiyā sati brahmacariyavāso abhavissāti, evampi no. </span><span class="translation sujato">‘the cosmos is infinite’ … </span></div><p><div class=verse-container id=mn63:6.7><span>‘Antavā loko’ti vā, mālukyaputta, diṭṭhiyā sati, ‘anantavā loko’ti vā diṭṭhiyā sati attheva jāti, atthi jarā, atthi maraṇaṁ, santi sokaparidevadukkhadomanassupāyāsā; </span></div><p><div class=verse-container id=mn63:6.8><span>yesāhaṁ diṭṭheva dhamme nighātaṁ paññapemi. </span></div><p><div class=verse-container id=mn63:6.9><span>‘Taṁ jīvaṁ taṁ sarīran’ti, mālukyaputta, diṭṭhiyā sati brahmacariyavāso abhavissāti, evaṁ no. </span><span class="translation sujato">‘the soul and the body are the same thing’ … </span></div><p><div class=verse-container id=mn63:6.10><span>‘Aññaṁ jīvaṁ aññaṁ sarīran’ti, mālukyaputta, diṭṭhiyā sati brahmacariyavāso abhavissāti, evampi no. </span><span class="translation sujato">‘the soul and the body are different things’ … </span></div><p><div class=verse-container id=mn63:6.11><span>‘Taṁ jīvaṁ taṁ sarīran’ti vā, mālukyaputta, diṭṭhiyā sati, ‘aññaṁ jīvaṁ aññaṁ sarīran’ti vā diṭṭhiyā sati attheva jāti …pe… </span></div><p><div class=verse-container id=mn63:6.12><span>nighātaṁ paññapemi. </span></div><p><div class=verse-container id=mn63:6.13><span>‘Hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evaṁ no. </span><span class="translation sujato">‘a realized one still exists after death’ … </span></div><p><div class=verse-container id=mn63:6.14><span>‘Na hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evampi no. </span><span class="translation sujato">‘A realized one no longer exists after death’ … </span></div><p><div class=verse-container id=mn63:6.15><span>‘Hoti tathāgato paraṁ maraṇā’ti vā, mālukyaputta, diṭṭhiyā sati, ‘na hoti tathāgato paraṁ maraṇā’ti vā diṭṭhiyā sati attheva jāti …pe… </span></div><p><div class=verse-container id=mn63:6.16><span>yesāhaṁ diṭṭheva dhamme nighātaṁ paññapemi. </span></div><p><div class=verse-container id=mn63:6.17><span>‘Hoti ca na ca hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evaṁ no. </span><span class="translation sujato">‘a realized one both still exists and no longer exists after death’ … </span></div><p><div class=verse-container id=mn63:6.18><span>‘Neva hoti na na hoti tathāgato paraṁ maraṇā’ti, mālukyaputta, diṭṭhiyā sati brahmacariyavāso abhavissāti, evampi no. </span><span class="translation sujato">‘a realized one neither still exists nor no longer exists after death’ there would be the living of the spiritual life. </span></div><p><div class=verse-container id=mn63:6.19><span>‘Hoti ca na ca hoti tathāgato paraṁ maraṇā’ti, mālukyaputta, diṭṭhiyā sati, ‘neva hoti na na hoti tathāgato paraṁ maraṇā’ti vā diṭṭhiyā sati attheva jāti …pe… </span><span class="translation sujato">When there are any of these views there is rebirth, there is old age, there is death, and there is sorrow, lamentation, pain, sadness, and distress. </span></div><p><div class=verse-container id=mn63:6.20><span>yesāhaṁ diṭṭheva dhamme nighātaṁ paññapemi. </span><span class="translation sujato">And it is the defeat of these things in this very life that I advocate. </span></div><p><div class=verse-container id=mn63:7.1><span>Tasmātiha, mālukyaputta, abyākatañca me abyākatato dhāretha; </span><span class="translation sujato">So, Māluṅkyaputta, you should remember what I have not declared as undeclared, </span></div><p><div class=verse-container id=mn63:7.2><span>byākatañca me byākatato dhāretha. </span><span class="translation sujato">and what I have declared as declared. </span></div><p><div class=verse-container id=mn63:7.3><span>Kiñca, mālukyaputta, mayā abyākataṁ? </span><span class="translation sujato">And what have I not declared? </span></div><p><div class=verse-container id=mn63:7.4><span>‘Sassato loko’ti mālukyaputta, mayā abyākataṁ; </span><span class="translation sujato">I have not declared the following: ‘the cosmos is eternal,’ </span></div><p><div class=verse-container id=mn63:7.5><span>‘asassato loko’ti—</span><span class="translation sujato">‘the cosmos is not eternal,’ </span></div><p><div class=verse-container id=mn63:7.6><span>mayā abyākataṁ; </span></div><p><div class=verse-container id=mn63:7.7><span>‘antavā loko’ti—</span><span class="translation sujato">‘the cosmos is finite,’ </span></div><p><div class=verse-container id=mn63:7.8><span>mayā abyākataṁ; </span></div><p><div class=verse-container id=mn63:7.9><span>‘anantavā loko’ti—</span><span class="translation sujato">‘the world is infinite,’ </span></div><p><div class=verse-container id=mn63:7.10><span>mayā abyākataṁ; </span></div><p><div class=verse-container id=mn63:7.11><span>‘taṁ jīvaṁ taṁ sarīran’ti—</span><span class="translation sujato">‘the soul and the body are the same thing,’ </span></div><p><div class=verse-container id=mn63:7.12><span>mayā abyākataṁ; </span></div><p><div class=verse-container id=mn63:7.13><span>‘aññaṁ jīvaṁ aññaṁ sarīran’ti—</span><span class="translation sujato">‘the soul and the body are different things,’ </span></div><p><div class=verse-container id=mn63:7.14><span>mayā abyākataṁ; </span></div><p><div class=verse-container id=mn63:7.15><span>‘hoti tathāgato paraṁ maraṇā’ti—</span><span class="translation sujato">‘a realized one still exists after death,’ </span></div><p><div class=verse-container id=mn63:7.16><span>mayā abyākataṁ; </span></div><p><div class=verse-container id=mn63:7.17><span>‘na hoti tathāgato paraṁ maraṇā’ti—</span><span class="translation sujato">‘A realized one no longer exists after death,’ </span></div><p><div class=verse-container id=mn63:7.18><span>mayā abyākataṁ; </span></div><p><div class=verse-container id=mn63:7.19><span>‘hoti ca na ca hoti tathāgato paraṁ maraṇā’ti—</span><span class="translation sujato">‘a realized one both still exists and no longer exists after death,’ </span></div><p><div class=verse-container id=mn63:7.20><span>mayā abyākataṁ; </span></div><p><div class=verse-container id=mn63:7.21><span>‘neva hoti na na hoti tathāgato paraṁ maraṇā’ti—</span><span class="translation sujato">‘a realized one neither still exists nor no longer exists after death.’ </span></div><p><div class=verse-container id=mn63:7.22><span>mayā abyākataṁ. </span></div><p><div class=verse-container id=mn63:8.1><span>Kasmā cetaṁ, mālukyaputta, mayā abyākataṁ? </span><span class="translation sujato">And why haven’t I declared these things? </span></div><p><div class=verse-container id=mn63:8.2><span>Na hetaṁ, mālukyaputta, atthasaṁhitaṁ na ādibrahmacariyakaṁ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><span class="translation sujato">Because they aren’t beneficial or relevant to the fundamentals of the spiritual life. They don’t lead to disillusionment, dispassion, cessation, peace, insight, awakening, and extinguishment. </span></div><p><div class=verse-container id=mn63:8.3><span>Tasmā taṁ mayā abyākataṁ. </span><span class="translation sujato">That’s why I haven’t declared them. </span></div><p><div class=verse-container id=mn63:9.1><span>Kiñca, mālukyaputta, mayā byākataṁ? </span><span class="translation sujato">And what have I declared? </span></div><p><div class=verse-container id=mn63:9.2><span>‘Idaṁ dukkhan’ti, mālukyaputta, mayā byākataṁ; </span><span class="translation sujato">I have declared the following: ‘this is suffering,’ </span></div><p><div class=verse-container id=mn63:9.3><span>‘ayaṁ dukkhasamudayo’ti—</span><span class="translation sujato">‘this is the origin of suffering,’ </span></div><p><div class=verse-container id=mn63:9.4><span>mayā byākataṁ; </span></div><p><div class=verse-container id=mn63:9.5><span>‘ayaṁ dukkhanirodho’ti—</span><span class="translation sujato">‘this is the cessation of suffering,’ </span></div><p><div class=verse-container id=mn63:9.6><span>mayā byākataṁ; </span></div><p><div class=verse-container id=mn63:9.7><span>‘ayaṁ dukkhanirodhagāminī paṭipadā’ti—</span><span class="translation sujato">‘this is the practice that leads to the cessation of suffering.’ </span></div><p><div class=verse-container id=mn63:9.8><span>mayā byākataṁ. </span></div><p><div class=verse-container id=mn63:10.1><span>Kasmā cetaṁ, mālukyaputta, mayā byākataṁ? </span><span class="translation sujato">And why have I declared these things? </span></div><p><div class=verse-container id=mn63:10.2><span>Etañhi, mālukyaputta, atthasaṁhitaṁ etaṁ ādibrahmacariyakaṁ nibbidāya virāgāya nirodhāya upasamāya abhiññāya sambodhāya nibbānāya saṁvattati. </span><span class="translation sujato">Because they are beneficial and relevant to the fundamentals of the spiritual life. They lead to disillusionment, dispassion, cessation, peace, insight, awakening, and extinguishment. </span></div><p><div class=verse-container id=mn63:10.3><span>Tasmā taṁ mayā byākataṁ. </span><span class="translation sujato">That’s why I have declared them. </span></div><p><div class=verse-container id=mn63:10.4><span>Tasmātiha, mālukyaputta, abyākatañca me abyākatato dhāretha; </span><span class="translation sujato">So, Māluṅkyaputta, you should remember what I have not declared as undeclared, </span></div><p><div class=verse-container id=mn63:10.5><span>byākatañca me byākatato dhārethā”ti. </span><span class="translation sujato">and what I have declared as declared.” </span></div><p><div class=verse-container id=mn63:10.6><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn63:10.7><span>Attamano āyasmā mālukyaputto bhagavato bhāsitaṁ abhinandīti. </span><span class="translation sujato">Satisfied, Venerable Māluṅkyaputta approved what the Buddha said. </span></div><p><div class=verse-container id=mn63:10.8><span>Cūḷamālukyasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0062.html>Previous</a><a href=/canon/en/pli/ms/sutta/mn/mn0064.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>