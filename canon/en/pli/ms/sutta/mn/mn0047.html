<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0047.html>Deutsch</a> , <a href=/canon/ru/pli/ms/sutta/mn/mn0047.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0046.html>Previous</a><a href=/canon/en/pli/ms/sutta/mn/mn0048.html>Next</a></div><p><div class=verse-container id=mn47:0.1><span>Majjhima Nikāya 47 </span><span class="translation sujato">Middle Discourses 47 </span></div><p><div class=verse-container id=mn47:0.2><span class=big-bold>Vīmaṁsakasutta </span><span class="translation sujato">The Inquirer </span></div><p><div class=verse-container id=mn47:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn47:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn47:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn47:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn47:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn47:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn47:2.1><span>“vīmaṁsakena, bhikkhave, bhikkhunā parassa cetopariyāyaṁ ajānantena tathāgate samannesanā kātabbā ‘sammāsambuddho vā no vā’ iti viññāṇāyā”ti. </span><span class="translation sujato">“Mendicants, a mendicant who is an inquirer, unable to comprehend another’s mind, should scrutinize the Realized One to understand whether he is a fully awakened Buddha or not.” </span></div><p><div class=verse-container id=mn47:3.1><span>“Bhagavaṁmūlakā no, bhante, dhammā, bhagavaṁnettikā bhagavaṁpaṭisaraṇā; sādhu vata, bhante, bhagavantaṁyeva paṭibhātu etassa bhāsitassa attho; bhagavato sutvā bhikkhū dhāressantī”ti. </span><span class="translation sujato">“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.” </span></div><p><div class=verse-container id=mn47:3.2><span>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, mendicants, listen and apply your mind well, I will speak.” </span></div><p><div class=verse-container id=mn47:3.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn47:3.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn47:4.1><span>“Vīmaṁsakena, bhikkhave, bhikkhunā parassa cetopariyāyaṁ ajānantena dvīsu dhammesu tathāgato samannesitabbo cakkhusotaviññeyyesu dhammesu: </span><span class="translation sujato">“Mendicants, a mendicant who is an inquirer, unable to comprehend another’s mind, should scrutinize the Realized One for two things—things that can be seen and heard: </span></div><p><div class=verse-container id=mn47:4.2><span>‘ye saṅkiliṭṭhā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sujato">‘Can anything corrupt be seen or heard in the Realized One or not?’ </span></div><p><div class=verse-container id=mn47:4.3><span>Tamenaṁ samannesamāno evaṁ jānāti: </span><span class="translation sujato">Scrutinizing him they find that </span></div><p><div class=verse-container id=mn47:4.4><span>‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti. </span><span class="translation sujato">nothing corrupt can be seen or heard in the Realized One. </span></div><p><div class=verse-container id=mn47:5.1><span>Yato naṁ samannesamāno evaṁ jānāti: </span></div><p><div class=verse-container id=mn47:5.2><span>‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti, tato naṁ uttariṁ samannesati: </span><span class="translation sujato">They scrutinize further: </span></div><p><div class=verse-container id=mn47:5.3><span>‘ye vītimissā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sujato">‘Can anything mixed be seen or heard in the Realized One or not?’ </span></div><p><div class=verse-container id=mn47:5.4><span>Tamenaṁ samannesamāno evaṁ jānāti: </span><span class="translation sujato">Scrutinizing him they find that </span></div><p><div class=verse-container id=mn47:5.5><span>‘ye vītimissā cakkhusotaviññeyyā dhammā, na te tathāgatassa saṁvijjantī’ti. </span><span class="translation sujato">nothing mixed can be seen or heard in the Realized One. </span></div><p><div class=verse-container id=mn47:6.1><span>Yato naṁ samannesamāno evaṁ jānāti: </span></div><p><div class=verse-container id=mn47:6.2><span>‘ye vītimissā cakkhusotaviññeyyā dhammā, na te tathāgatassa saṁvijjantī’ti, tato naṁ uttariṁ samannesati: </span><span class="translation sujato">They scrutinize further: </span></div><p><div class=verse-container id=mn47:6.3><span>‘ye vodātā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sujato">‘Can anything clean be seen or heard in the Realized One or not?’ </span></div><p><div class=verse-container id=mn47:6.4><span>Tamenaṁ samannesamāno evaṁ jānāti: </span><span class="translation sujato">Scrutinizing him they find that </span></div><p><div class=verse-container id=mn47:6.5><span>‘ye vodātā cakkhusotaviññeyyā dhammā, saṁvijjanti te tathāgatassā’ti. </span><span class="translation sujato">clean things can be seen and heard in the Realized One. </span></div><p><div class=verse-container id=mn47:7.1><span>Yato naṁ samannesamāno evaṁ jānāti: </span></div><p><div class=verse-container id=mn47:7.2><span>‘ye vodātā cakkhusotaviññeyyā dhammā, saṁvijjanti te tathāgatassā’ti, tato naṁ uttariṁ samannesati: </span><span class="translation sujato">They scrutinize further: </span></div><p><div class=verse-container id=mn47:7.3><span>‘dīgharattaṁ samāpanno ayamāyasmā imaṁ kusalaṁ dhammaṁ, udāhu ittarasamāpanno’ti? </span><span class="translation sujato">‘Did the venerable attain this skillful state a long time ago, or just recently?’ </span></div><p><div class=verse-container id=mn47:7.4><span>Tamenaṁ samannesamāno evaṁ jānāti: </span><span class="translation sujato">Scrutinizing him they find that </span></div><p><div class=verse-container id=mn47:7.5><span>‘dīgharattaṁ samāpanno ayamāyasmā imaṁ kusalaṁ dhammaṁ, nāyamāyasmā ittarasamāpanno’ti. </span><span class="translation sujato">the venerable attained this skillful state a long time ago, not just recently. </span></div><p><div class=verse-container id=mn47:8.1><span>Yato naṁ samannesamāno evaṁ jānāti: </span></div><p><div class=verse-container id=mn47:8.2><span>‘dīgharattaṁ samāpanno ayamāyasmā imaṁ kusalaṁ dhammaṁ, nāyamāyasmā ittarasamāpanno’ti, tato naṁ uttariṁ samannesati: </span><span class="translation sujato">They scrutinize further: </span></div><p><div class=verse-container id=mn47:8.3><span>‘ñattajjhāpanno ayamāyasmā bhikkhu yasappatto, saṁvijjantassa idhekacce ādīnavā’ti? </span><span class="translation sujato">‘Are certain dangers found in that venerable mendicant who has achieved fame and renown?’ </span></div><p><div class=verse-container id=mn47:8.4><span>Na tāva, bhikkhave, bhikkhuno idhekacce ādīnavā saṁvijjanti yāva na ñattajjhāpanno hoti yasappatto. </span><span class="translation sujato">For, mendicants, so long as a mendicant has not achieved fame and renown, certain dangers are not found in them. </span></div><p><div class=verse-container id=mn47:8.5><span>Yato ca kho, bhikkhave, bhikkhu ñattajjhāpanno hoti yasappatto, athassa idhekacce ādīnavā saṁvijjanti. </span><span class="translation sujato">But when they achieve fame and renown, those dangers appear. </span></div><p><div class=verse-container id=mn47:8.6><span>Tamenaṁ samannesamāno evaṁ jānāti: </span><span class="translation sujato">Scrutinizing him they find that </span></div><p><div class=verse-container id=mn47:8.7><span>‘ñattajjhāpanno ayamāyasmā bhikkhu yasappatto, nāssa idhekacce ādīnavā saṁvijjantī’ti. </span><span class="translation sujato">those dangers are not found in that venerable mendicant who has achieved fame and renown. </span></div><p><div class=verse-container id=mn47:9.1><span>Yato naṁ samannesamāno evaṁ jānāti: </span></div><p><div class=verse-container id=mn47:9.2><span>‘ñattajjhāpanno ayamāyasmā bhikkhu yasappatto, nāssa idhekacce ādīnavā saṁvijjantī’ti, tato naṁ uttariṁ samannesati: </span><span class="translation sujato">They scrutinize further: </span></div><p><div class=verse-container id=mn47:9.3><span>‘abhayūparato ayamāyasmā, nāyamāyasmā bhayūparato; </span><span class="translation sujato">‘Is this venerable securely stilled or insecurely stilled? </span></div><p><div class=verse-container id=mn47:9.4><span>vītarāgattā kāme na sevati khayā rāgassā’ti? </span><span class="translation sujato">Is the reason they don’t indulge in sensual pleasures that they’re free of greed because greed has ended?’ </span></div><p><div class=verse-container id=mn47:9.5><span>Tamenaṁ samannesamāno evaṁ jānāti: </span><span class="translation sujato">Scrutinizing him they find that </span></div><p><div class=verse-container id=mn47:9.6><span>‘abhayūparato ayamāyasmā, nāyamāyasmā bhayūparato; </span><span class="translation sujato">that venerable is securely stilled, not insecurely stilled. </span></div><p><div class=verse-container id=mn47:9.7><span>vītarāgattā kāme na sevati khayā rāgassā’ti. </span><span class="translation sujato">The reason they don’t indulge in sensual pleasures is that they’re free of greed because greed has ended. </span></div><p><div class=verse-container id=mn47:10.1><span>Tañce, bhikkhave, bhikkhuṁ pare evaṁ puccheyyuṁ: </span><span class="translation sujato">If others should ask that mendicant, </span></div><p><div class=verse-container id=mn47:10.2><span>‘ke panāyasmato ākārā, ke anvayā, yenāyasmā evaṁ vadesi—</span><span class="translation sujato">‘But what reason and evidence does the venerable have for saying this?’ </span></div><p><div class=verse-container id=mn47:10.3><span>abhayūparato ayamāyasmā, nāyamāyasmā bhayūparato; </span></div><p><div class=verse-container id=mn47:10.4><span>vītarāgattā kāme na sevati khayā rāgassā’ti. </span></div><p><div class=verse-container id=mn47:10.5><span>Sammā byākaramāno, bhikkhave, bhikkhu evaṁ byākareyya: </span><span class="translation sujato">Answering rightly, the mendicant should say, </span></div><p><div class=verse-container id=mn47:10.6><span>‘tathā hi pana ayamāyasmā saṅghe vā viharanto eko vā viharanto, ye ca tattha sugatā ye ca tattha duggatā, ye ca tattha gaṇamanusāsanti, ye ca idhekacce āmisesu sandissanti, ye ca idhekacce āmisena anupalittā, nāyamāyasmā taṁ tena avajānāti. </span><span class="translation sujato">‘Because, whether that venerable is staying in a community or alone, some people there are in a good state or a sorry state, some instruct a group, and some are seen among pleasures of the flesh while others remain unsullied. Yet that venerable doesn’t look down on them for that. </span></div><p><div class=verse-container id=mn47:10.7><span>Sammukhā kho pana metaṁ bhagavato sutaṁ sammukhā paṭiggahitaṁ—</span><span class="translation sujato">Also, I have heard and learned this in the presence of the Buddha: </span></div><p><div class=verse-container id=mn47:10.8><span>abhayūparatohamasmi, nāhamasmi bhayūparato, vītarāgattā kāme na sevāmi khayā rāgassā’ti. </span><span class="translation sujato">“I am securely stilled, not insecurely stilled. The reason I don’t indulge in sensual pleasures is that I’m free of greed because greed has ended.”’ </span></div><p><div class=verse-container id=mn47:11.1><span>Tatra, bhikkhave, tathāgatova uttariṁ paṭipucchitabbo: </span><span class="translation sujato">Next, they should ask the Realized One himself about this, </span></div><p><div class=verse-container id=mn47:11.2><span>‘ye saṅkiliṭṭhā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sujato">‘Can anything corrupt be seen or heard in the Realized One or not?’ </span></div><p><div class=verse-container id=mn47:11.3><span>Byākaramāno, bhikkhave, tathāgato evaṁ byākareyya: </span><span class="translation sujato">The Realized One would answer, </span></div><p><div class=verse-container id=mn47:11.4><span>‘ye saṅkiliṭṭhā cakkhusotaviññeyyā dhammā, na te tathāgatassa saṁvijjantī’ti. </span><span class="translation sujato">‘Nothing corrupt can be seen or heard in the Realized One.’ </span></div><p><div class=verse-container id=mn47:12.1><span>‘Ye vītimissā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sujato">‘Can anything mixed be seen or heard in the Realized One or not?’ </span></div><p><div class=verse-container id=mn47:12.2><span>Byākaramāno, bhikkhave, tathāgato evaṁ byākareyya: </span><span class="translation sujato">The Realized One would answer, </span></div><p><div class=verse-container id=mn47:12.3><span>‘ye vītimissā cakkhusotaviññeyyā dhammā, na te tathāgatassa saṁvijjantī’ti. </span><span class="translation sujato">‘Nothing mixed can be seen or heard in the Realized One.’ </span></div><p><div class=verse-container id=mn47:13.1><span>‘Ye vodātā cakkhusotaviññeyyā dhammā, saṁvijjanti vā te tathāgatassa no vā’ti? </span><span class="translation sujato">‘Can anything clean be seen or heard in the Realized One or not?’ </span></div><p><div class=verse-container id=mn47:13.2><span>Byākaramāno, bhikkhave, tathāgato evaṁ byākareyya: </span><span class="translation sujato">The Realized One would answer, </span></div><p><div class=verse-container id=mn47:13.3><span>‘ye vodātā cakkhusotaviññeyyā dhammā, saṁvijjanti te tathāgatassa; </span><span class="translation sujato">‘Clean things can be seen and heard in the Realized One. </span></div><p><div class=verse-container id=mn47:13.4><span>etaṁ pathohamasmi, etaṁ gocaro, no ca tena tammayo’ti. </span><span class="translation sujato">I am the scope and the range of that, but I am not determined by that.’ </span></div><p><div class=verse-container id=mn47:14.1><span>Evaṁvādiṁ kho, bhikkhave, satthāraṁ arahati sāvako upasaṅkamituṁ dhammassavanāya. </span><span class="translation sujato">A disciple ought to approach a teacher who has such a doctrine in order to listen to the teaching. </span></div><p><div class=verse-container id=mn47:14.2><span>Tassa satthā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ. </span><span class="translation sujato">The teacher explains Dhamma with its higher and higher stages, with its better and better stages, with its dark and bright sides. </span></div><p><div class=verse-container id=mn47:14.3><span>Yathā yathā kho, bhikkhave, bhikkhuno satthā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ tathā tathā so tasmiṁ dhamme abhiññāya idhekaccaṁ dhammaṁ dhammesu niṭṭhaṁ gacchati, satthari pasīdati: </span><span class="translation sujato">When they directly know a certain principle of those teachings, in accordance with how they were taught, the mendicant comes to a conclusion about the teachings. They have confidence in the teacher: </span></div><p><div class=verse-container id=mn47:14.4><span>‘sammāsambuddho bhagavā, svākkhāto bhagavatā dhammo, suppaṭipanno saṅgho’ti. </span><span class="translation sujato">‘The Blessed One is a fully awakened Buddha! The teaching is well explained! The Saṅgha is practicing well!’ </span></div><p><div class=verse-container id=mn47:15.1><span>Tañce, bhikkhave, bhikkhuṁ pare evaṁ puccheyyuṁ: </span><span class="translation sujato">If others should ask that mendicant, </span></div><p><div class=verse-container id=mn47:15.2><span>‘ke panāyasmato ākārā, ke anvayā, yenāyasmā evaṁ vadesi—</span><span class="translation sujato">‘But what reason and evidence does the venerable have for saying this?’ </span></div><p><div class=verse-container id=mn47:15.3><span>sammāsambuddho bhagavā, svākkhāto bhagavatā dhammo, suppaṭipanno saṅgho’ti? </span></div><p><div class=verse-container id=mn47:15.4><span>Sammā byākaramāno, bhikkhave, bhikkhu evaṁ byākareyya: </span><span class="translation sujato">Answering rightly, the mendicant should say, </span></div><p><div class=verse-container id=mn47:15.5><span>‘idhāhaṁ, āvuso, yena bhagavā tenupasaṅkamiṁ dhammassavanāya. </span><span class="translation sujato">‘Reverends, I approached the Buddha to listen to the teaching. </span></div><p><div class=verse-container id=mn47:15.6><span>Tassa me bhagavā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ. </span><span class="translation sujato">He explained Dhamma with its higher and higher stages, with its better and better stages, with its dark and bright sides. </span></div><p><div class=verse-container id=mn47:15.7><span>Yathā yathā me, āvuso, bhagavā dhammaṁ deseti uttaruttariṁ paṇītapaṇītaṁ kaṇhasukkasappaṭibhāgaṁ tathā tathāhaṁ tasmiṁ dhamme abhiññāya idhekaccaṁ dhammaṁ dhammesu niṭṭhamagamaṁ, satthari pasīdiṁ—</span><span class="translation sujato">When I directly knew a certain principle of those teachings, in accordance with how I was taught, I came to a conclusion about the teachings. I had confidence in the Teacher: </span></div><p><div class=verse-container id=mn47:15.8><span>sammāsambuddho bhagavā, svākkhāto bhagavatā, dhammo, suppaṭipanno saṅgho’ti. </span><span class="translation sujato">“The Blessed One is a fully awakened Buddha! The teaching is well explained! The Saṅgha is practicing well!”’ </span></div><p><div class=verse-container id=mn47:16.1><span>Yassa kassaci, bhikkhave, imehi ākārehi imehi padehi imehi byañjanehi tathāgate saddhā niviṭṭhā hoti mūlajātā patiṭṭhitā, ayaṁ vuccati, bhikkhave, ākāravatī saddhā dassanamūlikā; </span><span class="translation sujato">When someone’s faith is settled, rooted, and planted in the Realized One in this manner, with these words and phrases, it’s said to be grounded faith that’s based on evidence. </span></div><p><div class=verse-container id=mn47:16.2><span>daḷhā asaṁhāriyā samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><span class="translation sujato">It is strong, and cannot be shifted by any ascetic or brahmin or god or Māra or divinity or by anyone in the world. </span></div><p><div class=verse-container id=mn47:16.3><span>Evaṁ kho, bhikkhave, tathāgate dhammasamannesanā hoti. </span><span class="translation sujato">That is how there is legitimate scrutiny of the Realized One, </span></div><p><div class=verse-container id=mn47:16.4><span>Evañca pana tathāgato dhammatāsusamanniṭṭho hotī”ti. </span><span class="translation sujato">and that is how the Realized One is legitimately well-scrutinized.” </span></div><p><div class=verse-container id=mn47:16.5><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn47:16.6><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn47:16.7><span>Vīmaṁsakasuttaṁ niṭṭhitaṁ sattamaṁ. </span></div><div class=flex-between><a href=/canon/en/pli/ms/sutta/mn/mn0046.html>Previous</a><a href=/canon/en/pli/ms/sutta/mn/mn0048.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>