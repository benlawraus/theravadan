<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0024.html>Deutsch</a> , <a href=/canon/ru/pli/ms/sutta/mn/mn0024.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0023.html>Previous</a><a href=/canon/en/pli/ms/sutta/mn/mn0025.html>Next</a></div><p><div class=verse-container id=mn24:0.1><span>Majjhima Nikāya 24 </span><span class="translation sujato">Middle Discourses 24 </span></div><p><div class=verse-container id=mn24:0.2><span class=big-bold>Rathavinītasutta </span><span class="translation sujato">Chariots at the Ready </span></div><p><div class=verse-container id=mn24:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn24:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn24:2.1><span>Atha kho sambahulā jātibhūmakā bhikkhū jātibhūmiyaṁ vassaṁvuṭṭhā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca: </span><span class="translation sujato">Then several mendicants who had completed the rainy season residence in their native land went to the Buddha, bowed, and sat down to one side. The Buddha said to them: </span></div><p><div class=verse-container id=mn24:2.2><span>“Ko nu kho, bhikkhave, jātibhūmiyaṁ jātibhūmakānaṁ bhikkhūnaṁ sabrahmacārīnaṁ evaṁ sambhāvito: </span><span class="translation sujato">“In your native land, mendicants, which of the native mendicants is esteemed in this way: </span></div><p><div class=verse-container id=mn24:2.3><span>‘attanā ca appiccho appicchakathañca bhikkhūnaṁ kattā, attanā ca santuṭṭho santuṭṭhikathañca bhikkhūnaṁ kattā, attanā ca pavivitto pavivekakathañca bhikkhūnaṁ kattā, attanā ca asaṁsaṭṭho asaṁsaggakathañca bhikkhūnaṁ kattā, attanā ca āraddhavīriyo vīriyārambhakathañca bhikkhūnaṁ kattā, attanā ca sīlasampanno sīlasampadākathañca bhikkhūnaṁ kattā, attanā ca samādhisampanno samādhisampadākathañca bhikkhūnaṁ kattā, attanā ca paññāsampanno paññāsampadākathañca bhikkhūnaṁ kattā, attanā ca vimuttisampanno vimuttisampadākathañca bhikkhūnaṁ kattā, attanā ca vimuttiñāṇadassanasampanno vimuttiñāṇadassanasampadākathañca bhikkhūnaṁ kattā, ovādako viññāpako sandassako samādapako samuttejako sampahaṁsako sabrahmacārīnan’”ti? </span><span class="translation sujato">‘Personally having few wishes, they speak to the mendicants on having few wishes. Personally having contentment, seclusion, aloofness, energy, ethics, immersion, wisdom, freedom, and the knowledge and vision of freedom, they speak to the mendicants on all these things. They’re an adviser and counselor, one who educates, encourages, fires up, and inspires their spiritual companions.’” </span></div><p><div class=verse-container id=mn24:2.4><span>“Puṇṇo nāma, bhante, āyasmā mantāṇiputto jātibhūmiyaṁ jātibhūmakānaṁ bhikkhūnaṁ sabrahmacārīnaṁ evaṁ sambhāvito: </span><span class="translation sujato">“Puṇṇa son of Mantāṇī, sir, is esteemed in this way in our native land.” </span></div><p><div class=verse-container id=mn24:2.5><span>‘attanā ca appiccho appicchakathañca bhikkhūnaṁ kattā, attanā ca santuṭṭho …pe… ovādako viññāpako sandassako samādapako samuttejako sampahaṁsako sabrahmacārīnan’”ti. </span></div><p><div class=verse-container id=mn24:3.1><span>Tena kho pana samayena āyasmā sāriputto bhagavato avidūre nisinno hoti. </span><span class="translation sujato">Now at that time Venerable Sāriputta was sitting not far from the Buddha. </span></div><p><div class=verse-container id=mn24:3.2><span>Atha kho āyasmato sāriputtassa etadahosi: </span><span class="translation sujato">Then he thought: </span></div><p><div class=verse-container id=mn24:3.3><span>“lābhā āyasmato puṇṇassa mantāṇiputtassa, suladdhalābhā āyasmato puṇṇassa mantāṇiputtassa, </span><span class="translation sujato">“Puṇṇa son of Mantāṇī is fortunate, so very fortunate, </span></div><p><div class=verse-container id=mn24:3.4><span>yassa viññū sabrahmacārī satthu sammukhā anumassa anumassa vaṇṇaṁ bhāsanti, tañca satthā abbhanumodati. </span><span class="translation sujato">in that his sensible spiritual companions praise him point by point in the presence of the Teacher, and that the Teacher seconds that appreciation. </span></div><p><div class=verse-container id=mn24:3.5><span>Appeva nāma mayampi kadāci karahaci āyasmatā puṇṇena mantāṇiputtena saddhiṁ samāgaccheyyāma, appeva nāma siyā kocideva kathāsallāpo”ti. </span><span class="translation sujato">Hopefully, some time or other I’ll get to meet Venerable Puṇṇa, and we can have a discussion.” </span></div><p><div class=verse-container id=mn24:4.1><span>Atha kho bhagavā rājagahe yathābhirantaṁ viharitvā yena sāvatthi tena cārikaṁ pakkāmi. </span><span class="translation sujato">When the Buddha had stayed in Rājagaha as long as he pleased, he set out for Sāvatthī. </span></div><p><div class=verse-container id=mn24:4.2><span>Anupubbena cārikaṁ caramāno yena sāvatthi tadavasari. </span><span class="translation sujato">Traveling stage by stage, he arrived at Sāvatthī, </span></div><p><div class=verse-container id=mn24:4.3><span>Tatra sudaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">where he stayed in Jeta’s Grove, Anāthapiṇḍika’s monastery. </span></div><p><div class=verse-container id=mn24:4.4><span>Assosi kho āyasmā puṇṇo mantāṇiputto: “bhagavā kira sāvatthiṁ anuppatto; sāvatthiyaṁ viharati jetavane anāthapiṇḍikassa ārāme”ti. </span><span class="translation sujato">Puṇṇa heard that the Buddha had arrived at Sāvatthī. </span></div><p><div class=verse-container id=mn24:5.1><span>Atha kho āyasmā puṇṇo mantāṇiputto senāsanaṁ saṁsāmetvā pattacīvaramādāya yena sāvatthi tena cārikaṁ pakkāmi. </span><span class="translation sujato">Then he set his lodgings in order and, taking his bowl and robe, set out for Sāvatthī. </span></div><p><div class=verse-container id=mn24:5.2><span>Anupubbena cārikaṁ caramāno yena sāvatthi jetavanaṁ anāthapiṇḍikassa ārāmo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Eventually he came to Sāvatthī and Jeta’s Grove. He went up to the Buddha, bowed, and sat down to one side. </span></div><p><div class=verse-container id=mn24:5.3><span>Ekamantaṁ nisinnaṁ kho āyasmantaṁ puṇṇaṁ mantāṇiputtaṁ bhagavā dhammiyā kathāya sandassesi samādapesi samuttejesi sampahaṁsesi. </span><span class="translation sujato">The Buddha educated, encouraged, fired up, and inspired him with a Dhamma talk. </span></div><p><div class=verse-container id=mn24:5.4><span>Atha kho āyasmā puṇṇo mantāṇiputto bhagavatā dhammiyā kathāya sandassito samādapito samuttejito sampahaṁsito bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yena andhavanaṁ tenupasaṅkami divāvihārāya. </span><span class="translation sujato">Then, having approved and agreed with what the Buddha said, Puṇṇa got up from his seat, bowed, and respectfully circled the Buddha, keeping him on his right. Then he went to the Dark Forest for the day’s meditation. </span></div><p><div class=verse-container id=mn24:6.1><span>Atha kho aññataro bhikkhu yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca: </span><span class="translation sujato">Then a certain mendicant went up to Venerable Sāriputta, and said to him, </span></div><p><div class=verse-container id=mn24:6.2><span>“yassa kho tvaṁ, āvuso sāriputta, puṇṇassa nāma bhikkhuno mantāṇiputtassa abhiṇhaṁ kittayamāno ahosi, so bhagavatā dhammiyā kathāya sandassito samādapito samuttejito sampahaṁsito bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā yena andhavanaṁ tena pakkanto divāvihārāyā”ti. </span><span class="translation sujato">“Reverend Sāriputta, the mendicant named Puṇṇa, of whom you have often spoken so highly, after being inspired by a talk of the Buddha’s, left for the Dark Forest for the day’s meditation.” </span></div><p><div class=verse-container id=mn24:7.1><span>Atha kho āyasmā sāriputto taramānarūpo nisīdanaṁ ādāya āyasmantaṁ puṇṇaṁ mantāṇiputtaṁ piṭṭhito piṭṭhito anubandhi sīsānulokī. </span><span class="translation sujato">Sāriputta quickly grabbed his sitting cloth and followed behind Puṇṇa, keeping sight of his head. </span></div><p><div class=verse-container id=mn24:7.2><span>Atha kho āyasmā puṇṇo mantāṇiputto andhavanaṁ ajjhogāhetvā aññatarasmiṁ rukkhamūle divāvihāraṁ nisīdi. </span><span class="translation sujato">Puṇṇa plunged deep into the Dark Forest and sat at the root of a tree for the day’s meditation. </span></div><p><div class=verse-container id=mn24:7.3><span>Āyasmāpi kho sāriputto andhavanaṁ ajjhogāhetvā aññatarasmiṁ rukkhamūle divāvihāraṁ nisīdi. </span><span class="translation sujato">And Sāriputta did likewise. </span></div><p><div class=verse-container id=mn24:8.1><span>Atha kho āyasmā sāriputto sāyanhasamayaṁ paṭisallānā vuṭṭhito yenāyasmā puṇṇo mantāṇiputto tenupasaṅkami; upasaṅkamitvā āyasmatā puṇṇena mantāṇiputtena saddhiṁ sammodi. </span><span class="translation sujato">Then in the late afternoon, Sāriputta came out of retreat, went to Puṇṇa, and exchanged greetings with him. </span></div><p><div class=verse-container id=mn24:8.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā sāriputto āyasmantaṁ puṇṇaṁ mantāṇiputtaṁ etadavoca: </span><span class="translation sujato">When the greetings and polite conversation were over, he sat down to one side and said to Puṇṇa: </span></div><p><div class=verse-container id=mn24:9.1><span>“Bhagavati no, āvuso, brahmacariyaṁ vussatī”ti? </span><span class="translation sujato">“Reverend, is our spiritual life lived under the Buddha?” </span></div><p><div class=verse-container id=mn24:9.2><span>“Evamāvuso”ti. </span><span class="translation sujato">“Yes, reverend.” </span></div><p><div class=verse-container id=mn24:9.3><span>“Kiṁ nu kho, āvuso, sīlavisuddhatthaṁ bhagavati brahmacariyaṁ vussatī”ti? </span><span class="translation sujato">“Is the spiritual life lived under the Buddha for the sake of purification of ethics?” </span></div><p><div class=verse-container id=mn24:9.4><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:9.5><span>“Kiṁ panāvuso, cittavisuddhatthaṁ bhagavati brahmacariyaṁ vussatī”ti? </span><span class="translation sujato">“Well, is the spiritual life lived under the Buddha for the sake of purification of mind?” </span></div><p><div class=verse-container id=mn24:9.6><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:9.7><span>“Kiṁ nu kho, āvuso, diṭṭhivisuddhatthaṁ bhagavati brahmacariyaṁ vussatī”ti? </span><span class="translation sujato">“Is the spiritual life lived under the Buddha for the sake of purification of view?” </span></div><p><div class=verse-container id=mn24:9.8><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:9.9><span>“Kiṁ panāvuso, kaṅkhāvitaraṇavisuddhatthaṁ bhagavati brahmacariyaṁ vussatī”ti? </span><span class="translation sujato">“Well, is the spiritual life lived under the Buddha for the sake of purification by traversing doubt?” </span></div><p><div class=verse-container id=mn24:9.10><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:9.11><span>“Kiṁ nu kho, āvuso, maggāmaggañāṇadassanavisuddhatthaṁ bhagavati brahmacariyaṁ vussatī”ti? </span><span class="translation sujato">“Is the spiritual life lived under the Buddha for the sake of purification of knowledge and vision of what is the path and what is not the path?” </span></div><p><div class=verse-container id=mn24:9.12><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:9.13><span>“Kiṁ panāvuso, paṭipadāñāṇadassanavisuddhatthaṁ bhagavati brahmacariyaṁ vussatī”ti? </span><span class="translation sujato">“Well, is the spiritual life lived under the Buddha for the sake of purification of knowledge and vision of the practice?” </span></div><p><div class=verse-container id=mn24:9.14><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:9.15><span>“Kiṁ nu kho, āvuso, ñāṇadassanavisuddhatthaṁ bhagavati brahmacariyaṁ vussatī”ti? </span><span class="translation sujato">“Is the spiritual life lived under the Buddha for the sake of purification of knowledge and vision?” </span></div><p><div class=verse-container id=mn24:9.16><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:10.1><span>“‘Kiṁ nu kho, āvuso, sīlavisuddhatthaṁ bhagavati brahmacariyaṁ vussatī’ti iti puṭṭho samāno ‘no hidaṁ, āvuso’ti vadesi. </span><span class="translation sujato">“When asked each of these questions, you answered, ‘Certainly not.’ </span></div><p><div class=verse-container id=mn24:10.2><span>‘Kiṁ panāvuso, cittavisuddhatthaṁ bhagavati brahmacariyaṁ vussatī’ti iti puṭṭho samāno ‘no hidaṁ, āvuso’ti vadesi. </span></div><p><div class=verse-container id=mn24:10.3><span>‘Kiṁ nu kho, āvuso, diṭṭhivisuddhatthaṁ …pe… </span></div><p><div class=verse-container id=mn24:10.4><span>kaṅkhāvitaraṇavisuddhatthaṁ …pe… </span></div><p><div class=verse-container id=mn24:10.5><span>maggāmaggañāṇadassanavisuddhatthaṁ …pe… </span></div><p><div class=verse-container id=mn24:10.6><span>paṭipadāñāṇadassanavisuddhatthaṁ …pe… </span></div><p><div class=verse-container id=mn24:10.7><span>kiṁ nu kho, āvuso, ñāṇadassanavisuddhatthaṁ bhagavati brahmacariyaṁ vussatī’ti iti puṭṭho samāno ‘no hidaṁ āvuso’ti vadesi. </span></div><p><div class=verse-container id=mn24:10.8><span>Kimatthaṁ carahāvuso, bhagavati brahmacariyaṁ vussatī”ti? </span><span class="translation sujato">Then what exactly is the purpose of leading the spiritual life under the Buddha?” </span></div><p><div class=verse-container id=mn24:10.9><span>“Anupādāparinibbānatthaṁ kho, āvuso, bhagavati brahmacariyaṁ vussatī”ti. </span><span class="translation sujato">“The purpose of leading the spiritual life under the Buddha is extinguishment by not grasping.” </span></div><p><div class=verse-container id=mn24:11.1><span>“Kiṁ nu kho, āvuso, sīlavisuddhi anupādāparinibbānan”ti? </span><span class="translation sujato">“Reverend, is purification of ethics extinguishment by not grasping?” </span></div><p><div class=verse-container id=mn24:11.2><span>“No hidaṁ, āvuso”. </span><span class="translation sujato">“Certainly not, reverend.” </span></div><p><div class=verse-container id=mn24:11.3><span>“Kiṁ panāvuso, cittavisuddhi anupādāparinibbānan”ti? </span><span class="translation sujato">“Is purification of mind … </span></div><p><div class=verse-container id=mn24:11.4><span>“No hidaṁ, āvuso”. </span></div><p><div class=verse-container id=mn24:11.5><span>“Kiṁ nu kho, āvuso, diṭṭhivisuddhi anupādāparinibbānan”ti? </span><span class="translation sujato">purification of view … </span></div><p><div class=verse-container id=mn24:11.6><span>“No hidaṁ, āvuso”. </span></div><p><div class=verse-container id=mn24:11.7><span>“Kiṁ panāvuso, kaṅkhāvitaraṇavisuddhi anupādāparinibbānan”ti? </span><span class="translation sujato">purification by traversing doubt … </span></div><p><div class=verse-container id=mn24:11.8><span>“No hidaṁ, āvuso”. </span></div><p><div class=verse-container id=mn24:11.9><span>“Kiṁ nu kho, āvuso, maggāmaggañāṇadassanavisuddhi anupādāparinibbānan”ti? </span><span class="translation sujato">purification of knowledge and vision of what is the path and what is not the path … </span></div><p><div class=verse-container id=mn24:11.10><span>“No hidaṁ, āvuso”. </span></div><p><div class=verse-container id=mn24:11.11><span>“Kiṁ panāvuso, paṭipadāñāṇadassanavisuddhi anupādāparinibbānan”ti? </span><span class="translation sujato">purification of knowledge and vision of the practice … </span></div><p><div class=verse-container id=mn24:11.12><span>“No hidaṁ, āvuso”. </span></div><p><div class=verse-container id=mn24:11.13><span>“Kiṁ nu kho, āvuso, ñāṇadassanavisuddhi anupādāparinibbānan”ti? </span><span class="translation sujato">Is purification of knowledge and vision extinguishment by not grasping?” </span></div><p><div class=verse-container id=mn24:11.14><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:11.15><span>“Kiṁ panāvuso, aññatra imehi dhammehi anupādāparinibbānan”ti? </span><span class="translation sujato">“Then is extinguishment by not grasping something apart from these things?” </span></div><p><div class=verse-container id=mn24:11.16><span>“No hidaṁ, āvuso”. </span><span class="translation sujato">“Certainly not.” </span></div><p><div class=verse-container id=mn24:12.1><span>“‘Kiṁ nu kho, āvuso, sīlavisuddhi anupādāparinibbānan’ti iti puṭṭho samāno ‘no hidaṁ, āvuso’ti vadesi. </span><span class="translation sujato">“When asked each of these questions, you answered, ‘Certainly not.’ </span></div><p><div class=verse-container id=mn24:12.2><span>‘Kiṁ panāvuso, cittavisuddhi anupādāparinibbānan’ti iti puṭṭho samāno ‘no hidaṁ, āvuso’ti vadesi. </span></div><p><div class=verse-container id=mn24:12.3><span>‘Kiṁ nu kho, āvuso, diṭṭhivisuddhi anupādāparinibbānan’ti …pe… </span></div><p><div class=verse-container id=mn24:12.4><span>kaṅkhāvitaraṇavisuddhi … </span></div><p><div class=verse-container id=mn24:12.5><span>maggāmaggañāṇadassanavisuddhi … </span></div><p><div class=verse-container id=mn24:12.6><span>paṭipadāñāṇadassanavisuddhi … </span></div><p><div class=verse-container id=mn24:12.7><span>‘kiṁ nu kho, āvuso, ñāṇadassanavisuddhi anupādāparinibbānan’ti iti puṭṭho samāno ‘no hidaṁ, āvuso’ti vadesi. </span></div><p><div class=verse-container id=mn24:12.8><span>‘Kiṁ panāvuso, aññatra imehi dhammehi anupādāparinibbānan’ti iti puṭṭho samāno ‘no hidaṁ, āvuso’ti vadesi. </span></div><p><div class=verse-container id=mn24:12.9><span>Yathākathaṁ panāvuso, imassa bhāsitassa attho daṭṭhabbo”ti? </span><span class="translation sujato">How then should we see the meaning of this statement?” </span></div><p><div class=verse-container id=mn24:13.1><span>“Sīlavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">“If the Buddha had declared purification of ethics to be extinguishment by not grasping, he would have declared that which has fuel for grasping to be extinguishment by not grasping. </span></div><p><div class=verse-container id=mn24:13.2><span>Cittavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">If the Buddha had declared purification of mind … </span></div><p><div class=verse-container id=mn24:13.3><span>Diṭṭhivisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">purification of view … </span></div><p><div class=verse-container id=mn24:13.4><span>Kaṅkhāvitaraṇavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">purification by traversing doubt … </span></div><p><div class=verse-container id=mn24:13.5><span>Maggāmaggañāṇadassanavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">purification of knowledge and vision of what is the path and what is not the path … </span></div><p><div class=verse-container id=mn24:13.6><span>Paṭipadāñāṇadassanavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">purification of knowledge and vision of the practice … </span></div><p><div class=verse-container id=mn24:13.7><span>Ñāṇadassanavisuddhiñce, āvuso, bhagavā anupādāparinibbānaṁ paññapeyya, saupādānaṁyeva samānaṁ anupādāparinibbānaṁ paññapeyya. </span><span class="translation sujato">If the Buddha had declared purification of knowledge and vision to be extinguishment by not grasping, he would have declared that which has fuel for grasping to be extinguishment by not grasping. </span></div><p><div class=verse-container id=mn24:13.8><span>Aññatra ce, āvuso, imehi dhammehi anupādāparinibbānaṁ abhavissa, puthujjano parinibbāyeyya. </span><span class="translation sujato">But if extinguishment by not grasping was something apart from these things, an ordinary person would become extinguished. </span></div><p><div class=verse-container id=mn24:13.9><span>Puthujjano hi, āvuso, aññatra imehi dhammehi. </span><span class="translation sujato">For an ordinary person lacks these things. </span></div><p><div class=verse-container id=mn24:14.1><span>Tena hāvuso, upamaṁ te karissāmi; </span><span class="translation sujato">Well then, reverend, I shall give you a simile. </span></div><p><div class=verse-container id=mn24:14.2><span>upamāyapidhekacce viññū purisā bhāsitassa atthaṁ ājānanti. </span><span class="translation sujato">For by means of a simile some sensible people understand the meaning of what is said. </span></div><p><div class=verse-container id=mn24:14.3><span>Seyyathāpi, āvuso, rañño pasenadissa kosalassa sāvatthiyaṁ paṭivasantassa sākete kiñcideva accāyikaṁ karaṇīyaṁ uppajjeyya. </span><span class="translation sujato">Suppose that, while staying in Sāvatthī, King Pasenadi of Kosala had some urgent business come up in Sāketa. </span></div><p><div class=verse-container id=mn24:14.4><span>Tassa antarā ca sāvatthiṁ antarā ca sāketaṁ satta rathavinītāni upaṭṭhapeyyuṁ. </span><span class="translation sujato">Now, between Sāvatthī and Sāketa seven chariots were stationed at the ready for him. </span></div><p><div class=verse-container id=mn24:14.5><span>Atha kho, āvuso, rājā pasenadi kosalo sāvatthiyā nikkhamitvā antepuradvārā paṭhamaṁ rathavinītaṁ abhiruheyya, paṭhamena rathavinītena dutiyaṁ rathavinītaṁ pāpuṇeyya, paṭhamaṁ rathavinītaṁ vissajjeyya dutiyaṁ rathavinītaṁ abhiruheyya. </span><span class="translation sujato">Then Pasenadi, having departed Sāvatthī, mounted the first chariot at the ready by the gate of the royal compound. The first chariot at the ready would bring him to the second, where he’d dismount and mount the second chariot. </span></div><p><div class=verse-container id=mn24:14.6><span>Dutiyena rathavinītena tatiyaṁ rathavinītaṁ pāpuṇeyya, dutiyaṁ rathavinītaṁ vissajjeyya, tatiyaṁ rathavinītaṁ abhiruheyya. </span><span class="translation sujato">The second chariot at the ready would bring him to the third … </span></div><p><div class=verse-container id=mn24:14.7><span>Tatiyena rathavinītena catutthaṁ rathavinītaṁ pāpuṇeyya, tatiyaṁ rathavinītaṁ vissajjeyya, catutthaṁ rathavinītaṁ abhiruheyya. </span><span class="translation sujato">The third chariot at the ready would bring him to the fourth … </span></div><p><div class=verse-container id=mn24:14.8><span>Catutthena rathavinītena pañcamaṁ rathavinītaṁ pāpuṇeyya, catutthaṁ rathavinītaṁ vissajjeyya, pañcamaṁ rathavinītaṁ abhiruheyya. </span><span class="translation sujato">The fourth chariot at the ready would bring him to the fifth … </span></div><p><div class=verse-container id=mn24:14.9><span>Pañcamena rathavinītena chaṭṭhaṁ rathavinītaṁ pāpuṇeyya, pañcamaṁ rathavinītaṁ vissajjeyya, chaṭṭhaṁ rathavinītaṁ abhiruheyya. </span><span class="translation sujato">The fifth chariot at the ready would bring him to the sixth … </span></div><p><div class=verse-container id=mn24:14.10><span>Chaṭṭhena rathavinītena sattamaṁ rathavinītaṁ pāpuṇeyya, chaṭṭhaṁ rathavinītaṁ vissajjeyya, sattamaṁ rathavinītaṁ abhiruheyya. </span><span class="translation sujato">The sixth chariot at the ready would bring him to the seventh, where he’d dismount and mount the seventh chariot. </span></div><p><div class=verse-container id=mn24:14.11><span>Sattamena rathavinītena sāketaṁ anupāpuṇeyya antepuradvāraṁ. </span><span class="translation sujato">The seventh chariot at the ready would bring him to the gate of the royal compound of Sāketa. </span></div><p><div class=verse-container id=mn24:14.12><span>Tamenaṁ antepuradvāragataṁ samānaṁ mittāmaccā ñātisālohitā evaṁ puccheyyuṁ: </span><span class="translation sujato">And when he was at the gate, friends and colleagues, relatives and kin would ask him: </span></div><p><div class=verse-container id=mn24:14.13><span>‘iminā tvaṁ, mahārāja, rathavinītena sāvatthiyā sāketaṁ anuppatto antepuradvāran’ti? </span><span class="translation sujato">‘Great king, did you come to Sāketa from Sāvatthī by this chariot at the ready?’ </span></div><p><div class=verse-container id=mn24:14.14><span>Kathaṁ byākaramāno nu kho, āvuso, rājā pasenadi kosalo sammā byākaramāno byākareyyā”ti? </span><span class="translation sujato">If asked this, how should King Pasenadi rightly reply?” </span></div><p><div class=verse-container id=mn24:14.15><span>“Evaṁ byākaramāno kho, āvuso, rājā pasenadi kosalo sammā byākaramāno byākareyya: </span><span class="translation sujato">“The king should reply: </span></div><p><div class=verse-container id=mn24:14.16><span>‘idha me sāvatthiyaṁ paṭivasantassa sākete kiñcideva accāyikaṁ karaṇīyaṁ uppajji. </span><span class="translation sujato">‘Well, while staying in Sāvatthī, I had some urgent business come up in Sāketa. </span></div><p><div class=verse-container id=mn24:14.17><span>Tassa me antarā ca sāvatthiṁ antarā ca sāketaṁ satta rathavinītāni upaṭṭhapesuṁ. </span><span class="translation sujato">Now, between Sāvatthī and Sāketa seven chariots were stationed at the ready for me. </span></div><p><div class=verse-container id=mn24:14.18><span>Atha khvāhaṁ sāvatthiyā nikkhamitvā antepuradvārā paṭhamaṁ rathavinītaṁ abhiruhiṁ. </span><span class="translation sujato">Then, having departed Sāvatthī, I mounted the first chariot at the ready by the gate of the royal compound. </span></div><p><div class=verse-container id=mn24:14.19><span>Paṭhamena rathavinītena dutiyaṁ rathavinītaṁ pāpuṇiṁ, paṭhamaṁ rathavinītaṁ vissajjiṁ dutiyaṁ rathavinītaṁ abhiruhiṁ. </span><span class="translation sujato">The first chariot at the ready brought me to the second, where I dismounted and mounted the second chariot. … </span></div><p><div class=verse-container id=mn24:14.20><span>Dutiyena rathavinītena tatiyaṁ rathavinītaṁ pāpuṇiṁ, dutiyaṁ rathavinītaṁ vissajjiṁ, tatiyaṁ rathavinītaṁ abhiruhiṁ. </span><span class="translation sujato">The second chariot brought me to the third … </span></div><p><div class=verse-container id=mn24:14.21><span>Tatiyena rathavinītena catutthaṁ rathavinītaṁ pāpuṇiṁ, tatiyaṁ rathavinītaṁ vissajjiṁ, catutthaṁ rathavinītaṁ abhiruhiṁ. </span><span class="translation sujato">the fourth … </span></div><p><div class=verse-container id=mn24:14.22><span>Catutthena rathavinītena pañcamaṁ rathavinītaṁ pāpuṇiṁ, catutthaṁ rathavinītaṁ vissajjiṁ, pañcamaṁ rathavinītaṁ abhiruhiṁ. </span><span class="translation sujato">the fifth … </span></div><p><div class=verse-container id=mn24:14.23><span>Pañcamena rathavinītena chaṭṭhaṁ rathavinītaṁ pāpuṇiṁ, pañcamaṁ rathavinītaṁ vissajjiṁ, chaṭṭhaṁ rathavinītaṁ abhiruhiṁ. </span><span class="translation sujato">the sixth … </span></div><p><div class=verse-container id=mn24:14.24><span>Chaṭṭhena rathavinītena sattamaṁ rathavinītaṁ pāpuṇiṁ, chaṭṭhaṁ rathavinītaṁ vissajjiṁ, sattamaṁ rathavinītaṁ abhiruhiṁ. </span><span class="translation sujato">The sixth chariot at the ready brought me to the seventh, where I dismounted and mounted the seventh chariot. </span></div><p><div class=verse-container id=mn24:14.25><span>Sattamena rathavinītena sāketaṁ anuppatto antepuradvāran’ti. </span><span class="translation sujato">The seventh chariot at the ready brought me to the gate of the royal compound of Sāketa.’ </span></div><p><div class=verse-container id=mn24:14.26><span>Evaṁ byākaramāno kho, āvuso, rājā pasenadi kosalo sammā byākaramāno byākareyyā”ti. </span><span class="translation sujato">That’s how King Pasenadi should rightly reply.” </span></div><p><div class=verse-container id=mn24:15.1><span>“Evameva kho, āvuso, sīlavisuddhi yāvadeva cittavisuddhatthā, cittavisuddhi yāvadeva diṭṭhivisuddhatthā, diṭṭhivisuddhi yāvadeva kaṅkhāvitaraṇavisuddhatthā, kaṅkhāvitaraṇavisuddhi yāvadeva maggāmaggañāṇadassanavisuddhatthā, maggāmaggañāṇadassanavisuddhi yāvadeva paṭipadāñāṇadassanavisuddhatthā, paṭipadāñāṇadassanavisuddhi yāvadeva ñāṇadassanavisuddhatthā, ñāṇadassanavisuddhi yāvadeva anupādāparinibbānatthā. </span><span class="translation sujato">“In the same way, reverend, purification of ethics is only for the sake of purification of mind. Purification of mind is only for the sake of purification of view. Purification of view is only for the sake of purification by traversing doubt. Purification by traversing doubt is only for the sake of purification of knowledge and vision of what is the path and what is not the path. Purification of knowledge and vision of what is the path and what is not the path is only for the sake of purification of knowledge and vision of the practice. Purification of knowledge and vision of the practice is only for the sake of purification of knowledge and vision. Purification of knowledge and vision is only for the sake of extinguishment by not grasping. </span></div><p><div class=verse-container id=mn24:15.2><span>Anupādāparinibbānatthaṁ kho, āvuso, bhagavati brahmacariyaṁ vussatī”ti. </span><span class="translation sujato">The spiritual life is lived under the Buddha for the sake of extinguishment by not grasping.” </span></div><p><div class=verse-container id=mn24:16.1><span>Evaṁ vutte, āyasmā sāriputto āyasmantaṁ puṇṇaṁ mantāṇiputtaṁ etadavoca: </span><span class="translation sujato">When he said this, Sāriputta said to Puṇṇa, </span></div><p><div class=verse-container id=mn24:16.2><span>“konāmo āyasmā, kathañca panāyasmantaṁ sabrahmacārī jānantī”ti? </span><span class="translation sujato">“What is the venerable’s name? And how are you known among your spiritual companions?” </span></div><p><div class=verse-container id=mn24:16.3><span>“Puṇṇoti kho me, āvuso, nāmaṁ; </span><span class="translation sujato">“Reverend, my name is Puṇṇa. </span></div><p><div class=verse-container id=mn24:16.4><span>mantāṇiputtoti ca pana maṁ sabrahmacārī jānantī”ti. </span><span class="translation sujato">And I am known as ‘son of Mantāṇī’ among my spiritual companions.” </span></div><p><div class=verse-container id=mn24:16.5><span>“Acchariyaṁ, āvuso, abbhutaṁ, āvuso. </span><span class="translation sujato">“It’s incredible, reverend, it’s amazing! </span></div><p><div class=verse-container id=mn24:16.6><span>Yathā taṁ sutavatā sāvakena sammadeva satthusāsanaṁ ājānantena, evameva āyasmatā puṇṇena mantāṇiputtena gambhīrā gambhīrapañhā anumassa anumassa byākatā. </span><span class="translation sujato">Venerable Puṇṇa son of Mantāṇī has answered each deep question point by point, as a learned disciple who rightly understands the teacher’s instructions. </span></div><p><div class=verse-container id=mn24:16.7><span>Lābhā sabrahmacārīnaṁ, suladdhalābhā sabrahmacārīnaṁ, </span><span class="translation sujato">It is fortunate for his spiritual companions, so very fortunate, </span></div><p><div class=verse-container id=mn24:16.8><span>ye āyasmantaṁ puṇṇaṁ mantāṇiputtaṁ labhanti dassanāya, labhanti payirūpāsanāya. </span><span class="translation sujato">that they get to see Venerable Puṇṇa son of Mantāṇī and pay homage to him. </span></div><p><div class=verse-container id=mn24:16.9><span>Celaṇḍukena cepi sabrahmacārī āyasmantaṁ puṇṇaṁ mantāṇiputtaṁ muddhanā pariharantā labheyyuṁ dassanāya, labheyyuṁ payirūpāsanāya, tesampi lābhā tesampi suladdhaṁ, amhākampi lābhā amhākampi suladdhaṁ, ye mayaṁ āyasmantaṁ puṇṇaṁ mantāṇiputtaṁ labhāma dassanāya, labhāma payirūpāsanāyā”ti. </span><span class="translation sujato">Even if they only got to see him and pay respects to him by carrying him around on their heads on a roll of cloth, it would still be very fortunate for them! And it’s fortunate for me, so very fortunate, that I get to see the venerable and pay homage to him.” </span></div><p><div class=verse-container id=mn24:17.1><span>Evaṁ vutte, āyasmā puṇṇo mantāṇiputto āyasmantaṁ sāriputtaṁ etadavoca: </span><span class="translation sujato">When he said this, Puṇṇa said to Sāriputta, </span></div><p><div class=verse-container id=mn24:17.2><span>“ko nāmo āyasmā, kathañca panāyasmantaṁ sabrahmacārī jānantī”ti? </span><span class="translation sujato">“What is the venerable’s name? And how are you known among your spiritual companions?” </span></div><p><div class=verse-container id=mn24:17.3><span>“Upatissoti kho me, āvuso, nāmaṁ; </span><span class="translation sujato">“Reverend, my name is Upatissa. </span></div><p><div class=verse-container id=mn24:17.4><span>sāriputtoti ca pana maṁ sabrahmacārī jānantī”ti. </span><span class="translation sujato">And I am known as Sāriputta among my spiritual companions.” </span></div><p><div class=verse-container id=mn24:17.5><span>“Satthukappena vata kira, bho, sāvakena saddhiṁ mantayamānā na jānimha: </span><span class="translation sujato">“Goodness! I had no idea I was consulting with the Venerable Sāriputta, the disciple who is fit to be compared with the Teacher himself! </span></div><p><div class=verse-container id=mn24:17.6><span>‘āyasmā sāriputto’ti. </span></div><p><div class=verse-container id=mn24:17.7><span>Sace hi mayaṁ jāneyyāma ‘āyasmā sāriputto’ti, ettakampi no nappaṭibhāseyya. </span><span class="translation sujato">If I’d known, I would not have said so much. </span></div><p><div class=verse-container id=mn24:17.8><span>Acchariyaṁ, āvuso, abbhutaṁ, āvuso. </span><span class="translation sujato">It’s incredible, reverend, it’s amazing! </span></div><p><div class=verse-container id=mn24:17.9><span>Yathā taṁ sutavatā sāvakena sammadeva satthusāsanaṁ ājānantena, evameva āyasmatā sāriputtena gambhīrā gambhīrapañhā anumassa anumassa pucchitā. </span><span class="translation sujato">Venerable Sāriputta has asked each deep question point by point, as a learned disciple who rightly understands the teacher’s instructions. </span></div><p><div class=verse-container id=mn24:17.10><span>Lābhā sabrahmacārīnaṁ suladdhalābhā sabrahmacārīnaṁ, </span><span class="translation sujato">It is fortunate for his spiritual companions, so very fortunate, </span></div><p><div class=verse-container id=mn24:17.11><span>ye āyasmantaṁ sāriputtaṁ labhanti dassanāya, labhanti payirūpāsanāya. </span><span class="translation sujato">that they get to see Venerable Sāriputta and pay homage to him. </span></div><p><div class=verse-container id=mn24:17.12><span>Celaṇḍukena cepi sabrahmacārī āyasmantaṁ sāriputtaṁ muddhanā pariharantā labheyyuṁ dassanāya, labheyyuṁ payirūpāsanāya, tesampi lābhā tesampi suladdhaṁ, amhākampi lābhā amhākampi suladdhaṁ, ye mayaṁ āyasmantaṁ sāriputtaṁ labhāma dassanāya, labhāma payirūpāsanāyā”ti. </span><span class="translation sujato">Even if they only got to see him and pay respects to him by carrying him around on their heads on a roll of cloth, it would still be very fortunate for them! And it’s fortunate for me, so very fortunate, that I get to see the venerable and pay homage to him.” </span></div><p><div class=verse-container id=mn24:17.13><span>Itiha te ubhopi mahānāgā aññamaññassa subhāsitaṁ samanumodiṁsūti. </span><span class="translation sujato">And so these two spiritual giants agreed with each others’ fine words. </span></div><p><div class=verse-container id=mn24:17.14><span>Rathavinītasuttaṁ niṭṭhitaṁ catutthaṁ. </span></div><div class=flex-between><a href=/canon/en/pli/ms/sutta/mn/mn0023.html>Previous</a><a href=/canon/en/pli/ms/sutta/mn/mn0025.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>