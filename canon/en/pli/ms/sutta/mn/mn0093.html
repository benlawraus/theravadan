<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0093.html>Deutsch</a> , <a href=/canon/ru/pli/ms/sutta/mn/mn0093.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0092.html>Previous</a><a href=/canon/en/pli/ms/sutta/mn/mn0094.html>Next</a></div><p id=mn93:0.1><span class=root>Majjhima Nikāya 93 </span><br> <span class=sujato>Middle Discourses 93 </span><br><p id=mn93:0.2><span class="root big-bold">Assalāyanasutta </span><br> <span class=sujato>With Assalāyana </span><br><p id=mn93:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn93:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn93:2.1><span class=root>Tena kho pana samayena nānāverajjakānaṁ brāhmaṇānaṁ pañcamattāni brāhmaṇasatāni sāvatthiyaṁ paṭivasanti kenacideva karaṇīyena. </span><br> <span class=sujato>Now at that time around five hundred brahmins from abroad were residing in Sāvatthī on some business. </span><br><p id=mn93:2.2><span class=root>Atha kho tesaṁ brāhmaṇānaṁ etadahosi: </span><br> <span class=sujato>Then those brahmins thought, </span><br><p id=mn93:2.3><span class=root>“ayaṁ kho samaṇo gotamo cātuvaṇṇiṁ suddhiṁ paññapeti. </span><br> <span class=sujato>“This ascetic Gotama advocates purification for all four classes. </span><br><p id=mn93:2.4><span class=root>Ko nu kho pahoti samaṇena gotamena saddhiṁ asmiṁ vacane paṭimantetun”ti? </span><br> <span class=sujato>Who is capable of debating with him about this?” </span><br><p id=mn93:3.1><span class=root>Tena kho pana samayena assalāyano nāma māṇavo sāvatthiyaṁ paṭivasati daharo, vuttasiro, soḷasavassuddesiko jātiyā, tiṇṇaṁ vedānaṁ pāragū sanighaṇḍukeṭubhānaṁ sākkharappabhedānaṁ itihāsapañcamānaṁ, padako, veyyākaraṇo, lokāyatamahāpurisalakkhaṇesu anavayo. </span><br> <span class=sujato>Now at that time the student Assalāyana was residing in Sāvatthī. He was young, tonsured, and sixteen years old. He had mastered the three Vedas, together with their vocabularies and ritual performance, their phonology and word classification, and the testaments as fifth. He knew them word-by-word, and their grammar. He was well versed in cosmology and the marks of a great man. </span><br><p id=mn93:3.2><span class=root>Atha kho tesaṁ brāhmaṇānaṁ etadahosi: </span><br> <span class=sujato>Then those brahmins thought, </span><br><p id=mn93:3.3><span class=root>“ayaṁ kho assalāyano māṇavo sāvatthiyaṁ paṭivasati daharo, vuttasiro, soḷasavassuddesiko jātiyā, tiṇṇaṁ vedānaṁ pāragū …pe… anavayo. </span><br><p id=mn93:3.4><span class=root>So kho pahoti samaṇena gotamena saddhiṁ asmiṁ vacane paṭimantetun”ti. </span><br> <span class=sujato>“This Assalāyana is capable of debating with the ascetic Gotama about this.” </span><br><p id=mn93:4.1><span class=root>Atha kho te brāhmaṇā yena assalāyano māṇavo tenupasaṅkamiṁsu; upasaṅkamitvā assalāyanaṁ māṇavaṁ etadavocuṁ: </span><br> <span class=sujato>So they approached Assalāyana and said to him, </span><br><p id=mn93:4.2><span class=root>“ayaṁ, bho assalāyana, samaṇo gotamo cātuvaṇṇiṁ suddhiṁ paññapeti. </span><br> <span class=sujato>“This ascetic Gotama advocates purification for all four classes. </span><br><p id=mn93:4.3><span class=root>Etu bhavaṁ assalāyano samaṇena gotamena saddhiṁ asmiṁ vacane paṭimantetū”ti. </span><br> <span class=sujato>Please, worthy Assalāyana, debate with the ascetic Gotama about this.” </span><br><p id=mn93:4.4><span class=root>Evaṁ vutte, assalāyano māṇavo te brāhmaṇe etadavoca: </span><br> <span class=sujato>When they said this, Assalāyana said to them, </span><br><p id=mn93:4.5><span class=root>“samaṇo khalu, bho, gotamo dhammavādī; </span><br> <span class=sujato>“They say that the ascetic Gotama is a speaker of principle. </span><br><p id=mn93:4.6><span class=root>dhammavādino ca pana duppaṭimantiyā bhavanti. </span><br> <span class=sujato>But speakers of principle are hard to debate. </span><br><p id=mn93:4.7><span class=root>Nāhaṁ sakkomi samaṇena gotamena saddhiṁ asmiṁ vacane paṭimantetun”ti. </span><br> <span class=sujato>I’m not capable of debating with the ascetic Gotama about this.” </span><br><p id=mn93:4.8><span class=root>Dutiyampi kho te brāhmaṇā assalāyanaṁ māṇavaṁ etadavocuṁ: </span><br> <span class=sujato>For a second time, those brahmins said to him </span><br><p id=mn93:4.9><span class=root>“ayaṁ, bho assalāyana, samaṇo gotamo cātuvaṇṇiṁ suddhiṁ paññapeti. </span><br> <span class=sujato>“This ascetic Gotama advocates purification for all four classes. </span><br><p id=mn93:4.10><span class=root>Etu bhavaṁ assalāyano samaṇena gotamena saddhiṁ asmiṁ vacane paṭimantetu. </span><br> <span class=sujato>Please, worthy Assalāyana, debate with the ascetic Gotama about this. </span><br><p id=mn93:4.11><span class=root>Caritaṁ kho pana bhotā assalāyanena paribbājakan”ti. </span><br> <span class=sujato>For you have lived as a wanderer.” </span><br><p id=mn93:4.12><span class=root>Dutiyampi kho assalāyano māṇavo te brāhmaṇe etadavoca: </span><br> <span class=sujato>And for a second time, Assalāyana refused. </span><br><p id=mn93:4.13><span class=root>“samaṇo khalu, bho, gotamo dhammavādī; </span><br><p id=mn93:4.14><span class=root>dhammavādino ca pana duppaṭimantiyā bhavanti. </span><br><p id=mn93:4.15><span class=root>Nāhaṁ sakkomi samaṇena gotamena saddhiṁ asmiṁ vacane paṭimantetun”ti. </span><br><p id=mn93:4.16><span class=root>Tatiyampi kho te brāhmaṇā assalāyanaṁ māṇavaṁ etadavocuṁ: </span><br> <span class=sujato>For a third time, those brahmins said to him, </span><br><p id=mn93:4.17><span class=root>“ayaṁ, bho assalāyana, samaṇo gotamo cātuvaṇṇiṁ suddhiṁ paññapeti. </span><br> <span class=sujato>“This ascetic Gotama advocates purification for all four classes. </span><br><p id=mn93:4.18><span class=root>Etu bhavaṁ assalāyano samaṇena gotamena saddhiṁ asmiṁ vacane paṭimantetu. </span><br> <span class=sujato>Please, worthy Assalāyana, debate with the ascetic Gotama about this. </span><br><p id=mn93:4.19><span class=root>Caritaṁ kho pana bhotā assalāyanena paribbājakaṁ. </span><br> <span class=sujato>For you have lived as a wanderer. </span><br><p id=mn93:4.20><span class=root>Mā bhavaṁ assalāyano ayuddhaparājitaṁ parājayī”ti. </span><br> <span class=sujato>Don’t admit defeat before going into battle!” </span><br><p id=mn93:4.21><span class=root>Evaṁ vutte, assalāyano māṇavo te brāhmaṇe etadavoca: </span><br> <span class=sujato>When they said this, Assalāyana said to them, </span><br><p id=mn93:4.22><span class=root>“addhā kho ahaṁ bhavanto na labhāmi. </span><br> <span class=sujato>“Clearly, good fellows, I’m not getting through to you when I say: </span><br><p id=mn93:4.23><span class=root>Samaṇo khalu, bho, gotamo dhammavādī; </span><br> <span class=sujato>‘They say that the ascetic Gotama is a speaker of principle. </span><br><p id=mn93:4.24><span class=root>dhammavādino ca pana duppaṭimantiyā bhavanti. </span><br> <span class=sujato>But speakers of principle are hard to debate. </span><br><p id=mn93:4.25><span class=root>Nāhaṁ sakkomi samaṇena gotamena saddhiṁ asmiṁ vacane paṭimantetunti. </span><br> <span class=sujato>I’m not capable of debating with the ascetic Gotama about this.’ </span><br><p id=mn93:4.26><span class=root>Api cāhaṁ bhavantānaṁ vacanena gamissāmī”ti. </span><br> <span class=sujato>Nevertheless, I shall go at your bidding.” </span><br><p id=mn93:5.1><span class=root>Atha kho assalāyano māṇavo mahatā brāhmaṇagaṇena saddhiṁ yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then Assalāyana together with a large group of brahmins went to the Buddha and exchanged greetings with him. </span><br><p id=mn93:5.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho assalāyano māṇavo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=mn93:5.3><span class=root>“brāhmaṇā, bho gotama, evamāhaṁsu: </span><br> <span class=sujato>“Worthy Gotama, the brahmins say: </span><br><p id=mn93:5.4><span class=root>‘brāhmaṇova seṭṭho vaṇṇo, hīno añño vaṇṇo; </span><br> <span class=sujato>‘Only brahmins are the best class; other classes are inferior. </span><br><p id=mn93:5.5><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sujato>Only brahmins are the light class; other classes are dark. </span><br><p id=mn93:5.6><span class=root>brāhmaṇova sujjhanti, no abrāhmaṇā; </span><br> <span class=sujato>Only brahmins are purified, not others. </span><br><p id=mn93:5.7><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span><br> <span class=sujato>Only brahmins are true-born sons of divinity, born from his mouth, born of divinity, created by divinity, heirs of divinity.’ </span><br><p id=mn93:5.8><span class=root>Idha bhavaṁ gotamo kimāhā”ti? </span><br> <span class=sujato>What do you say about this?” </span><br><p id=mn93:5.9><span class=root>“Dissanti kho pana, assalāyana, brāhmaṇānaṁ brāhmaṇiyo utuniyopi gabbhiniyopi vijāyamānāpi pāyamānāpi. </span><br> <span class=sujato>“But Assalāyana, brahmin women are seen menstruating, being pregnant, giving birth, and breastfeeding. </span><br><p id=mn93:5.10><span class=root>Te ca brāhmaṇiyonijāva samānā evamāhaṁsu: </span><br> <span class=sujato>Yet even though they’re born from a brahmin womb they say: </span><br><p id=mn93:5.11><span class=root>‘brāhmaṇova seṭṭho vaṇṇo, hīno añño vaṇṇo; </span><br> <span class=sujato>‘Only brahmins are the best class; other classes are inferior. </span><br><p id=mn93:5.12><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sujato>Only brahmins are the light class; other classes are dark. </span><br><p id=mn93:5.13><span class=root>brāhmaṇāva sujjhanti, no abrāhmaṇā; </span><br> <span class=sujato>Only brahmins are purified, not others. </span><br><p id=mn93:5.14><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti. </span><br> <span class=sujato>Only brahmins are true-born sons of divinity, born from his mouth, born of divinity, created by divinity, heirs of divinity.’” </span><br><p id=mn93:6.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:6.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:6.3><span class=root>brahmadāyādā’”ti. </span><br><p id=mn93:6.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:6.5><span class=root>sutaṁ te: ‘yonakambojesu aññesu ca paccantimesu janapadesu dveva vaṇṇā—ayyo ceva dāso ca; ayyo hutvā dāso hoti, dāso hutvā ayyo hotī’”ti? </span><br> <span class=sujato>Have you heard that in Greece and Persia and other foreign lands there are only two classes, masters and bonded servants; and that masters may become servants, and servants masters?” </span><br><p id=mn93:6.6><span class=root>“Evaṁ, bho, sutaṁ taṁ me: ‘yonakambojesu aññesu ca paccantimesu janapadesu dveva vaṇṇā—ayyo ceva dāso ca; ayyo hutvā dāso hoti, dāso hutvā ayyo hotī’”ti. </span><br> <span class=sujato>“Yes, I have heard that.” </span><br><p id=mn93:6.7><span class=root>“Ettha, assalāyana, brāhmaṇānaṁ kiṁ balaṁ, ko assāso yadettha brāhmaṇā evamāhaṁsu: </span><br> <span class=sujato>“Then what is the source of the brahmins’ certainty and forcefulness in this matter that they make this claim?” </span><br><p id=mn93:6.8><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:6.9><span class=root>brahmadāyādā’”ti? </span><br><p id=mn93:7.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:7.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:7.3><span class=root>brahmadāyādā’”ti. </span><br><p id=mn93:7.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:7.5><span class=root>khattiyova nu kho pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, no brāhmaṇo? </span><br> <span class=sujato>Suppose an aristocrat were to kill living creatures, steal, and commit sexual misconduct; to use speech that’s false, divisive, harsh, or nonsensical; and to be covetous, malicious, with wrong view. When their body breaks up, after death, they’d be reborn in a place of loss, a bad place, the underworld, hell. Would this happen only to an aristocrat, and not to a brahmin? </span><br><p id=mn93:7.6><span class=root>Vessova nu kho …pe… </span><br> <span class=sujato>Or suppose a peasant, </span><br><p id=mn93:7.7><span class=root>suddova nu kho pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, no brāhmaṇo”ti? </span><br> <span class=sujato>or a menial were to act in the same way. Would that result befall only a peasant or a menial, and not to a brahmin?” </span><br><p id=mn93:7.8><span class=root>“No hidaṁ, bho gotama. </span><br> <span class=sujato>“No, worthy Gotama. </span><br><p id=mn93:7.9><span class=root>Khattiyopi hi, bho gotama, pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhi kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. </span><br> <span class=sujato>If they acted the same way, the same result would befall an aristocrat, a brahmin, a peasant, or a menial. </span><br><p id=mn93:7.10><span class=root>Brāhmaṇopi hi, bho gotama …pe… </span><br><p id=mn93:7.11><span class=root>vessopi hi, bho gotama …pe… </span><br><p id=mn93:7.12><span class=root>suddopi hi, bho gotama …pe… </span><br><p id=mn93:7.13><span class=root>sabbepi hi, bho gotama, cattāro vaṇṇā pāṇātipātino adinnādāyino kāmesumicchācārino musāvādino pisuṇavācā pharusavācā samphappalāpino abhijjhālū byāpannacittā micchādiṭṭhī kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyun”ti. </span><br> <span class=sujato>For if any of the four classes were to kill living creatures, steal, and commit sexual misconduct; to use speech that’s false, divisive, harsh, or nonsensical; and to be covetous, malicious, with wrong view, then, when their body breaks up, after death, they’d be reborn in a place of loss, a bad place, the underworld, hell.” </span><br><p id=mn93:7.14><span class=root>“Ettha, assalāyana, brāhmaṇānaṁ kiṁ balaṁ, ko assāso yadettha brāhmaṇā evamāhaṁsu: </span><br> <span class=sujato>“Then what is the source of the brahmins’ certainty and forcefulness in this matter that they make this claim?” </span><br><p id=mn93:7.15><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:7.16><span class=root>brahmadāyādā’”ti? </span><br><p id=mn93:8.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:8.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:8.3><span class=root>brahmadāyādā’”ti. </span><br><p id=mn93:8.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:8.5><span class=root>brāhmaṇova nu kho pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya, no khattiyo, no vesso, no suddo”ti? </span><br> <span class=sujato>Suppose a brahmin were to refrain from killing living creatures, stealing, and committing sexual misconduct; from using speech that’s false, divisive, harsh, or nonsensical; and from covetousness, malice, and wrong view. When their body breaks up, after death, they’d be reborn in a good place, a heavenly realm. Would this happen only to a brahmin, and not to an aristocrat, a peasant, or a menial?” </span><br><p id=mn93:8.6><span class=root>“No hidaṁ, bho gotama. </span><br> <span class=sujato>“No, worthy Gotama. </span><br><p id=mn93:8.7><span class=root>Khattiyopi hi, bho gotama, pāṇātipātā paṭivirato adinnādānā paṭivirato kāmesumicchācārā paṭivirato musāvādā paṭivirato pisuṇāya vācāya paṭivirato pharusāya vācāya paṭivirato samphappalāpā paṭivirato anabhijjhālu abyāpannacitto sammādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjeyya. </span><br> <span class=sujato>If they acted the same way, the same result would befall an aristocrat, a brahmin, a peasant, or a menial. </span><br><p id=mn93:8.8><span class=root>Brāhmaṇopi hi, bho gotama …pe… </span><br><p id=mn93:8.9><span class=root>vessopi hi, bho gotama …pe… </span><br><p id=mn93:8.10><span class=root>suddopi hi, bho gotama …pe… </span><br><p id=mn93:8.11><span class=root>sabbepi hi, bho gotama, cattāro vaṇṇā pāṇātipātā paṭiviratā adinnādānā paṭiviratā kāmesumicchācārā paṭiviratā musāvādā paṭiviratā pisuṇāya vācāya paṭiviratā pharusāya vācāya paṭiviratā samphappalāpā paṭiviratā anabhijjhālū abyāpannacittā sammādiṭṭhī kāyassa bhedā paraṁ maraṇā sugatiṁ saggaṁ lokaṁ upapajjeyyun”ti. </span><br> <span class=sujato>For if any of the four classes were to refrain from killing living creatures, stealing, and committing sexual misconduct; from using speech that’s false, divisive, harsh, or nonsensical; and from covetousness, malice, and wrong view, then, when their body breaks up, after death, they’d be reborn in a good place, a heavenly realm.” </span><br><p id=mn93:8.12><span class=root>“Ettha, assalāyana, brāhmaṇānaṁ kiṁ balaṁ, ko assāso yadettha brāhmaṇā evamāhaṁsu: </span><br> <span class=sujato>“Then what is the source of the brahmins’ certainty and forcefulness in this matter that they make this claim?” </span><br><p id=mn93:8.13><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:8.14><span class=root>brahmadāyādā’”ti? </span><br><p id=mn93:9.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:9.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:9.3><span class=root>brahmadāyādā’”ti. </span><br><p id=mn93:9.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:9.5><span class=root>brāhmaṇova nu kho pahoti asmiṁ padese averaṁ abyābajjhaṁ mettacittaṁ bhāvetuṁ, no khattiyo, no vesso, no suddo”ti? </span><br> <span class=sujato>Is only a brahmin capable of developing a heart of love, free of enmity and ill will for this region, and not an aristocrat, peasant, or menial?” </span><br><p id=mn93:9.6><span class=root>“No hidaṁ, bho gotama. </span><br> <span class=sujato>“No, worthy Gotama. </span><br><p id=mn93:9.7><span class=root>Khattiyopi hi, bho gotama, pahoti asmiṁ padese averaṁ abyābajjhaṁ mettacittaṁ bhāvetuṁ; </span><br> <span class=sujato>Aristocrats, brahmins, peasants, and menials can all do so. </span><br><p id=mn93:9.8><span class=root>brāhmaṇopi hi, bho gotama … </span><br><p id=mn93:9.9><span class=root>vessopi hi, bho gotama … </span><br><p id=mn93:9.10><span class=root>suddopi hi, bho gotama … </span><br><p id=mn93:9.11><span class=root>sabbepi hi, bho gotama, cattāro vaṇṇā pahonti asmiṁ padese averaṁ abyābajjhaṁ mettacittaṁ bhāvetun”ti. </span><br> <span class=sujato>For all four classes are capable of developing a heart of love, free of enmity and ill will for this region.” </span><br><p id=mn93:9.12><span class=root>“Ettha, assalāyana, brāhmaṇānaṁ kiṁ balaṁ, ko assāso yadettha brāhmaṇā evamāhaṁsu: </span><br> <span class=sujato>“Then what is the source of the brahmins’ certainty and forcefulness in this matter that they make this claim?” </span><br><p id=mn93:9.13><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:9.14><span class=root>brahmadāyādā’”ti? </span><br><p id=mn93:10.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:10.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:10.3><span class=root>brahmadāyādā’”ti. </span><br><p id=mn93:10.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:10.5><span class=root>brāhmaṇova nu kho pahoti sottisināniṁ ādāya nadiṁ gantvā rajojallaṁ pavāhetuṁ, no khattiyo, no vesso, no suddo”ti? </span><br> <span class=sujato>Is only a brahmin capable of taking some bathing cleanser, going to the river, and washing off dust and dirt, and not an aristocrat, peasant, or menial?” </span><br><p id=mn93:10.6><span class=root>“No hidaṁ, bho gotama. </span><br> <span class=sujato>“No, worthy Gotama. </span><br><p id=mn93:10.7><span class=root>Khattiyopi hi, bho gotama, pahoti sottisināniṁ ādāya nadiṁ gantvā rajojallaṁ pavāhetuṁ, brāhmaṇopi hi, bho gotama … </span><br><p id=mn93:10.8><span class=root>vessopi hi, bho gotama … </span><br><p id=mn93:10.9><span class=root>suddopi hi, bho gotama … </span><br><p id=mn93:10.10><span class=root>sabbepi hi, bho gotama, cattāro vaṇṇā pahonti sottisināniṁ ādāya nadiṁ gantvā rajojallaṁ pavāhetun”ti. </span><br> <span class=sujato>All four classes are capable of doing this.” </span><br><p id=mn93:10.11><span class=root>“Ettha, assalāyana, brāhmaṇānaṁ kiṁ balaṁ, ko assāso yadettha brāhmaṇā evamāhaṁsu: </span><br> <span class=sujato>“Then what is the source of the brahmins’ certainty and forcefulness in this matter that they make this claim?” </span><br><p id=mn93:10.12><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:10.13><span class=root>brahmadāyādā’”ti? </span><br><p id=mn93:11.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:11.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:11.3><span class=root>brahmadāyādā’”ti. </span><br><p id=mn93:11.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:11.5><span class=root>idha rājā khattiyo muddhāvasitto nānājaccānaṁ purisānaṁ purisasataṁ sannipāteyya: </span><br> <span class=sujato>Suppose an anointed aristocratic king were to gather a hundred people of various births and say to them: </span><br><p id=mn93:11.6><span class=root>‘āyantu bhonto ye tattha khattiyakulā brāhmaṇakulā rājaññakulā uppannā, sākassa vā sālassa vā salaḷassa vā candanassa vā padumakassa vā uttarāraṇiṁ ādāya, aggiṁ abhinibbattentu, tejo pātukarontu. </span><br> <span class=sujato>‘Please gentlemen, let anyone here who was born in a family of aristocrats, brahmins, or chieftains take a drill-stick made of teak, sal, frankincense wood, sandalwood, or cherry wood, light a fire and produce heat. </span><br><p id=mn93:11.7><span class=root>Āyantu pana bhonto ye tattha caṇḍālakulā nesādakulā venakulā rathakārakulā pukkusakulā uppannā, sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya, aggiṁ abhinibbattentu, tejo pātukarontū’ti. </span><br> <span class=sujato>And let anyone here who was born in a family of corpse-workers, hunters, bamboo-workers, chariot-makers, or scavengers take a drill-stick made from a dog’s drinking trough, a pig’s trough, a dustbin, or castor-oil wood, light a fire and produce heat.’ </span><br><p id=mn93:11.8><span class=root>Taṁ kiṁ maññasi, assalāyana, </span><br> <span class=sujato>What do you think, Assalāyana? </span><br><p id=mn93:11.9><span class=root>yo evaṁ nu kho so khattiyakulā brāhmaṇakulā rājaññakulā uppannehi sākassa vā sālassa vā salaḷassa vā candanassa vā padumakassa vā uttarāraṇiṁ ādāya aggi abhinibbatto, tejo pātukato, so eva nu khvāssa aggi accimā ceva vaṇṇavā ca pabhassaro ca, tena ca sakkā agginā aggikaraṇīyaṁ kātuṁ; </span><br> <span class=sujato>Would only the fire produced by the high class people with good quality wood have flames, color, and radiance, and be usable as fire, </span><br><p id=mn93:11.10><span class=root>yo pana so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggi abhinibbatto, tejo pātukato svāssa aggi na ceva accimā na ca vaṇṇavā na ca pabhassaro, na ca tena sakkā agginā aggikaraṇīyaṁ kātun”ti? </span><br> <span class=sujato>and not the fire produced by the low class people with poor quality wood?” </span><br><p id=mn93:11.11><span class=root>“No hidaṁ, bho gotama. </span><br> <span class=sujato>“No, worthy Gotama. </span><br><p id=mn93:11.12><span class=root>Yopi hi so, bho gotama, khattiyakulā brāhmaṇakulā rājaññakulā uppannehi sākassa vā sālassa vā salaḷassa vā candanassa vā padumakassa vā uttarāraṇiṁ ādāya aggi abhinibbatto, tejo pātukato svāssa aggi accimā ceva vaṇṇavā ca pabhassaro ca, tena ca sakkā agginā aggikaraṇīyaṁ kātuṁ; </span><br> <span class=sujato>The fire produced by the high class people with good quality wood would have flames, color, and radiance, and be usable as fire, </span><br><p id=mn93:11.13><span class=root>yopi so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggi abhinibbatto, tejo pātukato, svāssa aggi accimā ceva vaṇṇavā ca pabhassaro ca, tena ca sakkā agginā aggikaraṇīyaṁ kātuṁ. </span><br> <span class=sujato>and so would the fire produced by the low class people with poor quality wood. </span><br><p id=mn93:11.14><span class=root>Sabbopi hi, bho gotama, aggi accimā ceva vaṇṇavā ca pabhassaro ca, sabbenapi sakkā agginā aggikaraṇīyaṁ kātun”ti. </span><br> <span class=sujato>For all fire has flames, color, and radiance, and is usable as fire.” </span><br><p id=mn93:11.15><span class=root>“Ettha, assalāyana, brāhmaṇānaṁ kiṁ balaṁ, ko assāso yadettha brāhmaṇā evamāhaṁsu: </span><br> <span class=sujato>“Then what is the source of the brahmins’ certainty and forcefulness in this matter that they make this claim?” </span><br><p id=mn93:11.16><span class=root>‘brāhmaṇova seṭṭho vaṇṇo, hīno añño vaṇṇo; </span><br><p id=mn93:11.17><span class=root>brāhmaṇova sukko vaṇṇo, kaṇho añño vaṇṇo; </span><br><p id=mn93:11.18><span class=root>brāhmaṇāva sujjhanti, no abrāhmaṇā; </span><br><p id=mn93:11.19><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’”ti? </span><br><p id=mn93:12.1><span class=root>“Kiñcāpi bhavaṁ gotamo evamāha, atha khvettha brāhmaṇā evametaṁ maññanti: </span><br> <span class=sujato>“Even though you say this, still the brahmins maintain their belief.” </span><br><p id=mn93:12.2><span class=root>‘brāhmaṇova seṭṭho vaṇṇo, hīno añño vaṇṇo …pe… </span><br><p id=mn93:12.3><span class=root>brahmadāyādā’”ti. </span><br><p id=mn93:12.4><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:12.5><span class=root>idha khattiyakumāro brāhmaṇakaññāya saddhiṁ saṁvāsaṁ kappeyya, tesaṁ saṁvāsamanvāya putto jāyetha; </span><br> <span class=sujato>Suppose an aristocrat boy was to sleep with a brahmin girl, and they had a child. </span><br><p id=mn93:12.6><span class=root>yo so khattiyakumārena brāhmaṇakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti? </span><br> <span class=sujato>Would that child be called an aristocrat after the father or a brahmin after the mother?” </span><br><p id=mn93:12.7><span class=root>“Yo so, bho gotama, khattiyakumārena brāhmaṇakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti. </span><br> <span class=sujato>“They could be called either.” </span><br><p id=mn93:13.1><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:13.2><span class=root>idha brāhmaṇakumāro khattiyakaññāya saddhiṁ saṁvāsaṁ kappeyya, tesaṁ saṁvāsamanvāya putto jāyetha; </span><br> <span class=sujato>Suppose a brahmin boy was to sleep with an aristocrat girl, and they had a child. </span><br><p id=mn93:13.3><span class=root>yo so brāhmaṇakumārena khattiyakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti? </span><br> <span class=sujato>Would that child be called an aristocrat after the mother or a brahmin after the father?” </span><br><p id=mn93:13.4><span class=root>“Yo so, bho gotama, brāhmaṇakumārena khattiyakaññāya putto uppanno, siyā so mātupi sadiso pitupi sadiso, ‘khattiyo’tipi vattabbo ‘brāhmaṇo’tipi vattabbo”ti. </span><br> <span class=sujato>“They could be called either.” </span><br><p id=mn93:14.1><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:14.2><span class=root>idha vaḷavaṁ gadrabhena sampayojeyyuṁ, tesaṁ sampayogamanvāya kisoro jāyetha; </span><br> <span class=sujato>Suppose a mare were to mate with a donkey, and she gave birth to a mule. </span><br><p id=mn93:14.3><span class=root>yo so vaḷavāya gadrabhena kisoro uppanno, siyā so mātupi sadiso pitupi sadiso, ‘asso’tipi vattabbo ‘gadrabho’tipi vattabbo”ti? </span><br> <span class=sujato>Would that mule be called a horse after the mother or a donkey after the father?” </span><br><p id=mn93:14.4><span class=root>“Kuṇḍañhi so, bho gotama, assataro hoti. </span><br> <span class=sujato>“It’s a mule, as it is a crossbreed. </span><br><p id=mn93:14.5><span class=root>Idaṁ hissa, bho gotama, nānākaraṇaṁ passāmi; </span><br> <span class=sujato>I see the difference in this case, </span><br><p id=mn93:14.6><span class=root>amutra ca panesānaṁ na kiñci nānākaraṇaṁ passāmī”ti. </span><br> <span class=sujato>but not in the previous cases.” </span><br><p id=mn93:15.1><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:15.2><span class=root>idhāssu dve māṇavakā bhātaro sodariyā, eko ajjhāyako upanīto eko anajjhāyako anupanīto. </span><br> <span class=sujato>Suppose there were two young students who were brothers who had shared a womb. One was an educated reciter, while the other was not an educated reciter. </span><br><p id=mn93:15.3><span class=root>Kamettha brāhmaṇā paṭhamaṁ bhojeyyuṁ saddhe vā thālipāke vā yaññe vā pāhune vā”ti? </span><br> <span class=sujato>Who would the brahmins feed first at an offering of food for ancestors, an offering of a dish of milk-rice, a sacrifice, or a feast for guests?” </span><br><p id=mn93:15.4><span class=root>“Yo so, bho gotama, māṇavako ajjhāyako upanīto tamettha brāhmaṇā paṭhamaṁ bhojeyyuṁ saddhe vā thālipāke vā yaññe vā pāhune vā. </span><br> <span class=sujato>“They’d first feed the young student who was an educated reciter. </span><br><p id=mn93:15.5><span class=root>Kiñhi, bho gotama, anajjhāyake anupanīte dinnaṁ mahapphalaṁ bhavissatī”ti? </span><br> <span class=sujato>For how could an offering to someone who is not an educated reciter be very fruitful?” </span><br><p id=mn93:16.1><span class=root>“Taṁ kiṁ maññasi, assalāyana, </span><br> <span class=sujato>“What do you think, Assalāyana? </span><br><p id=mn93:16.2><span class=root>idhāssu dve māṇavakā bhātaro sodariyā, eko ajjhāyako upanīto dussīlo pāpadhammo, eko anajjhāyako anupanīto sīlavā kalyāṇadhammo. </span><br> <span class=sujato>Suppose there were two young students who were brothers who had shared a womb. One was an educated reciter, but was unethical, of bad character, while the other was not an educated reciter, but was ethical and of good character. </span><br><p id=mn93:16.3><span class=root>Kamettha brāhmaṇā paṭhamaṁ bhojeyyuṁ saddhe vā thālipāke vā yaññe vā pāhune vā”ti? </span><br> <span class=sujato>Who would the brahmins feed first?” </span><br><p id=mn93:16.4><span class=root>“Yo so, bho gotama, māṇavako anajjhāyako anupanīto sīlavā kalyāṇadhammo tamettha brāhmaṇā paṭhamaṁ bhojeyyuṁ saddhe vā thālipāke vā yaññe vā pāhune vā. </span><br> <span class=sujato>“They’d first feed the young student who was not an educated reciter, but was ethical and of good character. </span><br><p id=mn93:16.5><span class=root>Kiñhi, bho gotama, dussīle pāpadhamme dinnaṁ mahapphalaṁ bhavissatī”ti? </span><br> <span class=sujato>For how could an offering to someone who is unethical and of bad character be very fruitful?” </span><br><p id=mn93:17.1><span class=root>“Pubbe kho tvaṁ, assalāyana, jātiṁ agamāsi; </span><br> <span class=sujato>“Firstly you relied on birth, Assalāyana, </span><br><p id=mn93:17.2><span class=root>jātiṁ gantvā mante agamāsi; </span><br> <span class=sujato>then you switched to education, </span><br><p id=mn93:17.3><span class=root>mante gantvā tape agamāsi; </span><br> <span class=sujato>then you switched to abstemious behavior. </span><br><p id=mn93:17.4><span class=root>tape gantvā cātuvaṇṇiṁ suddhiṁ paccāgato, yamahaṁ paññapemī”ti. </span><br> <span class=sujato>Now you’ve come around to believing in purification for the four classes, just as I advocate.” </span><br><p id=mn93:17.5><span class=root>Evaṁ vutte, assalāyano māṇavo tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi. </span><br> <span class=sujato>When he said this, Assalāyana sat silent, dismayed, shoulders drooping, downcast, depressed, with nothing to say. </span><br><p id=mn93:18.1><span class=root>Atha kho bhagavā assalāyanaṁ māṇavaṁ tuṇhībhūtaṁ maṅkubhūtaṁ pattakkhandhaṁ adhomukhaṁ pajjhāyantaṁ appaṭibhānaṁ viditvā assalāyanaṁ māṇavaṁ etadavoca: </span><br> <span class=sujato>Knowing this, the Buddha said to him: </span><br><p id=mn93:18.2><span class=root>“bhūtapubbaṁ, assalāyana, sattannaṁ brāhmaṇisīnaṁ araññāyatane paṇṇakuṭīsu sammantānaṁ evarūpaṁ pāpakaṁ diṭṭhigataṁ uppannaṁ hoti: </span><br> <span class=sujato>“Once upon a time, Assalāyana, seven brahmin seers settled in leaf huts in a wilderness region. They had the following harmful misconception: </span><br><p id=mn93:18.3><span class=root>‘brāhmaṇova seṭṭho vaṇṇo, hīno añño vaṇṇo … </span><br> <span class=sujato>‘Only brahmins are the best class; other classes are inferior. </span><br><p id=mn93:18.4><span class=root>pe… </span><br> <span class=sujato>Only brahmins are the light class; other classes are dark. Only brahmins are purified, not others. </span><br><p id=mn93:18.5><span class=root>brahmadāyādā’ti. </span><br> <span class=sujato>Only brahmins are true-born sons of divinity, born from his mouth, born of divinity, created by divinity, heirs of divinity.’ </span><br><p id=mn93:18.6><span class=root>Assosi kho, assalāyana, asito devalo isi: </span><br> <span class=sujato>The seer Devala the Dark heard about this. </span><br><p id=mn93:18.7><span class=root>‘sattannaṁ kira brāhmaṇisīnaṁ araññāyatane paṇṇakuṭīsu sammantānaṁ evarūpaṁ pāpakaṁ diṭṭhigataṁ uppannaṁ—</span><br><p id=mn93:18.8><span class=root>brāhmaṇova seṭṭho vaṇṇo …pe… </span><br><p id=mn93:18.9><span class=root>brahmadāyādā’ti. </span><br><p id=mn93:18.10><span class=root>Atha kho, assalāyana, asito devalo isi kesamassuṁ kappetvā mañjiṭṭhavaṇṇāni dussāni nivāsetvā paṭaliyo upāhanā āruhitvā jātarūpamayaṁ daṇḍaṁ gahetvā sattannaṁ brāhmaṇisīnaṁ patthaṇḍile pāturahosi. </span><br> <span class=sujato>So he did up his hair and beard, dressed in magenta robes, put on his boots, grasped a golden staff, and appeared in the courtyard of the seven brahmin seers. </span><br><p id=mn93:18.11><span class=root>Atha kho, assalāyana, asito devalo isi sattannaṁ brāhmaṇisīnaṁ patthaṇḍile caṅkamamāno evamāha: </span><br> <span class=sujato>Then he wandered about the yard saying, </span><br><p id=mn93:18.12><span class=root>‘handa ko nu kho ime bhavanto brāhmaṇisayo gatā; </span><br> <span class=sujato>‘Where, oh where have those brahmin seers gone? </span><br><p id=mn93:18.13><span class=root>handa ko nu kho ime bhavanto brāhmaṇisayo gatā’ti? </span><br> <span class=sujato>Where, oh where have those brahmin seers gone?’ </span><br><p id=mn93:18.14><span class=root>Atha kho, assalāyana, sattannaṁ brāhmaṇisīnaṁ etadahosi: </span><br> <span class=sujato>Then those brahmin seers said, </span><br><p id=mn93:18.15><span class=root>‘ko nāyaṁ gāmaṇḍalarūpo viya sattannaṁ brāhmaṇisīnaṁ patthaṇḍile caṅkamamāno evamāha: </span><br> <span class=sujato>‘Who’s this wandering about our courtyard like a village lout? </span><br><p id=mn93:18.16><span class=root>“handa ko nu kho ime bhavanto brāhmaṇisayo gatā; </span><br><p id=mn93:18.17><span class=root>handa ko nu kho ime bhavanto brāhmaṇisayo gatāti? </span><br><p id=mn93:18.18><span class=root>Handa naṁ abhisapāmā”’ti. </span><br> <span class=sujato>Let’s curse him!’ </span><br><p id=mn93:18.19><span class=root>Atha kho, assalāyana, satta brāhmaṇisayo asitaṁ devalaṁ isiṁ abhisapiṁsu: </span><br> <span class=sujato>So they cursed Devala the Dark, </span><br><p id=mn93:18.20><span class=root>‘bhasmā, vasala, hohi; </span><br> <span class=sujato>‘Be ashes, lowlife! </span><br><p id=mn93:18.21><span class=root>bhasmā, vasala, hohī’ti. </span><br> <span class=sujato>Be ashes, lowlife!’ </span><br><p id=mn93:18.22><span class=root>Yathā yathā kho, assalāyana, satta brāhmaṇisayo asitaṁ devalaṁ isiṁ abhisapiṁsu tathā tathā asito devalo isi abhirūpataro ceva hoti dassanīyataro ca pāsādikataro ca. </span><br> <span class=sujato>But the more the seers cursed him, the more attractive, good-looking, and lovely Devala the Dark became. </span><br><p id=mn93:18.23><span class=root>Atha kho, assalāyana, sattannaṁ brāhmaṇisīnaṁ etadahosi: </span><br> <span class=sujato>Then those brahmin seers said, </span><br><p id=mn93:18.24><span class=root>‘moghaṁ vata no tapo, aphalaṁ brahmacariyaṁ. </span><br> <span class=sujato>‘Our fervor is in vain! Our spiritual path is fruitless! </span><br><p id=mn93:18.25><span class=root>Mayañhi pubbe yaṁ abhisapāma—</span><br> <span class=sujato>For when we used to curse someone </span><br><p id=mn93:18.26><span class=root>bhasmā, vasala, hohi; </span><br> <span class=sujato>to become ashes, </span><br><p id=mn93:18.27><span class=root>bhasmā, vasala, hohīti bhasmāva bhavati ekacco. </span><br> <span class=sujato>ashes they became. </span><br><p id=mn93:18.28><span class=root>Imaṁ pana mayaṁ yathā yathā abhisapāma tathā tathā abhirūpataro ceva hoti dassanīyataro ca pāsādikataro cā’ti. </span><br> <span class=sujato>But the more we curse this one, the more attractive, good-looking, and lovely he becomes.’ </span><br><p id=mn93:18.29><span class=root>‘Na bhavantānaṁ moghaṁ tapo, nāphalaṁ brahmacariyaṁ. </span><br> <span class=sujato>‘Gentlemen, your fervor is not in vain; your spiritual path is not fruitless. </span><br><p id=mn93:18.30><span class=root>Iṅgha bhavanto, yo mayi manopadoso taṁ pajahathā’ti. </span><br> <span class=sujato>Please let go of your malevolence towards me.’ </span><br><p id=mn93:18.31><span class=root>‘Yo bhavati manopadoso taṁ pajahāma. </span><br> <span class=sujato>‘We let go of our malevolence towards you. </span><br><p id=mn93:18.32><span class=root>Ko nu bhavaṁ hotī’ti? </span><br> <span class=sujato>But who are you, sir?’ </span><br><p id=mn93:18.33><span class=root>‘Suto nu bhavataṁ—</span><br> <span class=sujato>‘Have you heard of </span><br><p id=mn93:18.34><span class=root>asito devalo isī’ti? </span><br> <span class=sujato>the seer Devala the Dark?’ </span><br><p id=mn93:18.35><span class=root>‘Evaṁ, bho’. </span><br> <span class=sujato>‘Yes, sir.’ </span><br><p id=mn93:18.36><span class=root>‘So khvāhaṁ, bho, homī’ti. </span><br> <span class=sujato>‘I am he, sirs.’ </span><br><p id=mn93:18.37><span class=root>Atha kho, assalāyana, satta brāhmaṇisayo asitaṁ devalaṁ isiṁ abhivādetuṁ upakkamiṁsu. </span><br> <span class=sujato>Then they approached Devala and bowed to him. </span><br><p id=mn93:18.38><span class=root>Atha kho, assalāyana, asito devalo isi satta brāhmaṇisayo etadavoca: </span><br> <span class=sujato>Devala said to them, </span><br><p id=mn93:18.39><span class=root>‘sutaṁ metaṁ, bho, sattannaṁ kira brāhmaṇisīnaṁ araññāyatane paṇṇakuṭīsu sammantānaṁ evarūpaṁ pāpakaṁ diṭṭhigataṁ uppannaṁ—</span><br> <span class=sujato>‘I heard that when the seven brahmin seers had settled in leaf huts in a wilderness region, they had the following harmful misconception: </span><br><p id=mn93:18.40><span class=root>brāhmaṇova seṭṭho vaṇṇo, hīno añño vaṇṇo; </span><br> <span class=sujato>“Only brahmins are the best class; other classes are inferior. </span><br><p id=mn93:18.41><span class=root>brāhmaṇova sukko vaṇṇo, kaṇho añño vaṇṇo; </span><br> <span class=sujato>Only brahmins are the light class; other classes are dark. </span><br><p id=mn93:18.42><span class=root>brāhmaṇāva sujjhanti, no abrāhmaṇā; </span><br> <span class=sujato>Only brahmins are purified, not others. </span><br><p id=mn93:18.43><span class=root>brāhmaṇāva brahmuno puttā orasā mukhato jātā brahmajā brahmanimmitā brahmadāyādā’ti. </span><br> <span class=sujato>Only brahmins are true-born sons of divinity, born from his mouth, born of divinity, created by divinity, heirs of divinity.”’ </span><br><p id=mn93:18.44><span class=root>‘Evaṁ, bho’. </span><br> <span class=sujato>‘That’s right, sir.’ </span><br><p id=mn93:18.45><span class=root>‘Jānanti pana bhonto—</span><br> <span class=sujato>‘But do you know </span><br><p id=mn93:18.46><span class=root>yā janikā mātā brāhmaṇaṁyeva agamāsi, no abrāhmaṇan’ti? </span><br> <span class=sujato>whether your birth mother only had relations with a brahmin and not with a non-brahmin?’ </span><br><p id=mn93:18.47><span class=root>‘No hidaṁ, bho’. </span><br> <span class=sujato>‘We don’t know that.’ </span><br><p id=mn93:18.48><span class=root>‘Jānanti pana bhonto—</span><br> <span class=sujato>‘But do you know </span><br><p id=mn93:18.49><span class=root>yā janikāmātu mātā yāva sattamā mātumātāmahayugā brāhmaṇaṁyeva agamāsi, no abrāhmaṇan’ti? </span><br> <span class=sujato>whether your birth mother’s mothers back to the seventh generation only had relations with brahmins and not with non-brahmins?’ </span><br><p id=mn93:18.50><span class=root>‘No hidaṁ, bho’. </span><br> <span class=sujato>‘We don’t know that.’ </span><br><p id=mn93:18.51><span class=root>‘Jānanti pana bhonto—</span><br> <span class=sujato>‘But do you know </span><br><p id=mn93:18.52><span class=root>yo janako pitā brāhmaṇiṁyeva agamāsi, no abrāhmaṇin’ti? </span><br> <span class=sujato>whether your birth father only had relations with a brahmin woman and not with a non-brahmin?’ </span><br><p id=mn93:18.53><span class=root>‘No hidaṁ, bho’. </span><br> <span class=sujato>‘We don’t know that.’ </span><br><p id=mn93:18.54><span class=root>‘Jānanti pana bhonto—</span><br> <span class=sujato>‘But do you know </span><br><p id=mn93:18.55><span class=root>yo janakapitu pitā yāva sattamā pitupitāmahayugā brāhmaṇiṁyeva agamāsi, no abrāhmaṇin’ti? </span><br> <span class=sujato>whether your birth father’s fathers back to the seventh generation only had relations with brahmins and not with non-brahmins?’ </span><br><p id=mn93:18.56><span class=root>‘No hidaṁ, bho’. </span><br> <span class=sujato>‘We don’t know that.’ </span><br><p id=mn93:18.57><span class=root>‘Jānanti pana bhonto—</span><br> <span class=sujato>‘But do you know </span><br><p id=mn93:18.58><span class=root>yathā gabbhassa avakkanti hotī’ti? </span><br> <span class=sujato>how an embryo is conceived?’ </span><br><p id=mn93:18.59><span class=root>‘Jānāma mayaṁ, bho—</span><br> <span class=sujato>‘We do know that, sir. </span><br><p id=mn93:18.60><span class=root>yathā gabbhassa avakkanti hoti. </span><br><p id=mn93:18.61><span class=root>Idha mātāpitaro ca sannipatitā honti, mātā ca utunī hoti, gandhabbo ca paccupaṭṭhito hoti; evaṁ tiṇṇaṁ sannipātā gabbhassa avakkanti hotī’ti. </span><br> <span class=sujato>An embryo is conceived when these three things come together—the mother and father come together, the mother is in the fertile phase of her menstrual cycle, and the virile spirit is ready.’ </span><br><p id=mn93:18.62><span class=root>‘Jānanti pana bhonto—</span><br> <span class=sujato>‘But do you know </span><br><p id=mn93:18.63><span class=root>taggha, so gandhabbo khattiyo vā brāhmaṇo vā vesso vā suddo vā’ti? </span><br> <span class=sujato>for sure whether that virile spirit is an aristocrat, a brahmin, a peasant, or a menial?’ </span><br><p id=mn93:18.64><span class=root>‘Na mayaṁ, bho, jānāma—</span><br> <span class=sujato>‘We don’t know that.’ </span><br><p id=mn93:18.65><span class=root>taggha so gandhabbo khattiyo vā brāhmaṇo vā vesso vā suddo vā’ti. </span><br><p id=mn93:18.66><span class=root>‘Evaṁ sante, bho, jānātha—</span><br> <span class=sujato>‘In that case, sirs, don’t you know </span><br><p id=mn93:18.67><span class=root>ke tumhe hothā’ti? </span><br> <span class=sujato>what you are?’ </span><br><p id=mn93:18.68><span class=root>‘Evaṁ sante, bho, na mayaṁ jānāma—</span><br> <span class=sujato>‘In that case, sir, we don’t know </span><br><p id=mn93:18.69><span class=root>ke mayaṁ homā’ti. </span><br> <span class=sujato>what we are.’ </span><br><p id=mn93:18.70><span class=root>Te hi nāma, assalāyana, satta brāhmaṇisayo asitena devalena isinā sake jātivāde samanuyuñjīyamānā samanuggāhīyamānā samanubhāsīyamānā na sampāyissanti; </span><br> <span class=sujato>Given that even those seven brahmin seers could not prevail when pursued, pressed, and grilled by the seer Devala on their own genealogy, </span><br><p id=mn93:18.71><span class=root>kiṁ pana tvaṁ etarahi mayā sakasmiṁ jātivāde samanuyuñjīyamāno samanuggāhīyamāno samanubhāsīyamāno sampāyissasi, yesaṁ tvaṁ sācariyako na puṇṇo dabbigāho”ti. </span><br> <span class=sujato>how could you prevail now being grilled by me on your own genealogy when you and your tradition do not so much as pick up the last spoonful?” </span><br><p id=mn93:19.1><span class=root>Evaṁ vutte, assalāyano māṇavo bhagavantaṁ etadavoca: </span><br> <span class=sujato>When he had spoken, Assalāyana said to him, </span><br><p id=mn93:19.2><span class=root>“abhikkantaṁ, bho gotama …pe… </span><br> <span class=sujato>“Excellent, worthy Gotama! … </span><br><p id=mn93:19.3><span class=root>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=mn93:19.4><span class=root>Assalāyanasuttaṁ niṭṭhitaṁ tatiyaṁ. </span><br></main><footer class="container footer"><small><a href=/about>Contact info</a></small></footer>