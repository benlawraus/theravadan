<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0080.html>Deutsch</a> , <a href=/canon/ru/pli/ms/sutta/mn/mn0080.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0079.html>Previous</a><a href=/canon/en/pli/ms/sutta/mn/mn0081.html>Next</a></div><p><div class=verse-container id=mn80:0.1><span>Majjhima Nikāya 80 </span><span class="translation sujato">Middle Discourses 80 </span></div><p><div class=verse-container id=mn80:0.2><span class=big-bold>Vekhanasasutta </span><span class="translation sujato">With Vekhanasa </span></div><p><div class=verse-container id=mn80:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn80:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn80:2.1><span>Atha kho vekhanaso paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Vekhanasa went up to the Buddha, and exchanged greetings with him. </span></div><p><div class=verse-container id=mn80:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. </span><span class="translation sujato">When the greetings and polite conversation were over, he stood to one side, </span></div><p><div class=verse-container id=mn80:2.3><span>Ekamantaṁ ṭhito kho vekhanaso paribbājako bhagavato santike udānaṁ udānesi: </span><span class="translation sujato">and expressed this heartfelt sentiment: </span></div><p><div class=verse-container id=mn80:2.4><span>“ayaṁ paramo vaṇṇo, ayaṁ paramo vaṇṇo”ti. </span><span class="translation sujato">“This is the ultimate splendor, this is the ultimate splendor.” </span></div><p><div class=verse-container id=mn80:2.5><span>“Kiṁ pana tvaṁ, kaccāna, evaṁ vadesi: </span><span class="translation sujato">“But Kaccāna, why do you say: </span></div><p><div class=verse-container id=mn80:2.6><span>‘ayaṁ paramo vaṇṇo, ayaṁ paramo vaṇṇo’ti? </span><span class="translation sujato">‘This is the ultimate splendor, this is the ultimate splendor.’ </span></div><p><div class=verse-container id=mn80:2.7><span>Katamo, kaccāna, so paramo vaṇṇo”ti? </span><span class="translation sujato">What is that ultimate splendor?” </span></div><p><div class=verse-container id=mn80:2.8><span>“Yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo”ti. </span><span class="translation sujato">“Worthy Gotama, the ultimate splendor is the splendor compared to which no other splendor is finer.” </span></div><p><div class=verse-container id=mn80:2.9><span>“Katamo pana so, kaccāna, vaṇṇo yasmā vaṇṇā añño vaṇṇo uttaritaro vā paṇītataro vā natthī”ti? </span><span class="translation sujato">“But what is that ultimate splendor compared to which no other splendor is finer?” </span></div><p><div class=verse-container id=mn80:2.10><span>“Yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo”ti. </span><span class="translation sujato">“Worthy Gotama, the ultimate splendor is the splendor compared to which no other splendor is finer.” </span></div><p><div class=verse-container id=mn80:3.1><span>“Dīghāpi kho te esā, kaccāna, phareyya: </span><span class="translation sujato">“Kaccāna, you could draw this out for a long time. </span></div><p><div class=verse-container id=mn80:3.2><span>‘yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo’ti vadesi, tañca vaṇṇaṁ na paññapesi. </span><span class="translation sujato">You say, ‘The ultimate splendor is the splendor compared to which no other splendor is finer.’ But you don’t describe that splendor. </span></div><p><div class=verse-container id=mn80:3.3><span>Seyyathāpi, kaccāna, puriso evaṁ vadeyya: </span><span class="translation sujato">Suppose a man was to say, </span></div><p><div class=verse-container id=mn80:3.4><span>‘ahaṁ yā imasmiṁ janapade janapadakalyāṇī, taṁ icchāmi taṁ kāmemī’ti. </span><span class="translation sujato">‘Whoever the finest lady in the land is, it is her that I want, her I desire!’ </span></div><p><div class=verse-container id=mn80:3.5><span>Tamenaṁ evaṁ vadeyyuṁ: </span><span class="translation sujato">They’d say to him, </span></div><p><div class=verse-container id=mn80:3.6><span>‘ambho purisa, yaṁ tvaṁ janapadakalyāṇiṁ icchasi kāmesi, jānāsi taṁ janapadakalyāṇiṁ—khattiyī vā brāhmaṇī vā vessī vā suddī vā’ti? </span><span class="translation sujato">‘Worthy man, that finest lady in the land who you desire—do you know whether she’s an aristocrat, a brahmin, a peasant, or a menial?’ </span></div><p><div class=verse-container id=mn80:3.7><span>Iti puṭṭho ‘no’ti vadeyya. </span><span class="translation sujato">Asked this, he’d say, ‘No.’ </span></div><p><div class=verse-container id=mn80:3.8><span>Tamenaṁ evaṁ vadeyyuṁ: </span><span class="translation sujato">They’d say to him, </span></div><p><div class=verse-container id=mn80:3.9><span>‘ambho purisa, yaṁ tvaṁ janapadakalyāṇiṁ icchasi kāmesi, jānāsi taṁ janapadakalyāṇiṁ evaṁnāmā evaṅgottāti vāti …pe… dīghā vā rassā vā majjhimā vā kāḷī vā sāmā vā maṅguracchavī vāti … amukasmiṁ gāme vā nigame vā nagare vā’ti? </span><span class="translation sujato">‘Worthy man, that finest lady in the land who you desire—do you know her name or clan? Whether she’s tall or short or medium? Whether her skin is black, brown, or tawny? What village, town, or city she comes from?’ </span></div><p><div class=verse-container id=mn80:3.10><span>Iti puṭṭho ‘no’ti vadeyya. </span><span class="translation sujato">Asked this, he’d say, ‘No.’ </span></div><p><div class=verse-container id=mn80:3.11><span>Tamenaṁ evaṁ vadeyyuṁ: </span><span class="translation sujato">They’d say to him, </span></div><p><div class=verse-container id=mn80:3.12><span>‘ambho purisa, yaṁ tvaṁ na jānāsi na passasi, taṁ tvaṁ icchasi kāmesī’ti? </span><span class="translation sujato">‘Worthy man, do you desire someone who you’ve never even known or seen?’ </span></div><p><div class=verse-container id=mn80:3.13><span>Iti puṭṭho ‘āmā’ti vadeyya. </span><span class="translation sujato">Asked this, he’d say, ‘Yes.’ </span></div><p><div class=verse-container id=mn80:3.14><span>Taṁ kiṁ maññasi, kaccāna, </span><span class="translation sujato">What do you think, Kaccāna? </span></div><p><div class=verse-container id=mn80:3.15><span>nanu evaṁ sante tassa purisassa appāṭihīrakataṁ bhāsitaṁ sampajjatī”ti? </span><span class="translation sujato">This being so, doesn’t that man’s statement turn out to have no demonstrable basis?” </span></div><p><div class=verse-container id=mn80:3.16><span>“Addhā kho, bho gotama, evaṁ sante tassa purisassa appāṭihīrakataṁ bhāsitaṁ sampajjatī”ti. </span><span class="translation sujato">“Clearly that’s the case, worthy Gotama.” </span></div><p><div class=verse-container id=mn80:3.17><span>“Evameva kho tvaṁ, kaccāna, ‘yasmā, bho gotama, vaṇṇā añño vaṇṇo uttaritaro vā paṇītataro vā natthi so paramo vaṇṇo’ti vadesi; tañca vaṇṇaṁ na paññapesī”ti. </span><span class="translation sujato">“In the same way, you say, ‘The ultimate splendor is the splendor compared to which no other splendor is finer.’ But you don’t describe that splendor.” </span></div><p><div class=verse-container id=mn80:4.1><span>“Seyyathāpi, bho gotama, maṇi veḷuriyo subho jātimā aṭṭhaṁso suparikammakato paṇḍukambale nikkhitto bhāsate ca tapate ca virocati ca, evaṁ vaṇṇo attā hoti arogo paraṁ maraṇā”ti. </span><span class="translation sujato">“Worthy Gotama, suppose there was a beryl gem that was naturally beautiful, eight-faceted, well-worked. When placed on a cream rug it would shine and glow and radiate. Such is the splendor of the self that is healthy after death.” </span></div><p><div class=verse-container id=mn80:5.1><span>“Taṁ kiṁ maññasi, kaccāna, </span><span class="translation sujato">“What do you think, Kaccāna? </span></div><p><div class=verse-container id=mn80:5.2><span>yo vā maṇi veḷuriyo subho jātimā aṭṭhaṁso suparikammakato paṇḍukambale nikkhitto bhāsate ca tapate ca virocati ca, yo vā rattandhakāratimisāya kimi khajjopanako imesaṁ ubhinnaṁ vaṇṇānaṁ katamo vaṇṇo abhikkantataro ca paṇītataro cā”ti? </span><span class="translation sujato">Which of these two has a finer splendor: such a beryl gem, or a firefly in the dark of night?” </span></div><p><div class=verse-container id=mn80:5.3><span>“Yvāyaṁ, bho gotama, rattandhakāratimisāya kimi khajjopanako, ayaṁ imesaṁ ubhinnaṁ vaṇṇānaṁ abhikkantataro ca paṇītataro cā”ti. </span><span class="translation sujato">“A firefly in the dark of night.” </span></div><p><div class=verse-container id=mn80:6.1><span>“Taṁ kiṁ maññasi, kaccāna, </span><span class="translation sujato">“What do you think, Kaccāna? </span></div><p><div class=verse-container id=mn80:6.2><span>yo vā rattandhakāratimisāya kimi khajjopanako, yo vā rattandhakāratimisāya telappadīpo, imesaṁ ubhinnaṁ vaṇṇānaṁ katamo vaṇṇo abhikkantataro ca paṇītataro cā”ti? </span><span class="translation sujato">Which of these two has a finer splendor: a firefly in the dark of night, or an oil lamp in the dark of night?” </span></div><p><div class=verse-container id=mn80:6.3><span>“Yvāyaṁ, bho gotama, rattandhakāratimisāya telappadīpo, ayaṁ imesaṁ ubhinnaṁ vaṇṇānaṁ abhikkantataro ca paṇītataro cā”ti. </span><span class="translation sujato">“An oil lamp in the dark of night.” </span></div><p><div class=verse-container id=mn80:7.1><span>“Taṁ kiṁ maññasi, kaccāna, </span><span class="translation sujato">“What do you think, Kaccāna? </span></div><p><div class=verse-container id=mn80:7.2><span>yo vā rattandhakāratimisāya telappadīpo, yo vā rattandhakāratimisāya mahāaggikkhandho, imesaṁ ubhinnaṁ vaṇṇānaṁ katamo vaṇṇo abhikkantataro ca paṇītataro cā”ti? </span><span class="translation sujato">Which of these two has a finer splendor: an oil lamp in the dark of night, or a great mass of fire in the dark of night?” </span></div><p><div class=verse-container id=mn80:7.3><span>“Yvāyaṁ, bho gotama, rattandhakāratimisāya mahāaggikkhandho, ayaṁ imesaṁ ubhinnaṁ vaṇṇānaṁ abhikkantataro ca paṇītataro cā”ti. </span><span class="translation sujato">“A great mass of fire in the dark of night.” </span></div><p><div class=verse-container id=mn80:8.1><span>“Taṁ kiṁ maññasi, kaccāna, </span><span class="translation sujato">“What do you think, Kaccāna? </span></div><p><div class=verse-container id=mn80:8.2><span>yo vā rattandhakāratimisāya mahāaggikkhandho, yā vā rattiyā paccūsasamayaṁ viddhe vigatavalāhake deve osadhitārakā, imesaṁ ubhinnaṁ vaṇṇānaṁ katamo vaṇṇo abhikkantataro ca paṇītataro cā”ti? </span><span class="translation sujato">Which of these two has a finer splendor: a great mass of fire in the dark of night, or the Morning Star in the clear and cloudless heavens at the crack of dawn?” </span></div><p><div class=verse-container id=mn80:8.3><span>“Yvāyaṁ, bho gotama, rattiyā paccūsasamayaṁ viddhe vigatavalāhake deve osadhitārakā, ayaṁ imesaṁ ubhinnaṁ vaṇṇānaṁ abhikkantataro ca paṇītataro cā”ti. </span><span class="translation sujato">“The Morning Star in the clear and cloudless heavens at the crack of dawn.” </span></div><p><div class=verse-container id=mn80:9.1><span>“Taṁ kiṁ maññasi, kaccāna, </span><span class="translation sujato">“What do you think, Kaccāna? </span></div><p><div class=verse-container id=mn80:9.2><span>yā vā rattiyā paccūsasamayaṁ viddhe vigatavalāhake deve osadhitārakā, yo vā tadahuposathe pannarase viddhe vigatavalāhake deve abhido aḍḍharattasamayaṁ cando, imesaṁ ubhinnaṁ vaṇṇānaṁ katamo vaṇṇo abhikkantataro ca paṇītataro cā”ti? </span><span class="translation sujato">Which of these two has a finer splendor: the Morning Star in the clear and cloudless heavens at the crack of dawn, or the full moon at midnight in the clear and cloudless heavens on the fifteenth day sabbath?” </span></div><p><div class=verse-container id=mn80:9.3><span>“Yvāyaṁ, bho gotama, tadahuposathe pannarase viddhe vigatavalāhake deve abhido aḍḍharattasamayaṁ cando, ayaṁ imesaṁ ubhinnaṁ vaṇṇānaṁ abhikkantataro ca paṇītataro cā”ti. </span><span class="translation sujato">“The full moon at midnight in the clear and cloudless heavens on the fifteenth day sabbath.” </span></div><p><div class=verse-container id=mn80:10.1><span>“Taṁ kiṁ maññasi, kaccāna, </span><span class="translation sujato">“What do you think, Kaccāna? </span></div><p><div class=verse-container id=mn80:10.2><span>yo vā tadahuposathe pannarase viddhe vigatavalāhake deve abhido aḍḍharattasamayaṁ cando, yo vā vassānaṁ pacchime māse saradasamaye viddhe vigatavalāhake deve abhido majjhanhikasamayaṁ sūriyo, imesaṁ ubhinnaṁ vaṇṇānaṁ katamo vaṇṇo abhikkantataro ca paṇītataro cā”ti? </span><span class="translation sujato">Which of these two has a finer splendor: the full moon at midnight in the clear and cloudless heavens on the fifteenth day sabbath, or the sun at midday in the clear and cloudless heavens in the last month of the rainy season, in autumn?” </span></div><p><div class=verse-container id=mn80:10.3><span>“Yvāyaṁ, bho gotama, vassānaṁ pacchime māse saradasamaye viddhe vigatavalāhake deve abhido majjhanhikasamayaṁ sūriyo—ayaṁ imesaṁ ubhinnaṁ vaṇṇānaṁ abhikkantataro ca paṇītataro cā”ti. </span><span class="translation sujato">“The sun at midday in the clear and cloudless heavens in the last month of the rainy season, in autumn.” </span></div><p><div class=verse-container id=mn80:11.1><span>“Ato kho te, kaccāna, bahū hi bahutarā devā ye imesaṁ candimasūriyānaṁ ābhā nānubhonti, tyāhaṁ pajānāmi. </span><span class="translation sujato">“Beyond this, Kaccāna, I know very many gods on whom the light of the sun and moon makes no impression. </span></div><p><div class=verse-container id=mn80:11.2><span>Atha ca panāhaṁ na vadāmi: </span><span class="translation sujato">Nevertheless, I do not say: </span></div><p><div class=verse-container id=mn80:11.3><span>‘yasmā vaṇṇā añño vaṇṇo uttaritaro ca paṇītataro ca natthī’ti. </span><span class="translation sujato">‘The splendor compared to which no other splendor is finer.’ </span></div><p><div class=verse-container id=mn80:11.4><span>Atha ca pana tvaṁ, kaccāna, ‘yvāyaṁ vaṇṇo kiminā khajjopanakena nihīnataro ca patikiṭṭhataro ca so paramo vaṇṇo’ti vadesi; tañca vaṇṇaṁ na paññapesi. </span><span class="translation sujato">But of the splendor inferior to a firefly you say, ‘This is the ultimate splendor.’ And you don’t describe that splendor. </span></div><p><div class=verse-container id=mn80:12.1><span>Pañca kho ime, kaccāna, kāmaguṇā. </span><span class="translation sujato">Kaccāna, there are these five kinds of sensual stimulation. </span></div><p><div class=verse-container id=mn80:12.2><span>Katame pañca? </span><span class="translation sujato">What five? </span></div><p><div class=verse-container id=mn80:12.3><span>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span><span class="translation sujato">Sights known by the eye, which are likable, desirable, agreeable, pleasant, sensual, and arousing. </span></div><p><div class=verse-container id=mn80:12.4><span>sotaviññeyyā saddā …pe… </span><span class="translation sujato">Sounds known by the ear … </span></div><p><div class=verse-container id=mn80:12.5><span>ghānaviññeyyā gandhā … </span><span class="translation sujato">Smells known by the nose … </span></div><p><div class=verse-container id=mn80:12.6><span>jivhāviññeyyā rasā … </span><span class="translation sujato">Tastes known by the tongue … </span></div><p><div class=verse-container id=mn80:12.7><span>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><span class="translation sujato">Touches known by the body, which are likable, desirable, agreeable, pleasant, sensual, and arousing. </span></div><p><div class=verse-container id=mn80:12.8><span>ime kho, kaccāna, pañca kāmaguṇā. </span><span class="translation sujato">These are the five kinds of sensual stimulation. </span></div><p><div class=verse-container id=mn80:13.1><span>Yaṁ kho, kaccāna, ime pañca kāmaguṇe paṭicca uppajjati sukhaṁ somanassaṁ idaṁ vuccati kāmasukhaṁ. </span><span class="translation sujato">The pleasure and happiness that arises from these five kinds of sensual stimulation is called sensual pleasure. </span></div><p><div class=verse-container id=mn80:13.2><span>Iti kāmehi kāmasukhaṁ, kāmasukhā kāmaggasukhaṁ tattha aggamakkhāyatī”ti. </span><span class="translation sujato">‘From the senses comes sensual pleasure. Beyond sensual pleasure is the pleasure that surmounts the sensual, which is said to be the best of these.’” </span></div><p><div class=verse-container id=mn80:14.1><span>Evaṁ vutte, vekhanaso paribbājako bhagavantaṁ etadavoca: </span><span class="translation sujato">When he said this, Vekhanasa said to the Buddha, </span></div><p><div class=verse-container id=mn80:14.2><span>“acchariyaṁ, bho gotama, abbhutaṁ, bho gotama. </span><span class="translation sujato">“It’s incredible, worthy Gotama, it’s amazing! </span></div><p><div class=verse-container id=mn80:14.3><span>Yāva subhāsitañcidaṁ bhotā gotamena: </span><span class="translation sujato">How well said this was by the worthy Gotama! </span></div><p><div class=verse-container id=mn80:14.4><span>‘kāmehi kāmasukhaṁ, kāmasukhā kāmaggasukhaṁ tattha aggamakkhāyatī’ti. </span><span class="translation sujato">‘From the senses comes sensual pleasure. Beyond sensual pleasure is the pleasure that surmounts the sensual, which is said to be the best of these.’ </span></div><p><div class=verse-container id=mn80:14.5><span>‘Kāmehi, bho gotama, kāmasukhaṁ, kāmasukhā kāmaggasukhaṁ, tattha aggamakkhāyatī’”ti </span><span class="translation sujato">Worthy Gotama, from the senses comes sensual pleasure. Beyond sensual pleasure is the pleasure that surmounts the sensual, which is said to be the best of these.” </span></div><p><div class=verse-container id=mn80:14.6><span>“dujjānaṁ kho etaṁ, kaccāna, tayā aññadiṭṭhikena aññakhantikena aññarucikena aññatrayogena aññatrācariyakena—</span><span class="translation sujato">“Kaccāna, since you have a different view, creed, and belief, then, unless you dedicate yourself to practice with the guidance of tradition, it’s hard for you to understand </span></div><p><div class=verse-container id=mn80:14.7><span>kāmā vā kāmasukhaṁ vā kāmaggasukhaṁ vā. </span><span class="translation sujato">the senses, sensual pleasure, and the pleasure that surmounts the sensual. </span></div><p><div class=verse-container id=mn80:14.8><span>Ye kho te, kaccāna, bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā te kho etaṁ jāneyyuṁ—</span><span class="translation sujato">There are mendicants who are perfected, who have ended the defilements, completed the spiritual journey, done what had to be done, laid down the burden, achieved their own goal, utterly ended the fetter of continued existence, and are rightly freed through enlightenment. They can understand </span></div><p><div class=verse-container id=mn80:14.9><span>kāmā vā kāmasukhaṁ vā kāmaggasukhaṁ vā”ti. </span><span class="translation sujato">the senses, sensual pleasure, and the pleasure that surmounts the sensual.” </span></div><p><div class=verse-container id=mn80:15.1><span>Evaṁ vutte, vekhanaso paribbājako kupito anattamano bhagavantaṁyeva khuṁsento bhagavantaṁyeva vambhento bhagavantaṁyeva vadamāno: </span><span class="translation sujato">When he said this, Vekhanasa became angry and upset. He even attacked and badmouthed the Buddha himself, saying, </span></div><p><div class=verse-container id=mn80:15.2><span>“samaṇo gotamo pāpito bhavissatī”ti bhagavantaṁ etadavoca: </span><span class="translation sujato">“The ascetic Gotama will be worsted!” He said to the Buddha, </span></div><p><div class=verse-container id=mn80:15.3><span>“evameva panidhekacce samaṇabrāhmaṇā ajānantā pubbantaṁ, apassantā aparantaṁ atha ca pana </span><span class="translation sujato">“This is exactly what happens with some ascetics and brahmins. Not knowing the past or seeing the future, they nevertheless claim: </span></div><p><div class=verse-container id=mn80:15.4><span>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti—pajānāmā’ti—paṭijānanti. </span><span class="translation sujato">‘We understand: “Rebirth is ended, the spiritual journey has been completed, what had to be done has been done, there is nothing further for this place.”’ </span></div><p><div class=verse-container id=mn80:15.5><span>Tesamidaṁ bhāsitaṁ hassakaṁyeva sampajjati, nāmakaṁyeva sampajjati, rittakaṁyeva sampajjati, tucchakaṁyeva sampajjatī”ti. </span><span class="translation sujato">Their statement turns out to be a joke—mere words, vacuous and hollow.” </span></div><p><div class=verse-container id=mn80:16.1><span>“Ye kho te, kaccāna, samaṇabrāhmaṇā ajānantā pubbantaṁ, apassantā aparantaṁ, </span><span class="translation sujato">“Kaccāna, there are some ascetics and brahmins who, not knowing the past or seeing the future, nevertheless claim: </span></div><p><div class=verse-container id=mn80:16.2><span>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti—pajānāmā’ti—paṭijānanti; </span><span class="translation sujato">‘We understand: “Rebirth is ended, the spiritual journey has been completed, what had to be done has been done, there is nothing further for this place.”’ </span></div><p><div class=verse-container id=mn80:16.3><span>tesaṁ soyeva sahadhammiko niggaho hoti. </span><span class="translation sujato">There is a legitimate refutation of them. </span></div><p><div class=verse-container id=mn80:16.4><span>Api ca, kaccāna, tiṭṭhatu pubbanto, tiṭṭhatu aparanto. </span><span class="translation sujato">Nevertheless, Kaccāna, leave aside the past and the future. </span></div><p><div class=verse-container id=mn80:16.5><span>Etu viññū puriso asaṭho amāyāvī ujujātiko, ahamanusāsāmi ahaṁ dhammaṁ desemi. </span><span class="translation sujato">Let a sensible person come—neither devious nor deceitful, a person of integrity. I teach and instruct them. </span></div><p><div class=verse-container id=mn80:16.6><span>Yathānusiṭṭhaṁ tathā paṭipajjamāno nacirasseva sāmaññeva ñassati sāmaṁ dakkhiti—</span><span class="translation sujato">Practicing as instructed they will soon know and see for themselves, </span></div><p><div class=verse-container id=mn80:16.7><span>evaṁ kira sammā bandhanā vippamokkho hoti, yadidaṁ avijjā bandhanā. </span><span class="translation sujato">‘So this is how to be rightly released from the bond, that is, the bond of ignorance.’ </span></div><p><div class=verse-container id=mn80:16.8><span>Seyyathāpi, kaccāna, daharo kumāro mando uttānaseyyako kaṇṭhapañcamehi bandhanehi baddho assa suttabandhanehi; </span><span class="translation sujato">Suppose there was a little baby bound with swaddling up to the neck. </span></div><p><div class=verse-container id=mn80:16.9><span>tassa vuddhimanvāya indriyānaṁ paripākamanvāya tāni bandhanāni mucceyyuṁ; </span><span class="translation sujato">As they grow up and their senses mature, they’re accordingly released from those bonds. </span></div><p><div class=verse-container id=mn80:16.10><span>so mokkhomhīti kho jāneyya no ca bandhanaṁ. </span><span class="translation sujato">They’d know ‘I’m released,’ and there would be no more bonds. </span></div><p><div class=verse-container id=mn80:16.11><span>Evameva kho, kaccāna, etu viññū puriso asaṭho amāyāvī ujujātiko, ahamanusāsāmi, ahaṁ dhammaṁ desemi; </span><span class="translation sujato">In the same way, let a sensible person come—neither devious nor deceitful, a person of integrity. I teach and instruct them. </span></div><p><div class=verse-container id=mn80:16.12><span>yathānusiṭṭhaṁ tathā paṭipajjamāno nacirasseva sāmaññeva ñassati, sāmaṁ dakkhiti: </span><span class="translation sujato">Practicing as instructed they will soon know and see for themselves, </span></div><p><div class=verse-container id=mn80:16.13><span>‘evaṁ kira sammā bandhanā vippamokkho hoti, yadidaṁ avijjā bandhanā’”ti. </span><span class="translation sujato">‘So this is how to be rightly released from the bond, that is, the bond of ignorance.’” </span></div><p><div class=verse-container id=mn80:17.1><span>Evaṁ vutte, vekhanaso paribbājako bhagavantaṁ etadavoca: </span><span class="translation sujato">When he said this, Vekhanasa said to the Buddha, </span></div><p><div class=verse-container id=mn80:17.2><span>“abhikkantaṁ, bho gotama …pe… </span><span class="translation sujato">“Excellent, worthy Gotama! … </span></div><p><div class=verse-container id=mn80:17.3><span>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=mn80:17.4><span>Vekhanasasuttaṁ niṭṭhitaṁ dasamaṁ. </span></div><p><div class=verse-container id=mn80:17.5><span>Paribbājakavaggo niṭṭhito tatiyo. </span></div><p><div class=verse-container id=mn80:18.0><span>Tassuddānaṁ </span></div><p><div class=verse-container id=mn80:18.1><span>Puṇḍarī aggisaha kathināmo, </span></div><p><div class=verse-container id=mn80:18.2><span>Dīghanakho puna bhāradvājagotto; </span></div><p><div class=verse-container id=mn80:18.3><span>Sandakaudāyimuṇḍikaputto, </span></div><p><div class=verse-container id=mn80:18.4><span>Maṇiko tathākaccāno varavaggo. </span></div><div class=flex-between><a href=/canon/en/pli/ms/sutta/mn/mn0079.html>Previous</a><a href=/canon/en/pli/ms/sutta/mn/mn0081.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>