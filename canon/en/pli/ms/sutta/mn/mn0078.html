<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0078.html>Deutsch</a> , <a href=/canon/ru/pli/ms/sutta/mn/mn0078.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0077.html>Previous</a><a href=/canon/en/pli/ms/sutta/mn/mn0079.html>Next</a></div><p id=mn78:0.1><span class=root>Majjhima Nikāya 78 </span><br> <span class=sujato>Middle Discourses 78 </span><br><p id=mn78:0.2><span class="root big-bold">Samaṇamuṇḍikasutta </span><br> <span class=sujato>With Uggāhamāna Samaṇamaṇḍikāputta </span><br><p id=mn78:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn78:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn78:1.3><span class=root>Tena kho pana samayena uggāhamāno paribbājako samaṇamuṇḍikāputto samayappavādake tindukācīre ekasālake mallikāya ārāme paṭivasati mahatiyā paribbājakaparisāya saddhiṁ pañcamattehi paribbājakasatehi. </span><br> <span class=sujato>Now at that time the wanderer Uggāhamāna Samaṇamaṇḍikāputta was residing together with around five hundred wanderers in Mallikā’s single-halled monastery for philosophical debates, hedged by pale-moon ebony trees. </span><br><p id=mn78:2.1><span class=root>Atha kho pañcakaṅgo thapati sāvatthiyā nikkhami divā divassa bhagavantaṁ dassanāya. </span><br> <span class=sujato>Then the chamberlain Pañcakaṅga left Sāvatthī in the middle of the day to see the Buddha. </span><br><p id=mn78:2.2><span class=root>Atha kho pañcakaṅgassa thapatissa etadahosi: </span><br> <span class=sujato>It occurred to him, </span><br><p id=mn78:2.3><span class=root>“akālo kho tāva bhagavantaṁ dassanāya; </span><br> <span class=sujato>“It’s the wrong time to see the Buddha, </span><br><p id=mn78:2.4><span class=root>paṭisallīno bhagavā. </span><br> <span class=sujato>as he’s in retreat. </span><br><p id=mn78:2.5><span class=root>Manobhāvaniyānampi bhikkhūnaṁ asamayo dassanāya; </span><br> <span class=sujato>And it’s the wrong time to see the esteemed mendicants, </span><br><p id=mn78:2.6><span class=root>paṭisallīnā manobhāvaniyā bhikkhū. </span><br> <span class=sujato>as they’re in retreat. </span><br><p id=mn78:2.7><span class=root>Yannūnāhaṁ yena samayappavādako tindukācīro ekasālako mallikāya ārāmo yena uggāhamāno paribbājako samaṇamuṇḍikāputto tenupasaṅkameyyan”ti. </span><br> <span class=sujato>Why don’t I go to Mallikā’s monastery to visit the wanderer Uggāhamāna?” </span><br><p id=mn78:2.8><span class=root>Atha kho pañcakaṅgo thapati yena samayappavādako tindukācīro ekasālako mallikāya ārāmo yena uggāhamāno paribbājako samaṇamuṇḍikāputto tenupasaṅkami. </span><br> <span class=sujato>So that’s what he did. </span><br><p id=mn78:3.1><span class=root>Tena kho pana samayena uggāhamāno paribbājako samaṇamuṇḍikāputto mahatiyā paribbājakaparisāya saddhiṁ nisinno hoti unnādiniyā uccāsaddamahāsaddāya anekavihitaṁ tiracchānakathaṁ kathentiyā, seyyathidaṁ—</span><br> <span class=sujato>Now at that time, Uggāhamāna was sitting together with a large assembly of wanderers making an uproar, a dreadful racket. They engaged in all kinds of low talk, such as </span><br><p id=mn78:3.2><span class=root>rājakathaṁ corakathaṁ mahāmattakathaṁ senākathaṁ bhayakathaṁ yuddhakathaṁ annakathaṁ pānakathaṁ vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ gāmakathaṁ nigamakathaṁ nagarakathaṁ janapadakathaṁ itthikathaṁ sūrakathaṁ visikhākathaṁ kumbhaṭṭhānakathaṁ pubbapetakathaṁ nānattakathaṁ lokakkhāyikaṁ samuddakkhāyikaṁ itibhavābhavakathaṁ iti vā. </span><br> <span class=sujato>talk about kings, bandits, and chief ministers; talk about armies, threats, and wars; talk about food, drink, clothes, and beds; talk about garlands and fragrances; talk about family, vehicles, villages, towns, cities, and countries; talk about women and heroes; street talk and well talk; talk about the departed; motley talk; tales of land and sea; and talk about being reborn in this or that state of existence. </span><br><p id=mn78:3.3><span class=root>Addasā kho uggāhamāno paribbājako samaṇamuṇḍikāputto pañcakaṅgaṁ thapatiṁ dūratova āgacchantaṁ. </span><br> <span class=sujato>Uggāhamāna saw Pañcakaṅga coming off in the distance, </span><br><p id=mn78:3.4><span class=root>Disvāna sakaṁ parisaṁ saṇṭhāpesi: </span><br> <span class=sujato>and hushed his own assembly, </span><br><p id=mn78:3.5><span class=root>“appasaddā bhonto hontu, mā bhonto saddamakattha; </span><br> <span class=sujato>“Be quiet, good fellows, don’t make a sound. </span><br><p id=mn78:3.6><span class=root>ayaṁ samaṇassa gotamassa sāvako āgacchati pañcakaṅgo thapati. </span><br> <span class=sujato>Here comes Pañcakaṅga, a disciple of the ascetic Gotama. </span><br><p id=mn78:3.7><span class=root>Yāvatā kho pana samaṇassa gotamassa sāvakā gihī odātavasanā sāvatthiyaṁ paṭivasanti ayaṁ tesaṁ aññataro pañcakaṅgo thapati. </span><br> <span class=sujato>He is included among the white-clothed lay disciples of the ascetic Gotama, who is residing in Sāvatthī. </span><br><p id=mn78:3.8><span class=root>Appasaddakāmā kho pana te āyasmanto appasaddavinītā appasaddassa vaṇṇavādino; </span><br> <span class=sujato>Such venerables like the quiet, are educated to be quiet, and praise the quiet. </span><br><p id=mn78:3.9><span class=root>appeva nāma appasaddaṁ parisaṁ viditvā upasaṅkamitabbaṁ maññeyyā”ti. </span><br> <span class=sujato>Hopefully if he sees that our assembly is quiet he’ll see fit to approach.” </span><br><p id=mn78:3.10><span class=root>Atha kho te paribbājakā tuṇhī ahesuṁ. </span><br> <span class=sujato>Then those wanderers fell silent. </span><br><p id=mn78:4.1><span class=root>Atha kho pañcakaṅgo thapati yena uggāhamāno paribbājako samaṇamuṇḍikāputto tenupasaṅkami; upasaṅkamitvā uggāhamānena paribbājakena samaṇamuṇḍikāputtena saddhiṁ sammodi. </span><br> <span class=sujato>Then Pañcakaṅga approached Uggāhamāna, and exchanged greetings with him. </span><br><p id=mn78:4.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho pañcakaṅgaṁ thapatiṁ uggāhamāno paribbājako samaṇamuṇḍikāputto etadavoca: </span><br> <span class=sujato>When the greetings and polite conversation were over, he sat down to one side. Uggāhamāna said to him: </span><br><p id=mn78:5.1><span class=root>“catūhi kho ahaṁ, gahapati, dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhaṁ. </span><br> <span class=sujato>“Householder, when an individual has four qualities I describe them as an invincible ascetic—accomplished in the skillful, excelling in the skillful, attained to the highest attainment. </span><br><p id=mn78:5.2><span class=root>Katamehi catūhi? </span><br> <span class=sujato>What four? </span><br><p id=mn78:5.3><span class=root>Idha, gahapati, na kāyena pāpakammaṁ karoti, na pāpakaṁ vācaṁ bhāsati, na pāpakaṁ saṅkappaṁ saṅkappeti, na pāpakaṁ ājīvaṁ ājīvati—</span><br> <span class=sujato>It’s when they do no bad deeds with their body; speak no bad words; think no bad thoughts; and don’t earn a living by bad livelihood. </span><br><p id=mn78:5.4><span class=root>imehi kho ahaṁ, gahapati, catūhi dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhan”ti. </span><br> <span class=sujato>When an individual has these four qualities I describe them as an invincible ascetic.” </span><br><p id=mn78:6.1><span class=root>Atha kho pañcakaṅgo thapati uggāhamānassa paribbājakassa samaṇamuṇḍikāputtassa bhāsitaṁ neva abhinandi nappaṭikkosi. </span><br> <span class=sujato>Then Pañcakaṅga neither approved nor dismissed the wanderer Uggāhamāna’s statement. </span><br><p id=mn78:6.2><span class=root>Anabhinanditvā appaṭikkositvā uṭṭhāyāsanā pakkāmi: </span><br> <span class=sujato>He got up from his seat, thinking, </span><br><p id=mn78:6.3><span class=root>“bhagavato santike etassa bhāsitassa atthaṁ ājānissāmī”ti. </span><br> <span class=sujato>“I will learn the meaning of this statement from the Buddha himself.” </span><br><p id=mn78:7.1><span class=root>Atha kho pañcakaṅgo thapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>Then he went to the Buddha, bowed, sat down to one side, </span><br><p id=mn78:7.2><span class=root>Ekamantaṁ nisinno kho pañcakaṅgo thapati yāvatako ahosi uggāhamānena paribbājakena samaṇamuṇḍikāputtena saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>and informed the Buddha of all that had been discussed. </span><br><p id=mn78:8.1><span class=root>Evaṁ vutte, bhagavā pañcakaṅgaṁ thapatiṁ etadavoca: </span><br> <span class=sujato>When he had spoken, the Buddha said to him, </span><br><p id=mn78:8.2><span class=root>“evaṁ sante kho, thapati, daharo kumāro mando uttānaseyyako sampannakusalo bhavissati paramakusalo uttamapattipatto samaṇo ayojjho, yathā uggāhamānassa paribbājakassa samaṇamuṇḍikāputtassa vacanaṁ. </span><br> <span class=sujato>“Chamberlain, if what Uggāhamāna says is true, a little baby boy is an invincible ascetic—accomplished in the skillful, excelling in the skillful, attained to the highest attainment. </span><br><p id=mn78:8.3><span class=root>Daharassa hi, thapati, kumārassa mandassa uttānaseyyakassa kāyotipi na hoti, kuto pana kāyena pāpakammaṁ karissati, aññatra phanditamattā. </span><br> <span class=sujato>For a little baby doesn’t even have a concept of ‘a body’, so how could they possibly do a bad deed with their body, aside from just wriggling? </span><br><p id=mn78:8.4><span class=root>Daharassa hi, thapati, kumārassa mandassa uttānaseyyakassa vācātipi na hoti, kuto pana pāpakaṁ vācaṁ bhāsissati, aññatra roditamattā. </span><br> <span class=sujato>And a little baby doesn’t even have a concept of ‘speech’, so how could they possibly speak bad words, aside from just crying? </span><br><p id=mn78:8.5><span class=root>Daharassa hi, thapati, kumārassa mandassa uttānaseyyakassa saṅkappotipi na hoti, kuto pana pāpakaṁ saṅkappaṁ saṅkappissati, aññatra vikūjitamattā. </span><br> <span class=sujato>And a little baby doesn’t even have a concept of ‘thought’, so how could they possibly think bad thoughts, aside from just whimpering? </span><br><p id=mn78:8.6><span class=root>Daharassa hi, thapati, kumārassa mandassa uttānaseyyakassa ājīvotipi na hoti, kuto pana pāpakaṁ ājīvaṁ ājīvissati, aññatra mātuthaññā. </span><br> <span class=sujato>And a little baby doesn’t even have a concept of ‘livelihood’, so how could they possibly earn a living by bad livelihood, aside from their mother’s breast? </span><br><p id=mn78:8.7><span class=root>Evaṁ sante kho, thapati, daharo kumāro mando uttānaseyyako sampannakusalo bhavissati paramakusalo uttamapattipatto samaṇo ayojjho, yathā uggāhamānassa paribbājakassa samaṇamuṇḍikāputtassa vacanaṁ. </span><br> <span class=sujato>If what Uggāhamāna says is true, a little baby boy is an invincible ascetic—accomplished in the skillful, excelling in the skillful, attained to the highest attainment. </span><br><p id=mn78:8.8><span class=root>Catūhi kho ahaṁ, thapati, dhammehi samannāgataṁ purisapuggalaṁ paññapemi na ceva sampannakusalaṁ na paramakusalaṁ na uttamapattipattaṁ samaṇaṁ ayojjhaṁ, api cimaṁ daharaṁ kumāraṁ mandaṁ uttānaseyyakaṁ samadhigayha tiṭṭhati. </span><br> <span class=sujato>When an individual has four qualities I describe them, not as an invincible ascetic—accomplished in the skillful, excelling in the skillful, attained to the highest attainment—but as having achieved the same level as a little baby. </span><br><p id=mn78:8.9><span class=root>Katamehi catūhi? </span><br> <span class=sujato>What four? </span><br><p id=mn78:8.10><span class=root>Idha, thapati, na kāyena pāpakammaṁ karoti, na pāpakaṁ vācaṁ bhāsati, na pāpakaṁ saṅkappaṁ saṅkappeti, na pāpakaṁ ājīvaṁ ājīvati—</span><br> <span class=sujato>It’s when they do no bad deeds with their body; speak no bad words; think no bad thoughts; and don’t earn a living by bad livelihood. </span><br><p id=mn78:8.11><span class=root>imehi kho ahaṁ, thapati, catūhi dhammehi samannāgataṁ purisapuggalaṁ paññapemi na ceva sampannakusalaṁ na paramakusalaṁ na uttamapattipattaṁ samaṇaṁ ayojjhaṁ, api cimaṁ daharaṁ kumāraṁ mandaṁ uttānaseyyakaṁ samadhigayha tiṭṭhati. </span><br> <span class=sujato>When an individual has these four qualities I describe them, not as an invincible ascetic, but as having achieved the same level as a little baby. </span><br><p id=mn78:9.1><span class=root>Dasahi kho ahaṁ, thapati, dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhaṁ. </span><br> <span class=sujato>When an individual has ten qualities, chamberlain, I describe them as an invincible ascetic—accomplished in the skillful, excelling in the skillful, attained to the highest attainment. </span><br><p id=mn78:9.2><span class=root>Ime akusalā sīlā; </span><br> <span class=sujato>The following things must be understood, I say. ‘These are unskillful behaviors.’ </span><br><p id=mn78:9.3><span class=root>tamahaṁ, thapati, veditabbanti vadāmi. </span><br><p id=mn78:9.4><span class=root>Itosamuṭṭhānā akusalā sīlā; </span><br> <span class=sujato>‘Unskillful behaviors stem from this.’ </span><br><p id=mn78:9.5><span class=root>tamahaṁ, thapati, veditabbanti vadāmi. </span><br><p id=mn78:9.6><span class=root>Idha akusalā sīlā aparisesā nirujjhanti; </span><br> <span class=sujato>‘Here unskillful behaviors cease without anything left over.’ </span><br><p id=mn78:9.7><span class=root>tamahaṁ, thapati, veditabbanti vadāmi. </span><br><p id=mn78:9.8><span class=root>Evaṁ paṭipanno akusalānaṁ sīlānaṁ nirodhāya paṭipanno hoti; </span><br> <span class=sujato>‘Someone practicing like this is practicing for the cessation of unskillful behaviors.’ </span><br><p id=mn78:9.9><span class=root>tamahaṁ, thapati, veditabbanti vadāmi. </span><br><p id=mn78:9.10><span class=root>Ime kusalā sīlā; </span><br> <span class=sujato>‘These are skillful behaviors.’ </span><br><p id=mn78:9.11><span class=root>tamahaṁ, thapati, veditabbanti vadāmi. </span><br><p id=mn78:9.12><span class=root>Itosamuṭṭhānā kusalā sīlā; </span><br> <span class=sujato>‘Skillful behaviors stem from this.’ </span><br><p id=mn78:9.13><span class=root>tamahaṁ, thapati, veditabbanti vadāmi. </span><br><p id=mn78:9.14><span class=root>Idha kusalā sīlā aparisesā nirujjhanti; </span><br> <span class=sujato>‘Here skillful behaviors cease without anything left over.’ </span><br><p id=mn78:9.15><span class=root>tamahaṁ, thapati, veditabbanti vadāmi. </span><br><p id=mn78:9.16><span class=root>Evaṁ paṭipanno kusalānaṁ sīlānaṁ nirodhāya paṭipanno hoti; </span><br> <span class=sujato>‘Someone practicing like this is practicing for the cessation of skillful behaviors.’ </span><br><p id=mn78:9.17><span class=root>tamahaṁ, thapati, veditabbanti vadāmi. </span><br><p id=mn78:9.18><span class=root>Ime akusalā saṅkappā; </span><br> <span class=sujato>‘These are unskillful thoughts.’ </span><br><p id=mn78:9.19><span class=root>tamahaṁ, thapati, veditabbanti vadāmi. </span><br><p id=mn78:9.20><span class=root>Itosamuṭṭhānā akusalā saṅkappā; </span><br> <span class=sujato>‘Unskillful thoughts stem from this.’ </span><br><p id=mn78:9.21><span class=root>tamahaṁ, thapati, veditabbanti vadāmi. </span><br><p id=mn78:9.22><span class=root>Idha akusalā saṅkappā aparisesā nirujjhanti; </span><br> <span class=sujato>‘Here unskillful thoughts cease without anything left over.’ </span><br><p id=mn78:9.23><span class=root>tamahaṁ, thapati, veditabbanti vadāmi. </span><br><p id=mn78:9.24><span class=root>Evaṁ paṭipanno akusalānaṁ saṅkappānaṁ nirodhāya paṭipanno hoti; </span><br> <span class=sujato>‘Someone practicing like this is practicing for the cessation of unskillful thoughts.’ </span><br><p id=mn78:9.25><span class=root>tamahaṁ, thapati, veditabbanti vadāmi. </span><br><p id=mn78:9.26><span class=root>Ime kusalā saṅkappā; </span><br> <span class=sujato>‘These are skillful thoughts.’ </span><br><p id=mn78:9.27><span class=root>tamahaṁ, thapati, veditabbanti vadāmi. </span><br><p id=mn78:9.28><span class=root>Itosamuṭṭhānā kusalā saṅkappā; </span><br> <span class=sujato>‘Skillful thoughts stem from this.’ </span><br><p id=mn78:9.29><span class=root>tamahaṁ, thapati, veditabbanti vadāmi. </span><br><p id=mn78:9.30><span class=root>Idha kusalā saṅkappā aparisesā nirujjhanti; </span><br> <span class=sujato>‘Here skillful thoughts cease without anything left over.’ </span><br><p id=mn78:9.31><span class=root>tamahaṁ, thapati, veditabbanti vadāmi. </span><br><p id=mn78:9.32><span class=root>Evaṁ paṭipanno kusalānaṁ saṅkappānaṁ nirodhāya paṭipanno hoti; </span><br> <span class=sujato>‘Someone practicing like this is practicing for the cessation of skillful thoughts.’ </span><br><p id=mn78:9.33><span class=root>tamahaṁ, thapati, veditabbanti vadāmi. </span><br><p id=mn78:10.1><span class=root>Katame ca, thapati, akusalā sīlā? </span><br> <span class=sujato>And what, chamberlain, are unskillful behaviors? </span><br><p id=mn78:10.2><span class=root>Akusalaṁ kāyakammaṁ, akusalaṁ vacīkammaṁ, pāpako ājīvo—</span><br> <span class=sujato>Unskillful deeds by way of body and speech, and bad livelihood. </span><br><p id=mn78:10.3><span class=root>ime vuccanti, thapati, akusalā sīlā. </span><br> <span class=sujato>These are called unskillful behaviors. </span><br><p id=mn78:10.4><span class=root>Ime ca, thapati, akusalā sīlā kiṁsamuṭṭhānā? </span><br> <span class=sujato>And where do these unskillful behaviors stem from? </span><br><p id=mn78:10.5><span class=root>Samuṭṭhānampi nesaṁ vuttaṁ. </span><br> <span class=sujato>Where they stem from has been stated. </span><br><p id=mn78:10.6><span class=root>‘Cittasamuṭṭhānā’tissa vacanīyaṁ. </span><br> <span class=sujato>You should say that they stem from the mind. </span><br><p id=mn78:10.7><span class=root>Katamaṁ cittaṁ? </span><br> <span class=sujato>What mind? </span><br><p id=mn78:10.8><span class=root>Cittampi hi bahuṁ anekavidhaṁ nānappakārakaṁ. </span><br> <span class=sujato>The mind takes many and diverse forms. </span><br><p id=mn78:10.9><span class=root>Yaṁ cittaṁ sarāgaṁ sadosaṁ samohaṁ, itosamuṭṭhānā akusalā sīlā. </span><br> <span class=sujato>But unskillful behaviors stem from a mind that has greed, hate, and delusion. </span><br><p id=mn78:10.10><span class=root>Ime ca, thapati, akusalā sīlā kuhiṁ aparisesā nirujjhanti? </span><br> <span class=sujato>And where do these unskillful behaviors cease without anything left over? </span><br><p id=mn78:10.11><span class=root>Nirodhopi nesaṁ vutto. </span><br> <span class=sujato>Their cessation has also been stated. </span><br><p id=mn78:10.12><span class=root>Idha, thapati, bhikkhu kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, micchājīvaṁ pahāya sammājīvena jīvitaṁ kappeti—</span><br> <span class=sujato>It’s when a mendicant gives up bad conduct by way of body, speech, and mind, and develops good conduct by way of body, speech, and mind; they give up wrong livelihood and earn a living by right livelihood. </span><br><p id=mn78:10.13><span class=root>etthete akusalā sīlā aparisesā nirujjhanti. </span><br> <span class=sujato>This is where these unskillful behaviors cease without anything left over. </span><br><p id=mn78:10.14><span class=root>Kathaṁ paṭipanno, thapati, akusalānaṁ sīlānaṁ nirodhāya paṭipanno hoti? </span><br> <span class=sujato>And how is someone practicing for the cessation of unskillful behaviors? </span><br><p id=mn78:10.15><span class=root>Idha, thapati, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati; </span><br> <span class=sujato>It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise. </span><br><p id=mn78:10.16><span class=root>uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati; </span><br> <span class=sujato>They generate enthusiasm, try, make an effort, exert the mind, and strive so that bad, unskillful qualities that have arisen are given up. </span><br><p id=mn78:10.17><span class=root>anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati; </span><br> <span class=sujato>They generate enthusiasm, try, make an effort, exert the mind, and strive so that skillful qualities arise. </span><br><p id=mn78:10.18><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati. </span><br> <span class=sujato>They generate enthusiasm, try, make an effort, exert the mind, and strive so that skillful qualities that have arisen remain, are not lost, but increase, mature, and are completed by development. </span><br><p id=mn78:10.19><span class=root>Evaṁ paṭipanno kho, thapati, akusalānaṁ sīlānaṁ nirodhāya paṭipanno hoti. </span><br> <span class=sujato>Someone practicing like this is practicing for the cessation of unskillful behaviors. </span><br><p id=mn78:11.1><span class=root>Katame ca, thapati, kusalā sīlā? </span><br> <span class=sujato>And what are skillful behaviors? </span><br><p id=mn78:11.2><span class=root>Kusalaṁ kāyakammaṁ, kusalaṁ vacīkammaṁ, ājīvaparisuddhampi kho ahaṁ, thapati, sīlasmiṁ vadāmi. </span><br> <span class=sujato>Skillful deeds by way of body and speech, and purified livelihood are included in behavior, I say. </span><br><p id=mn78:11.3><span class=root>Ime vuccanti, thapati, kusalā sīlā. </span><br> <span class=sujato>These are called skillful behaviors. </span><br><p id=mn78:11.4><span class=root>Ime ca, thapati, kusalā sīlā kiṁsamuṭṭhānā? </span><br> <span class=sujato>And where do these skillful behaviors stem from? </span><br><p id=mn78:11.5><span class=root>Samuṭṭhānampi nesaṁ vuttaṁ. </span><br> <span class=sujato>Where they stem from has been stated. </span><br><p id=mn78:11.6><span class=root>‘Cittasamuṭṭhānā’tissa vacanīyaṁ. </span><br> <span class=sujato>You should say that they stem from the mind. </span><br><p id=mn78:11.7><span class=root>Katamaṁ cittaṁ? </span><br> <span class=sujato>What mind? </span><br><p id=mn78:11.8><span class=root>Cittampi hi bahuṁ anekavidhaṁ nānappakārakaṁ. </span><br> <span class=sujato>The mind takes many and diverse forms. </span><br><p id=mn78:11.9><span class=root>Yaṁ cittaṁ vītarāgaṁ vītadosaṁ vītamohaṁ, itosamuṭṭhānā kusalā sīlā. </span><br> <span class=sujato>But skillful behaviors stem from a mind that is free from greed, hate, and delusion. </span><br><p id=mn78:11.10><span class=root>Ime ca, thapati, kusalā sīlā kuhiṁ aparisesā nirujjhanti? </span><br> <span class=sujato>And where do these skillful behaviors cease without anything left over? </span><br><p id=mn78:11.11><span class=root>Nirodhopi nesaṁ vutto. </span><br> <span class=sujato>Their cessation has also been stated. </span><br><p id=mn78:11.12><span class=root>Idha, thapati, bhikkhu sīlavā hoti no ca sīlamayo, </span><br> <span class=sujato>It’s when a mendicant behaves ethically, but they are not determined by ethical behavior. </span><br><p id=mn78:11.13><span class=root>tañca cetovimuttiṁ paññāvimuttiṁ yathābhūtaṁ pajānāti; yatthassa te kusalā sīlā aparisesā nirujjhanti. </span><br> <span class=sujato>And they truly understand the freedom of heart and freedom by wisdom where these skillful behaviors cease without anything left over. </span><br><p id=mn78:11.14><span class=root>Kathaṁ paṭipanno ca, thapati, kusalānaṁ sīlānaṁ nirodhāya paṭipanno hoti? </span><br> <span class=sujato>And how is someone practicing for the cessation of skillful behaviors? </span><br><p id=mn78:11.15><span class=root>Idha, thapati, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati; </span><br> <span class=sujato>It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise … </span><br><p id=mn78:11.16><span class=root>uppannānaṁ pāpakānaṁ akusalānaṁ dhammānaṁ pahānāya …pe… </span><br> <span class=sujato>so that unskillful qualities are given up … </span><br><p id=mn78:11.17><span class=root>anuppannānaṁ kusalānaṁ dhammānaṁ uppādāya …pe… </span><br> <span class=sujato>so that skillful qualities arise … </span><br><p id=mn78:11.18><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati. </span><br> <span class=sujato>so that skillful qualities that have arisen remain, are not lost, but increase, mature, and are fulfilled by development. </span><br><p id=mn78:11.19><span class=root>Evaṁ paṭipanno kho, thapati, kusalānaṁ sīlānaṁ nirodhāya paṭipanno hoti. </span><br> <span class=sujato>Someone practicing like this is practicing for the cessation of skillful behaviors. </span><br><p id=mn78:12.1><span class=root>Katame ca, thapati, akusalā saṅkappā? </span><br> <span class=sujato>And what are unskillful thoughts? </span><br><p id=mn78:12.2><span class=root>Kāmasaṅkappo, byāpādasaṅkappo, vihiṁsāsaṅkappo—</span><br> <span class=sujato>Thoughts of sensuality, of malice, and of cruelty. </span><br><p id=mn78:12.3><span class=root>ime vuccanti, thapati, akusalā saṅkappā. </span><br> <span class=sujato>These are called unskillful thoughts. </span><br><p id=mn78:12.4><span class=root>Ime ca, thapati, akusalā saṅkappā kiṁsamuṭṭhānā? </span><br> <span class=sujato>And where do these unskillful thoughts stem from? </span><br><p id=mn78:12.5><span class=root>Samuṭṭhānampi nesaṁ vuttaṁ. </span><br> <span class=sujato>Where they stem from has been stated. </span><br><p id=mn78:12.6><span class=root>‘Saññāsamuṭṭhānā’tissa vacanīyaṁ. </span><br> <span class=sujato>You should say that they stem from perception. </span><br><p id=mn78:12.7><span class=root>Katamā saññā? </span><br> <span class=sujato>What perception? </span><br><p id=mn78:12.8><span class=root>Saññāpi hi bahū anekavidhā nānappakārakā. </span><br> <span class=sujato>Perception takes many and diverse forms. </span><br><p id=mn78:12.9><span class=root>Kāmasaññā, byāpādasaññā, vihiṁsāsaññā—</span><br> <span class=sujato>Perceptions of sensuality, malice, and cruelty—</span><br><p id=mn78:12.10><span class=root>itosamuṭṭhānā akusalā saṅkappā. </span><br> <span class=sujato>unskillful thoughts stem from this. </span><br><p id=mn78:12.11><span class=root>Ime ca, thapati, akusalā saṅkappā kuhiṁ aparisesā nirujjhanti? </span><br> <span class=sujato>And where do these unskillful thoughts cease without anything left over? </span><br><p id=mn78:12.12><span class=root>Nirodhopi nesaṁ vutto. </span><br> <span class=sujato>Their cessation has also been stated. </span><br><p id=mn78:12.13><span class=root>Idha, thapati, bhikkhu vivicceva kāmehi …pe… paṭhamaṁ jhānaṁ upasampajja viharati; </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=mn78:12.14><span class=root>etthete akusalā saṅkappā aparisesā nirujjhanti. </span><br> <span class=sujato>This is where these unskillful thoughts cease without anything left over. </span><br><p id=mn78:12.15><span class=root>Kathaṁ paṭipanno ca, thapati, akusalānaṁ saṅkappānaṁ nirodhāya paṭipanno hoti? </span><br> <span class=sujato>And how is someone practicing for the cessation of unskillful thoughts? </span><br><p id=mn78:12.16><span class=root>Idha, thapati, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati; </span><br> <span class=sujato>It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise … </span><br><p id=mn78:12.17><span class=root>uppannānaṁ pāpakānaṁ akusalānaṁ dhammānaṁ pahānāya …pe… </span><br> <span class=sujato>so that unskillful qualities are given up … </span><br><p id=mn78:12.18><span class=root>anuppannānaṁ kusalānaṁ dhammānaṁ uppādāya …pe… </span><br> <span class=sujato>so that skillful qualities arise … </span><br><p id=mn78:12.19><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati. </span><br> <span class=sujato>so that skillful qualities that have arisen remain, are not lost, but increase, mature, and are fulfilled by development. </span><br><p id=mn78:12.20><span class=root>Evaṁ paṭipanno kho, thapati, akusalānaṁ saṅkappānaṁ nirodhāya paṭipanno hoti. </span><br> <span class=sujato>Someone practicing like this is practicing for the cessation of unskillful thoughts. </span><br><p id=mn78:13.1><span class=root>Katame ca, thapati, kusalā saṅkappā? </span><br> <span class=sujato>And what are skillful thoughts? </span><br><p id=mn78:13.2><span class=root>Nekkhammasaṅkappo, abyāpādasaṅkappo, avihiṁsāsaṅkappo—</span><br> <span class=sujato>Thoughts of renunciation, good will, and harmlessness. </span><br><p id=mn78:13.3><span class=root>ime vuccanti, thapati, kusalā saṅkappā. </span><br> <span class=sujato>These are called skillful thoughts. </span><br><p id=mn78:13.4><span class=root>Ime ca, thapati, kusalā saṅkappā kiṁsamuṭṭhānā? </span><br> <span class=sujato>And where do these skillful thoughts stem from? </span><br><p id=mn78:13.5><span class=root>Samuṭṭhānampi nesaṁ vuttaṁ. </span><br> <span class=sujato>Where they stem from has been stated. </span><br><p id=mn78:13.6><span class=root>‘Saññāsamuṭṭhānā’tissa vacanīyaṁ. </span><br> <span class=sujato>You should say that they stem from perception. </span><br><p id=mn78:13.7><span class=root>Katamā saññā? </span><br> <span class=sujato>What perception? </span><br><p id=mn78:13.8><span class=root>Saññāpi hi bahū anekavidhā nānappakārakā. </span><br> <span class=sujato>Perception takes many and diverse forms. </span><br><p id=mn78:13.9><span class=root>Nekkhammasaññā, abyāpādasaññā, avihiṁsāsaññā—</span><br> <span class=sujato>Perceptions of renunciation, good will, and harmlessness—</span><br><p id=mn78:13.10><span class=root>itosamuṭṭhānā kusalā saṅkappā. </span><br> <span class=sujato>skillful thoughts stem from this. </span><br><p id=mn78:13.11><span class=root>Ime ca, thapati, kusalā saṅkappā kuhiṁ aparisesā nirujjhanti? </span><br> <span class=sujato>And where do these skillful thoughts cease without anything left over? </span><br><p id=mn78:13.12><span class=root>Nirodhopi nesaṁ vutto. </span><br> <span class=sujato>Their cessation has also been stated. </span><br><p id=mn78:13.13><span class=root>Idha, thapati, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati; </span><br> <span class=sujato>It’s when, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn78:13.14><span class=root>etthete kusalā saṅkappā aparisesā nirujjhanti. </span><br> <span class=sujato>This is where these skillful thoughts cease without anything left over. </span><br><p id=mn78:13.15><span class=root>Kathaṁ paṭipanno ca, thapati, kusalānaṁ saṅkappānaṁ nirodhāya paṭipanno hoti? </span><br> <span class=sujato>And how is someone practicing for the cessation of skillful thoughts? </span><br><p id=mn78:13.16><span class=root>Idha, thapati, bhikkhu anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati; </span><br> <span class=sujato>It’s when a mendicant generates enthusiasm, tries, makes an effort, exerts the mind, and strives so that bad, unskillful qualities don’t arise … </span><br><p id=mn78:13.17><span class=root>uppannānaṁ pāpakānaṁ akusalānaṁ dhammānaṁ pahānāya …pe… </span><br> <span class=sujato>so that unskillful qualities are given up … </span><br><p id=mn78:13.18><span class=root>anuppannānaṁ kusalānaṁ dhammānaṁ uppādāya …pe… </span><br> <span class=sujato>so that skillful qualities arise … </span><br><p id=mn78:13.19><span class=root>uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati. </span><br> <span class=sujato>so that skillful qualities that have arisen remain, are not lost, but increase, mature, and are fulfilled by development. </span><br><p id=mn78:13.20><span class=root>Evaṁ paṭipanno kho, thapati, kusalānaṁ saṅkappānaṁ nirodhāya paṭipanno hoti. </span><br> <span class=sujato>Someone practicing like this is practicing for the cessation of skillful thoughts. </span><br><p id=mn78:14.1><span class=root>Katamehi cāhaṁ, thapati, dasahi dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhaṁ? </span><br> <span class=sujato>Chamberlain, when an individual has what ten qualities do I describe them as an invincible ascetic—accomplished in the skillful, excelling in the skillful, attained to the highest attainment? </span><br><p id=mn78:14.2><span class=root>Idha, thapati, bhikkhu asekhāya sammādiṭṭhiyā samannāgato hoti, asekhena sammāsaṅkappena samannāgato hoti, asekhāya sammāvācāya samannāgato hoti, asekhena sammākammantena samannāgato hoti, asekhena sammāājīvena samannāgato hoti, asekhena sammāvāyāmena samannāgato hoti, asekhāya sammāsatiyā samannāgato hoti, asekhena sammāsamādhinā samannāgato hoti, asekhena sammāñāṇena samannāgato hoti, asekhāya sammāvimuttiyā samannāgato hoti—</span><br> <span class=sujato>It’s when a mendicant has an adept’s right view, right thought, right speech, right action, right livelihood, right effort, right mindfulness, right immersion, right knowledge, and right freedom. </span><br><p id=mn78:14.3><span class=root>imehi kho ahaṁ, thapati, dasahi dhammehi samannāgataṁ purisapuggalaṁ paññapemi sampannakusalaṁ paramakusalaṁ uttamapattipattaṁ samaṇaṁ ayojjhan”ti. </span><br> <span class=sujato>When an individual has these ten qualities, I describe them as an invincible ascetic—accomplished in the skillful, excelling in the skillful, attained to the highest attainment.” </span><br><p id=mn78:14.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn78:14.5><span class=root>Attamano pañcakaṅgo thapati bhagavato bhāsitaṁ abhinandīti. </span><br> <span class=sujato>Satisfied, Pañcakaṅga the chamberlain approved what the Buddha said. </span><br><p id=mn78:14.6><span class=root>Samaṇamuṇḍikasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>