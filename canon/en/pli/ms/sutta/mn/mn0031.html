<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0031.html>Deutsch</a> , <a href=/canon/ru/pli/ms/sutta/mn/mn0031.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0030.html>Previous</a><a href=/canon/en/pli/ms/sutta/mn/mn0032.html>Next</a></div><p><div class=verse-container id=mn31:0.1><span>Majjhima Nikāya 31 </span><span class="translation sujato">Middle Discourses 31 </span></div><p><div class=verse-container id=mn31:0.2><span class=big-bold>Cūḷagosiṅgasutta </span><span class="translation sujato">The Shorter Discourse at Gosiṅga </span></div><p><div class=verse-container id=mn31:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn31:1.2><span>ekaṁ samayaṁ bhagavā nātike viharati giñjakāvasathe. </span><span class="translation sujato">At one time the Buddha was staying at Ñātika in the brick house. </span></div><p><div class=verse-container id=mn31:2.1><span>Tena kho pana samayena āyasmā ca anuruddho āyasmā ca nandiyo āyasmā ca kimilo gosiṅgasālavanadāye viharanti. </span><span class="translation sujato">Now at that time the venerables Anuruddha, Nandiya, and Kimbila were staying in the sal forest park at Gosiṅga. </span></div><p><div class=verse-container id=mn31:3.1><span>Atha kho bhagavā sāyanhasamayaṁ paṭisallānā vuṭṭhito yena gosiṅgasālavanadāyo tenupasaṅkami. </span><span class="translation sujato">Then in the late afternoon, the Buddha came out of retreat and went to that park. </span></div><p><div class=verse-container id=mn31:3.2><span>Addasā kho dāyapālo bhagavantaṁ dūratova āgacchantaṁ. </span><span class="translation sujato">The park keeper saw the Buddha coming off in the distance </span></div><p><div class=verse-container id=mn31:3.3><span>Disvāna bhagavantaṁ etadavoca: </span><span class="translation sujato">and said to him, </span></div><p><div class=verse-container id=mn31:3.4><span>“mā, samaṇa, etaṁ dāyaṁ pāvisi. </span><span class="translation sujato">“Don’t come into this park, ascetic. </span></div><p><div class=verse-container id=mn31:3.5><span>Santettha tayo kulaputtā attakāmarūpā viharanti. </span><span class="translation sujato">There are three gentlemen staying here whose nature is to desire only the self. </span></div><p><div class=verse-container id=mn31:3.6><span>Mā tesaṁ aphāsumakāsī”ti. </span><span class="translation sujato">Do not disturb them.” </span></div><p><div class=verse-container id=mn31:4.1><span>Assosi kho āyasmā anuruddho dāyapālassa bhagavatā saddhiṁ mantayamānassa. </span><span class="translation sujato">Anuruddha heard the park keeper conversing with the Buddha, </span></div><p><div class=verse-container id=mn31:4.2><span>Sutvāna dāyapālaṁ etadavoca: </span><span class="translation sujato">and said to him, </span></div><p><div class=verse-container id=mn31:4.3><span>“mā, āvuso dāyapāla, bhagavantaṁ vāresi. </span><span class="translation sujato">“Don’t keep the Buddha out, good park keeper! </span></div><p><div class=verse-container id=mn31:4.4><span>Satthā no bhagavā anuppatto”ti. </span><span class="translation sujato">Our Teacher, the Blessed One, has arrived.” </span></div><p><div class=verse-container id=mn31:4.5><span>Atha kho āyasmā anuruddho yenāyasmā ca nandiyo āyasmā ca kimilo tenupasaṅkami; upasaṅkamitvā āyasmantañca nandiyaṁ āyasmantañca kimilaṁ etadavoca: </span><span class="translation sujato">Then Anuruddha went to Nandiya and Kimbila, and said to them, </span></div><p><div class=verse-container id=mn31:4.6><span>“abhikkamathāyasmanto, abhikkamathāyasmanto, satthā no bhagavā anuppatto”ti. </span><span class="translation sujato">“Come forth, venerables, come forth! Our Teacher, the Blessed One, has arrived!” </span></div><p><div class=verse-container id=mn31:5.1><span>Atha kho āyasmā ca anuruddho āyasmā ca nandiyo āyasmā ca kimilo bhagavantaṁ paccuggantvā—</span><span class="translation sujato">Then Anuruddha, Nandiya, and Kimbila came out to greet the Buddha. </span></div><p><div class=verse-container id=mn31:5.2><span>eko bhagavato pattacīvaraṁ paṭiggahesi, eko āsanaṁ paññapesi, eko pādodakaṁ upaṭṭhāpesi. </span><span class="translation sujato">One received his bowl and robe, one spread out a seat, and one set out water for washing his feet. </span></div><p><div class=verse-container id=mn31:5.3><span>Nisīdi bhagavā paññatte āsane. </span><span class="translation sujato">The Buddha sat on the seat spread out, </span></div><p><div class=verse-container id=mn31:5.4><span>Nisajja kho bhagavā pāde pakkhālesi. </span><span class="translation sujato">and washed his feet. </span></div><p><div class=verse-container id=mn31:5.5><span>Tepi kho āyasmanto bhagavantaṁ abhivādetvā ekamantaṁ nisīdiṁsu. </span><span class="translation sujato">Those venerables bowed and sat down to one side. </span></div><p><div class=verse-container id=mn31:5.6><span>Ekamantaṁ nisinnaṁ kho āyasmantaṁ anuruddhaṁ bhagavā etadavoca: </span><span class="translation sujato">The Buddha said to Anuruddha, </span></div><p><div class=verse-container id=mn31:5.7><span>“Kacci vo, anuruddhā, khamanīyaṁ, kacci yāpanīyaṁ, kacci piṇḍakena na kilamathā”ti? </span><span class="translation sujato">“I hope you’re keeping well, Anuruddha and friends; I hope you’re all right. And I hope you’re having no trouble getting almsfood.” </span></div><p><div class=verse-container id=mn31:5.8><span>“Khamanīyaṁ, bhagavā, yāpanīyaṁ, bhagavā; na ca mayaṁ, bhante, piṇḍakena kilamāmā”ti. </span><span class="translation sujato">“We’re keeping well, Blessed One, we’re getting by. And we have no trouble getting almsfood.” </span></div><p><div class=verse-container id=mn31:6.1><span>“Kacci pana vo, anuruddhā, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharathā”ti? </span><span class="translation sujato">“I hope you’re living in harmony, appreciating each other, without quarreling, blending like milk and water, and regarding each other with kindly eyes?” </span></div><p><div class=verse-container id=mn31:6.2><span>“Taggha mayaṁ, bhante, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharāmā”ti. </span><span class="translation sujato">“Indeed, sir, we live in harmony like this.” </span></div><p><div class=verse-container id=mn31:6.3><span>“Yathā kathaṁ pana tumhe, anuruddhā, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharathā”ti? </span><span class="translation sujato">“But how do you live this way?” </span></div><p><div class=verse-container id=mn31:7.1><span>“Idha mayhaṁ, bhante, evaṁ hoti: </span><span class="translation sujato">“In this case, sir, I think, </span></div><p><div class=verse-container id=mn31:7.2><span>‘lābhā vata me, suladdhaṁ vata me, </span><span class="translation sujato">‘I’m fortunate, so very fortunate, </span></div><p><div class=verse-container id=mn31:7.3><span>yohaṁ evarūpehi sabrahmacārīhi saddhiṁ viharāmī’ti. </span><span class="translation sujato">to live together with spiritual companions such as these.’ </span></div><p><div class=verse-container id=mn31:7.4><span>Tassa mayhaṁ, bhante, imesu āyasmantesu mettaṁ kāyakammaṁ paccupaṭṭhitaṁ āvi ceva raho ca; </span><span class="translation sujato">I consistently treat these venerables with kindness by way of body, speech, and mind, both in public and in private. </span></div><p><div class=verse-container id=mn31:7.5><span>mettaṁ vacīkammaṁ paccupaṭṭhitaṁ āvi ceva raho ca; </span></div><p><div class=verse-container id=mn31:7.6><span>mettaṁ manokammaṁ paccupaṭṭhitaṁ āvi ceva raho ca. </span></div><p><div class=verse-container id=mn31:7.7><span>Tassa mayhaṁ, bhante, evaṁ hoti: </span><span class="translation sujato">I think, </span></div><p><div class=verse-container id=mn31:7.8><span>‘yannūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyan’ti. </span><span class="translation sujato">‘Why don’t I set aside my own ideas and just go along with these venerables’ ideas?’ </span></div><p><div class=verse-container id=mn31:7.9><span>So kho ahaṁ, bhante, sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi. </span><span class="translation sujato">And that’s what I do. </span></div><p><div class=verse-container id=mn31:7.10><span>Nānā hi kho no, bhante, kāyā ekañca pana maññe cittan”ti. </span><span class="translation sujato">Though we’re different in body, sir, we’re one in mind, it seems to me.” </span></div><p><div class=verse-container id=mn31:7.11><span>Āyasmāpi kho nandiyo …pe… </span><span class="translation sujato">And the venerables Nandiya and Kimbila spoke likewise, and they added: </span></div><p><div class=verse-container id=mn31:7.12><span>āyasmāpi kho kimilo bhagavantaṁ etadavoca: </span></div><p><div class=verse-container id=mn31:7.13><span>“mayhampi, bhante, evaṁ hoti: </span></div><p><div class=verse-container id=mn31:7.14><span>‘lābhā vata me, suladdhaṁ vata me, </span></div><p><div class=verse-container id=mn31:7.15><span>yohaṁ evarūpehi sabrahmacārīhi saddhiṁ viharāmī’ti. </span></div><p><div class=verse-container id=mn31:7.16><span>Tassa mayhaṁ, bhante, imesu āyasmantesu mettaṁ kāyakammaṁ paccupaṭṭhitaṁ āvi ceva raho ca, </span></div><p><div class=verse-container id=mn31:7.17><span>mettaṁ vacīkammaṁ paccupaṭṭhitaṁ āvi ceva raho ca, </span></div><p><div class=verse-container id=mn31:7.18><span>mettaṁ manokammaṁ paccupaṭṭhitaṁ āvi ceva raho ca. </span></div><p><div class=verse-container id=mn31:7.19><span>Tassa mayhaṁ, bhante, evaṁ hoti: </span></div><p><div class=verse-container id=mn31:7.20><span>‘yannūnāhaṁ sakaṁ cittaṁ nikkhipitvā imesaṁyeva āyasmantānaṁ cittassa vasena vatteyyan’ti. </span></div><p><div class=verse-container id=mn31:7.21><span>So kho ahaṁ, bhante, sakaṁ cittaṁ nikkhipitvā imesaṁyeva āyasmantānaṁ cittassa vasena vattāmi. </span></div><p><div class=verse-container id=mn31:7.22><span>Nānā hi kho no, bhante, kāyā ekañca pana maññe cittan”ti. </span></div><p><div class=verse-container id=mn31:7.23><span>“Evaṁ kho mayaṁ, bhante, samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharāmā”ti. </span><span class="translation sujato">“That’s how we live in harmony, appreciating each other, without quarreling, blending like milk and water, and regarding each other with kindly eyes.” </span></div><p><div class=verse-container id=mn31:8.1><span>“Sādhu sādhu, anuruddhā. </span><span class="translation sujato">“Good, good, Anuruddha and friends! </span></div><p><div class=verse-container id=mn31:8.2><span>Kacci pana vo, anuruddhā, appamattā ātāpino pahitattā viharathā”ti? </span><span class="translation sujato">But I hope you’re living diligently, keen, and resolute?” </span></div><p><div class=verse-container id=mn31:9.1><span>“Taggha mayaṁ, bhante, appamattā ātāpino pahitattā viharāmā”ti. </span><span class="translation sujato">“Indeed, sir, we live diligently.” </span></div><p><div class=verse-container id=mn31:9.2><span>“Yathā kathaṁ pana tumhe, anuruddhā, appamattā ātāpino pahitattā viharathā”ti? </span><span class="translation sujato">“But how do you live this way?” </span></div><p><div class=verse-container id=mn31:9.3><span>“Idha, bhante, amhākaṁ yo paṭhamaṁ gāmato piṇḍāya paṭikkamati so āsanāni paññapeti, pānīyaṁ paribhojanīyaṁ upaṭṭhāpeti, avakkārapātiṁ upaṭṭhāpeti. </span><span class="translation sujato">“In this case, sir, whoever returns first from almsround prepares the seats, and puts out the drinking water and the rubbish bin. </span></div><p><div class=verse-container id=mn31:9.4><span>Yo pacchā gāmato piṇḍāya paṭikkamati, sace hoti bhuttāvaseso sace ākaṅkhati bhuñjati, no ce ākaṅkhati appaharite vā chaḍḍeti, appāṇake vā udake opilāpeti. </span><span class="translation sujato">If there’s anything left over, whoever returns last eats it if they like. Otherwise they throw it out where there is little that grows, or drop it into water that has no living creatures. </span></div><p><div class=verse-container id=mn31:9.5><span>So āsanāni paṭisāmeti, pānīyaṁ paribhojanīyaṁ paṭisāmeti, avakkārapātiṁ paṭisāmeti, bhattaggaṁ sammajjati. </span><span class="translation sujato">Then they put away the seats, drinking water, and rubbish bin, and sweep the refectory. </span></div><p><div class=verse-container id=mn31:9.6><span>Yo passati pānīyaghaṭaṁ vā paribhojanīyaghaṭaṁ vā vaccaghaṭaṁ vā rittaṁ tucchaṁ so upaṭṭhāpeti. </span><span class="translation sujato">If someone sees that the pot of water for washing, drinking, or the toilet is empty they set it up. </span></div><p><div class=verse-container id=mn31:9.7><span>Sacassa hoti avisayhaṁ, hatthavikārena dutiyaṁ āmantetvā hatthavilaṅghakena upaṭṭhāpema, na tveva mayaṁ, bhante, tappaccayā vācaṁ bhindāma. </span><span class="translation sujato">If he can’t do it, he summons another with a wave of the hand, and they set it up by lending each other a hand to lift. But we don’t break into speech for that reason. </span></div><p><div class=verse-container id=mn31:9.8><span>Pañcāhikaṁ kho pana mayaṁ, bhante, sabbarattikaṁ dhammiyā kathāya sannisīdāma. </span><span class="translation sujato">And every five days we sit together for the whole night and discuss the teachings. </span></div><p><div class=verse-container id=mn31:9.9><span>Evaṁ kho mayaṁ, bhante, appamattā ātāpino pahitattā viharāmā”ti. </span><span class="translation sujato">That’s how we live diligently, keen, and resolute.” </span></div><p><div class=verse-container id=mn31:10.1><span>“Sādhu sādhu, anuruddhā. </span><span class="translation sujato">“Good, good, Anuruddha and friends! </span></div><p><div class=verse-container id=mn31:10.2><span>Atthi pana vo, anuruddhā, evaṁ appamattānaṁ ātāpīnaṁ pahitattānaṁ viharantānaṁ uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But as you live diligently like this, have you achieved any superhuman distinction in knowledge and vision worthy of the noble ones, a comfortable meditation?” </span></div><p><div class=verse-container id=mn31:10.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:10.4><span>Idha mayaṁ, bhante, yāvadeva ākaṅkhāma vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāma. </span><span class="translation sujato">Whenever we want, quite secluded from sensual pleasures, secluded from unskillful qualities, we enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn31:10.5><span>Ayaṁ kho no, bhante, amhākaṁ appamattānaṁ ātāpīnaṁ pahitattānaṁ viharantānaṁ uttari manussadhammā alamariyañāṇadassanaviseso adhigato phāsuvihāro”ti. </span><span class="translation sujato">This is a superhuman distinction in knowledge and vision worthy of the noble ones, a comfortable meditation, that we have achieved while living diligent, keen, and resolute.” </span></div><p><div class=verse-container id=mn31:11-13.1><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:11-13.2><span>Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But have you achieved any other superhuman distinction for going beyond and stilling that meditation?” </span></div><p><div class=verse-container id=mn31:11-13.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:11-13.4><span>Idha mayaṁ, bhante, yāvadeva ākaṅkhāma vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāma. </span><span class="translation sujato">Whenever we want, as the placing of the mind and keeping it connected are stilled, we enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn31:11-13.5><span>Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti. </span><span class="translation sujato">This is another superhuman distinction that we have achieved for going beyond and stilling that meditation.” </span></div><p><div class=verse-container id=mn31:14.1><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:14.2><span>Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But have you achieved any other superhuman distinction for going beyond and stilling that meditation?” </span></div><p><div class=verse-container id=mn31:14.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:14.4><span>Idha mayaṁ, bhante, yāvadeva ākaṅkhāma pītiyā ca virāgā upekkhakā ca viharāma, satā ca sampajānā, sukhañca kāyena paṭisaṁvedema, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharāma. </span><span class="translation sujato">Whenever we want, with the fading away of rapture, we enter and remain in the third absorption, where we meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn31:14.5><span>Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti. </span><span class="translation sujato">This is another superhuman distinction that we have achieved for going beyond and stilling that meditation.” </span></div><p><div class=verse-container id=mn31:15.1><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:15.2><span>Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But have you achieved any other superhuman distinction for going beyond and stilling that meditation?” </span></div><p><div class=verse-container id=mn31:15.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:15.4><span>Idha mayaṁ, bhante, yāvadeva ākaṅkhāma sukhassa ca pahānā dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāma. </span><span class="translation sujato">Whenever we want, with the giving up of pleasure and pain, and the ending of former happiness and sadness, we enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn31:15.5><span>Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti. </span><span class="translation sujato">This is another superhuman distinction that we have achieved for going beyond and stilling that meditation.” </span></div><p><div class=verse-container id=mn31:16.1><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:16.2><span>Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But have you achieved any other superhuman distinction for going beyond and stilling that meditation?” </span></div><p><div class=verse-container id=mn31:16.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:16.4><span>Idha mayaṁ, bhante, yāvadeva ākaṅkhāma sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharāma. </span><span class="translation sujato">Whenever we want, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, we enter and remain in the dimension of infinite space. </span></div><p><div class=verse-container id=mn31:16.5><span>Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti. </span><span class="translation sujato">This is another superhuman distinction that we have achieved for going beyond and stilling that meditation.” </span></div><p><div class=verse-container id=mn31:17.1><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:17.2><span>Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But have you achieved any other superhuman distinction for going beyond and stilling that meditation?” </span></div><p><div class=verse-container id=mn31:17.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:17.4><span>Idha mayaṁ, bhante, yāvadeva ākaṅkhāma sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharāma …pe… </span><span class="translation sujato">Whenever we want, going totally beyond the dimension of infinite space, aware that ‘consciousness is infinite’, we enter and remain in the dimension of infinite consciousness. … </span></div><p><div class=verse-container id=mn31:17.5><span>sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharāma …pe… </span><span class="translation sujato">going totally beyond the dimension of infinite consciousness, aware that ‘there is nothing at all’, we enter and remain in the dimension of nothingness. … </span></div><p><div class=verse-container id=mn31:17.6><span>sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharāma. </span><span class="translation sujato">going totally beyond the dimension of nothingness, we enter and remain in the dimension of neither perception nor non-perception. </span></div><p><div class=verse-container id=mn31:17.7><span>Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro”ti. </span><span class="translation sujato">This is another superhuman distinction that we have achieved for going beyond and stilling that meditation.” </span></div><p><div class=verse-container id=mn31:18.1><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:18.2><span>Etassa pana vo, anuruddhā, vihārassa samatikkamāya etassa vihārassa paṭippassaddhiyā atthañño uttari manussadhammā alamariyañāṇadassanaviseso adhigato phāsuvihāro”ti? </span><span class="translation sujato">But have you achieved any other superhuman distinction for going beyond and stilling that meditation?” </span></div><p><div class=verse-container id=mn31:18.3><span>“Kiñhi no siyā, bhante. </span><span class="translation sujato">“How could we not, sir? </span></div><p><div class=verse-container id=mn31:18.4><span>Idha mayaṁ, bhante, yāvadeva ākaṅkhāma sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharāma, paññāya ca no disvā āsavā parikkhīṇā. </span><span class="translation sujato">Whenever we want, going totally beyond the dimension of neither perception nor non-perception, we enter and remain in the cessation of perception and feeling. And, having seen with wisdom, our defilements have come to an end. </span></div><p><div class=verse-container id=mn31:18.5><span>Etassa, bhante, vihārassa samatikkamāya etassa vihārassa paṭippassaddhiyā ayamañño uttari manussadhammā alamariyañāṇadassanaviseso adhigato phāsuvihāro. </span><span class="translation sujato">This is another superhuman distinction in knowledge and vision worthy of the noble ones, a comfortable meditation, that we have achieved for going beyond and stilling that meditation. </span></div><p><div class=verse-container id=mn31:18.6><span>Imamhā ca mayaṁ, bhante, phāsuvihārā aññaṁ phāsuvihāraṁ uttaritaraṁ vā paṇītataraṁ vā na samanupassāmā”ti. </span><span class="translation sujato">And we don’t see any better or finer way of meditating comfortably than this.” </span></div><p><div class=verse-container id=mn31:18.7><span>“Sādhu sādhu, anuruddhā. </span><span class="translation sujato">“Good, good! </span></div><p><div class=verse-container id=mn31:18.8><span>Imamhā phāsuvihārā uttaritaro vā paṇītataro vā phāsuvihāro natthī”ti. </span><span class="translation sujato">There is no better or finer way of meditating comfortably than this.” </span></div><p><div class=verse-container id=mn31:19.1><span>Atha kho bhagavā āyasmantañca anuruddhaṁ āyasmantañca nandiyaṁ āyasmantañca kimilaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi. </span><span class="translation sujato">Then the Buddha educated, encouraged, fired up, and inspired the venerables Anuruddha, Nandiya, and Kimbila with a Dhamma talk, after which he got up from his seat and left. </span></div><p><div class=verse-container id=mn31:20.1><span>Atha kho āyasmā ca anuruddho āyasmā ca nandiyo āyasmā ca kimilo bhagavantaṁ anusaṁyāyitvā tato paṭinivattitvā āyasmā ca nandiyo āyasmā ca kimilo āyasmantaṁ anuruddhaṁ etadavocuṁ: </span><span class="translation sujato">The venerables then accompanied the Buddha for a little way before turning back. Nandiya and Kimbila said to Anuruddha, </span></div><p><div class=verse-container id=mn31:20.2><span>“kiṁ nu kho mayaṁ āyasmato anuruddhassa evamārocimha: </span><span class="translation sujato">“Did we ever tell you that we had </span></div><p><div class=verse-container id=mn31:20.3><span>‘imāsañca imāsañca vihārasamāpattīnaṁ mayaṁ lābhino’ti, yaṁ no āyasmā anuruddho bhagavato sammukhā yāva āsavānaṁ khayā pakāsetī”ti? </span><span class="translation sujato">gained such and such meditations and attainments, up to the ending of defilements, as you revealed to the Buddha?” </span></div><p><div class=verse-container id=mn31:20.4><span>“Na kho me āyasmanto evamārocesuṁ: </span><span class="translation sujato">“The venerables did not tell me that they had </span></div><p><div class=verse-container id=mn31:20.5><span>‘imāsañca imāsañca vihārasamāpattīnaṁ mayaṁ lābhino’ti, api ca me āyasmantānaṁ cetasā ceto paricca vidito: </span><span class="translation sujato">gained such meditations and attainments. But I discovered it by comprehending your minds, </span></div><p><div class=verse-container id=mn31:20.6><span>‘imāsañca imāsañca vihārasamāpattīnaṁ ime āyasmanto lābhino’ti. </span></div><p><div class=verse-container id=mn31:20.7><span>Devatāpi me etamatthaṁ ārocesuṁ: </span><span class="translation sujato">and deities also told me. </span></div><p><div class=verse-container id=mn31:20.8><span>‘imāsañca imāsañca vihārasamāpattīnaṁ ime āyasmanto lābhino’ti. </span></div><p><div class=verse-container id=mn31:20.9><span>Tamenaṁ bhagavatā pañhābhipuṭṭhena byākatan”ti. </span><span class="translation sujato">I answered when the Buddha directly asked about it.” </span></div><p><div class=verse-container id=mn31:21.1><span>Atha kho dīgho parajano yakkho yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho dīgho parajano yakkho bhagavantaṁ etadavoca: </span><span class="translation sujato">Then the native spirit Dīgha Parajana went up to the Buddha, bowed, stood to one side, and said to him, </span></div><p><div class=verse-container id=mn31:21.2><span>“lābhā vata, bhante, vajjīnaṁ, suladdhalābhā vajjipajāya, </span><span class="translation sujato">“The Vajjis are lucky! The Vajjian people are so very lucky </span></div><p><div class=verse-container id=mn31:21.3><span>yattha tathāgato viharati arahaṁ sammāsambuddho, ime ca tayo kulaputtā—</span><span class="translation sujato">that the Realized One, the perfected one, the fully awakened Buddha stays there, as well as these three gentlemen, </span></div><p><div class=verse-container id=mn31:21.4><span>āyasmā ca anuruddho, āyasmā ca nandiyo, āyasmā ca kimilo”ti. </span><span class="translation sujato">the venerables Anuruddha, Nandiya, and Kimbila.” </span></div><p><div class=verse-container id=mn31:21.5><span>Dīghassa parajanassa yakkhassa saddaṁ sutvā bhummā devā saddamanussāvesuṁ: </span><span class="translation sujato">Hearing the cry of Dīgha Parajana, the earth gods raised the cry … </span></div><p><div class=verse-container id=mn31:21.6><span>“lābhā vata, bho, vajjīnaṁ, suladdhalābhā vajjipajāya, </span></div><p><div class=verse-container id=mn31:21.7><span>yattha tathāgato viharati arahaṁ sammāsambuddho, ime ca tayo kulaputtā—</span></div><p><div class=verse-container id=mn31:21.8><span>āyasmā ca anuruddho, āyasmā ca nandiyo, āyasmā ca kimilo”ti. </span></div><p><div class=verse-container id=mn31:21.9><span>Bhummānaṁ devānaṁ saddaṁ sutvā cātumahārājikā devā …pe… </span><span class="translation sujato">Hearing the cry of the earth gods, the gods of the four great kings … </span></div><p><div class=verse-container id=mn31:21.10><span>tāvatiṁsā devā …pe… </span><span class="translation sujato">the gods of the thirty-three … </span></div><p><div class=verse-container id=mn31:21.11><span>yāmā devā …pe… </span><span class="translation sujato">the gods of Yama … </span></div><p><div class=verse-container id=mn31:21.12><span>tusitā devā …pe… </span><span class="translation sujato">the joyful gods … </span></div><p><div class=verse-container id=mn31:21.13><span>nimmānaratī devā …pe… </span><span class="translation sujato">the gods who love to imagine … </span></div><p><div class=verse-container id=mn31:21.14><span>paranimmitavasavattī devā …pe… </span><span class="translation sujato">the gods who control what is imagined by others … </span></div><p><div class=verse-container id=mn31:21.15><span>brahmakāyikā devā saddamanussāvesuṁ: </span><span class="translation sujato">the gods of the Divinity’s host raised the cry, </span></div><p><div class=verse-container id=mn31:21.16><span>“lābhā vata, bho, vajjīnaṁ, suladdhalābhā vajjipajāya, </span><span class="translation sujato">“The Vajjis are lucky! The Vajjian people are so very lucky </span></div><p><div class=verse-container id=mn31:21.17><span>yattha tathāgato viharati arahaṁ sammāsambuddho, ime ca tayo kulaputtā—</span><span class="translation sujato">that the Realized One, the perfected one, the fully awakened Buddha stays there, as well as these three gentlemen, </span></div><p><div class=verse-container id=mn31:21.18><span>āyasmā ca anuruddho, āyasmā ca nandiyo, āyasmā ca kimilo”ti. </span><span class="translation sujato">the venerables Anuruddha, Nandiya, and Kimbila.” </span></div><p><div class=verse-container id=mn31:21.19><span>Itiha te āyasmanto tena khaṇena tena layena tena muhuttena yāva brahmalokā viditā ahesuṁ. </span><span class="translation sujato">And so at that moment, that second, that hour, those venerables were known as far as the realm of divinity. </span></div><p><div class=verse-container id=mn31:22.1><span>“Evametaṁ, dīgha, evametaṁ, dīgha. </span><span class="translation sujato">“That’s so true, Dīgha! That’s so true! </span></div><p><div class=verse-container id=mn31:22.2><span>Yasmāpi, dīgha, kulā ete tayo kulaputtā agārasmā anagāriyaṁ pabbajitā, tañcepi kulaṁ ete tayo kulaputte pasannacittaṁ anussareyya, tassapāssa kulassa dīgharattaṁ hitāya sukhāya. </span><span class="translation sujato">If the family from which those three gentlemen went forth from the lay life to homelessness were to recollect those venerables with confident heart, that would be for that family’s lasting welfare and happiness. </span></div><p><div class=verse-container id=mn31:22.3><span>Yasmāpi, dīgha, kulaparivaṭṭā ete tayo kulaputtā agārasmā anagāriyaṁ pabbajitā, so cepi kulaparivaṭṭo ete tayo kulaputte pasannacitto anussareyya, tassapāssa kulaparivaṭṭassa dīgharattaṁ hitāya sukhāya. </span><span class="translation sujato">If the family circle … </span></div><p><div class=verse-container id=mn31:22.4><span>Yasmāpi, dīgha, gāmā ete tayo kulaputtā agārasmā anagāriyaṁ pabbajitā, so cepi gāmo ete tayo kulaputte pasannacitto anussareyya, tassapāssa gāmassa dīgharattaṁ hitāya sukhāya. </span><span class="translation sujato">village … </span></div><p><div class=verse-container id=mn31:22.5><span>Yasmāpi, dīgha, nigamā ete tayo kulaputtā agārasmā anagāriyaṁ pabbajitā, so cepi nigamo ete tayo kulaputte pasannacitto anussareyya, tassapāssa nigamassa dīgharattaṁ hitāya sukhāya. </span><span class="translation sujato">town … </span></div><p><div class=verse-container id=mn31:22.6><span>Yasmāpi, dīgha, nagarā ete tayo kulaputtā agārasmā anagāriyaṁ pabbajitā, tañcepi nagaraṁ ete tayo kulaputte pasannacittaṁ anussareyya, tassapāssa nagarassa dīgharattaṁ hitāya sukhāya. </span><span class="translation sujato">city … </span></div><p><div class=verse-container id=mn31:22.7><span>Yasmāpi, dīgha, janapadā ete tayo kulaputtā agārasmā anagāriyaṁ pabbajitā, so cepi janapado ete tayo kulaputte pasannacitto anussareyya, tassapāssa janapadassa dīgharattaṁ hitāya sukhāya. </span><span class="translation sujato">country … </span></div><p><div class=verse-container id=mn31:22.8><span>Sabbe cepi, dīgha, khattiyā ete tayo kulaputte pasannacittā anussareyyuṁ, sabbesānampāssa khattiyānaṁ dīgharattaṁ hitāya sukhāya. </span><span class="translation sujato">all the aristocrats … </span></div><p><div class=verse-container id=mn31:22.9><span>Sabbe cepi, dīgha, brāhmaṇā …pe… </span><span class="translation sujato">all the brahmins … </span></div><p><div class=verse-container id=mn31:22.10><span>sabbe cepi, dīgha, vessā …pe… </span><span class="translation sujato">all the peasants … </span></div><p><div class=verse-container id=mn31:22.11><span>sabbe cepi, dīgha, suddā ete tayo kulaputte pasannacittā anussareyyuṁ, sabbesānampāssa suddānaṁ dīgharattaṁ hitāya sukhāya. </span><span class="translation sujato">all the workers were to recollect those venerables with confident heart, that would be for all those menials’ lasting welfare and happiness. </span></div><p><div class=verse-container id=mn31:22.12><span>Sadevako cepi, dīgha, loko samārako sabrahmako sassamaṇabrāhmaṇī pajā sadevamanussā ete tayo kulaputte pasannacittā anussareyya, sadevakassapāssa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṁ hitāya sukhāya. </span><span class="translation sujato">If the whole world—with its gods, Māras, and divinities, this population with its ascetics and brahmins, gods and humans—were to recollect those venerables with confident heart, that would be for the whole world’s lasting welfare and happiness. </span></div><p><div class=verse-container id=mn31:22.13><span>Passa, dīgha, yāva ete tayo kulaputtā bahujanahitāya paṭipannā bahujanasukhāya lokānukampāya, atthāya hitāya sukhāya devamanussānan”ti. </span><span class="translation sujato">See, Dīgha, how those three gentlemen are practicing for the welfare and happiness of the people, out of sympathy for the world, for the benefit, welfare, and happiness of gods and humans!” </span></div><p><div class=verse-container id=mn31:22.14><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn31:22.15><span>Attamano dīgho parajano yakkho bhagavato bhāsitaṁ abhinandīti. </span><span class="translation sujato">Satisfied, the native spirit Dīgha Parajana approved what the Buddha said. </span></div><p><div class=verse-container id=mn31:22.16><span>Cūḷagosiṅgasuttaṁ niṭṭhitaṁ paṭhamaṁ. </span></div><div class=flex-between><a href=/canon/en/pli/ms/sutta/mn/mn0030.html>Previous</a><a href=/canon/en/pli/ms/sutta/mn/mn0032.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>