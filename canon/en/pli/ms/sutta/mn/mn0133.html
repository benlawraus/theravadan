<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0133.html>Deutsch</a> , <a href=/canon/ru/pli/ms/sutta/mn/mn0133.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0132.html>Previous</a><a href=/canon/en/pli/ms/sutta/mn/mn0134.html>Next</a></div><p><div class=verse-container id=mn133:0.1><span>Majjhima Nikāya 133 </span><span class="translation sujato">Middle Discourses 133 </span></div><p><div class=verse-container id=mn133:0.2><span class=big-bold>Mahākaccānabhaddekarattasutta </span><span class="translation sujato">Mahākaccāna and One Fine Night </span></div><p><div class=verse-container id=mn133:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn133:1.2><span>ekaṁ samayaṁ bhagavā rājagahe viharati tapodārāme. </span><span class="translation sujato">At one time the Buddha was staying near Rājagaha in the Hot Springs Monastery. </span></div><p><div class=verse-container id=mn133:1.3><span>Atha kho āyasmā samiddhi rattiyā paccūsasamayaṁ paccuṭṭhāya yena tapodo tenupasaṅkami gattāni parisiñcituṁ. </span><span class="translation sujato">Then Venerable Samiddhi rose at the crack of dawn and went to the hot springs to bathe. </span></div><p><div class=verse-container id=mn133:1.4><span>Tapode gattāni parisiñcitvā paccuttaritvā ekacīvaro aṭṭhāsi gattāni pubbāpayamāno. </span><span class="translation sujato">When he had bathed and emerged from the water he stood in one robe drying his limbs. </span></div><p><div class=verse-container id=mn133:1.5><span>Atha kho aññatarā devatā abhikkantāya rattiyā abhikkantavaṇṇā kevalakappaṁ tapodaṁ obhāsetvā yenāyasmā samiddhi tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhitā kho sā devatā āyasmantaṁ samiddhiṁ etadavoca: </span><span class="translation sujato">Then, late at night, a glorious deity, lighting up the entire hot springs, went up to Samiddhi, stood to one side, and said to Samiddhi: </span></div><p><div class=verse-container id=mn133:2.1><span>“dhāresi tvaṁ, bhikkhu, bhaddekarattassa uddesañca vibhaṅgañcā”ti? </span><span class="translation sujato">“Mendicant, do you remember the summary recital and the analysis of the one who has one fine night?” </span></div><p><div class=verse-container id=mn133:2.2><span>“Na kho ahaṁ, āvuso, dhāremi bhaddekarattassa uddesañca vibhaṅgañca. </span><span class="translation sujato">“No, reverend, I do not. </span></div><p><div class=verse-container id=mn133:2.3><span>Tvaṁ panāvuso, dhāresi bhaddekarattassa uddesañca vibhaṅgañcā”ti? </span><span class="translation sujato">Do you?” </span></div><p><div class=verse-container id=mn133:2.4><span>“Ahampi kho, bhikkhu, na dhāremi bhaddekarattassa uddesañca vibhaṅgañca. </span><span class="translation sujato">“I also do not. </span></div><p><div class=verse-container id=mn133:2.5><span>Dhāresi pana tvaṁ, bhikkhu, bhaddekarattiyo gāthā”ti? </span><span class="translation sujato">But do you remember just the verses on the one who has one fine night?” </span></div><p><div class=verse-container id=mn133:2.6><span>“Na kho ahaṁ, āvuso, dhāremi bhaddekarattiyo gāthāti. </span><span class="translation sujato">“I do not. </span></div><p><div class=verse-container id=mn133:2.7><span>Tvaṁ panāvuso, dhāresi bhaddekarattiyo gāthā”ti? </span><span class="translation sujato">Do you?” </span></div><p><div class=verse-container id=mn133:2.8><span>“Ahampi kho, bhikkhu na dhāremi bhaddekarattiyo gāthāti. </span><span class="translation sujato">“I also do not. </span></div><p><div class=verse-container id=mn133:2.9><span>Uggaṇhāhi tvaṁ, bhikkhu, bhaddekarattassa uddesañca vibhaṅgañca; </span><span class="translation sujato">Learn the summary recital and the analysis of the one who has one fine night, mendicant, </span></div><p><div class=verse-container id=mn133:2.10><span>pariyāpuṇāhi tvaṁ, bhikkhu, bhaddekarattassa uddesañca vibhaṅgañca; </span><span class="translation sujato">memorize it, </span></div><p><div class=verse-container id=mn133:2.11><span>dhārehi tvaṁ, bhikkhu, bhaddekarattassa uddesañca vibhaṅgañca. </span><span class="translation sujato">and remember it. </span></div><p><div class=verse-container id=mn133:2.12><span>Atthasaṁhito, bhikkhu, bhaddekarattassa uddeso ca vibhaṅgo ca ādibrahmacariyako”ti. </span><span class="translation sujato">It is beneficial and relates to the fundamentals of the spiritual life.” </span></div><p><div class=verse-container id=mn133:2.13><span>Idamavoca sā devatā. </span><span class="translation sujato">That’s what that deity said, </span></div><p><div class=verse-container id=mn133:2.14><span>Idaṁ vatvā tatthevantaradhāyi. </span><span class="translation sujato">before vanishing right there. </span></div><p><div class=verse-container id=mn133:3.1><span>Atha kho āyasmā samiddhi tassā rattiyā accayena yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā samiddhi bhagavantaṁ etadavoca: </span><span class="translation sujato">Then, when the night had passed, Samiddhi went to the Buddha, bowed, sat down to one side, and told him what had happened. Then he added: </span></div><p><div class=verse-container id=mn133:3.2><span>“Idhāhaṁ, bhante, rattiyā paccūsasamayaṁ paccuṭṭhāya yena tapodo tenupasaṅkamiṁ gattāni parisiñcituṁ. </span></div><p><div class=verse-container id=mn133:3.3><span>Tapode gattāni parisiñcitvā paccuttaritvā ekacīvaro aṭṭhāsiṁ gattāni pubbāpayamāno. </span></div><p><div class=verse-container id=mn133:3.4><span>Atha kho bhante, aññatarā devatā abhikkantāya rattiyā abhikkantavaṇṇā kevalakappaṁ tapodaṁ obhāsetvā yenāhaṁ tenupasaṅkami; upasaṅkamitvā ekamantaṁ aṭṭhāsi. Ekamantaṁ ṭhitā kho sā devatā maṁ etadavoca: </span></div><p><div class=verse-container id=mn133:3.5><span>‘dhāresi tvaṁ, bhikkhu, bhaddekarattassa uddesañca vibhaṅgañcā’ti? </span></div><p><div class=verse-container id=mn133:4.1><span>Evaṁ vutte, ahaṁ, bhante, taṁ devataṁ etadavocaṁ: </span></div><p><div class=verse-container id=mn133:4.2><span>‘na kho ahaṁ, āvuso, dhāremi bhaddekarattassa uddesañca vibhaṅgañca. </span></div><p><div class=verse-container id=mn133:4.3><span>Tvaṁ panāvuso, dhāresi bhaddekarattassa uddesañca vibhaṅgañcā’ti? </span></div><p><div class=verse-container id=mn133:4.4><span>‘Ahampi kho, bhikkhu, na dhāremi bhaddekarattassa uddesañca vibhaṅgañca. </span></div><p><div class=verse-container id=mn133:4.5><span>Dhāresi pana tvaṁ, bhikkhu, bhaddekarattiyo gāthā’ti? </span></div><p><div class=verse-container id=mn133:4.6><span>‘Na kho ahaṁ, āvuso, dhāremi bhaddekarattiyo gāthāti. </span></div><p><div class=verse-container id=mn133:4.7><span>Tvaṁ panāvuso, dhāresi bhaddekarattiyo gāthā’ti? </span></div><p><div class=verse-container id=mn133:4.8><span>‘Ahampi kho, bhikkhu, na dhāremi bhaddekarattiyo gāthāti. </span></div><p><div class=verse-container id=mn133:4.9><span>Uggaṇhāhi tvaṁ, bhikkhu, bhaddekarattassa uddesañca vibhaṅgañca; </span></div><p><div class=verse-container id=mn133:4.10><span>pariyāpuṇāhi tvaṁ, bhikkhu, bhaddekarattassa uddesañca vibhaṅgañca; </span></div><p><div class=verse-container id=mn133:4.11><span>dhārehi tvaṁ, bhikkhu, bhaddekarattassa uddesañca vibhaṅgañca. </span></div><p><div class=verse-container id=mn133:4.12><span>Atthasaṁhito, bhikkhu, bhaddekarattassa uddeso ca vibhaṅgo ca ādibrahmacariyako’ti. </span></div><p><div class=verse-container id=mn133:4.13><span>Idamavoca, bhante, sā devatā. </span></div><p><div class=verse-container id=mn133:4.14><span>Idaṁ vatvā tatthevantaradhāyi. </span></div><p><div class=verse-container id=mn133:4.15><span>Sādhu me, bhante, bhagavā bhaddekarattassa uddesañca vibhaṅgañca desetū”ti. </span><span class="translation sujato">“Sir, please teach me the summary recital and the analysis of the one who has one fine night.” </span></div><p><div class=verse-container id=mn133:4.16><span>“Tena hi, bhikkhu, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, mendicant, listen and apply your mind well, I will speak.” </span></div><p><div class=verse-container id=mn133:4.17><span>“Evaṁ, bhante”ti kho āyasmā samiddhi bhagavato paccassosi. </span><span class="translation sujato">“Yes, sir,” Samiddhi replied. </span></div><p><div class=verse-container id=mn133:4.18><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn133:5.1><span>“Atītaṁ nānvāgameyya, </span><span class="translation sujato">“Don’t run back to the past, </span></div><p><div class=verse-container id=mn133:5.2><span>nappaṭikaṅkhe anāgataṁ; </span><span class="translation sujato">don’t anticipate the future. </span></div><p><div class=verse-container id=mn133:5.3><span>Yadatītaṁ pahīnaṁ taṁ, </span><span class="translation sujato">What’s past is left behind, </span></div><p><div class=verse-container id=mn133:5.4><span>appattañca anāgataṁ. </span><span class="translation sujato">the future has not arrived; </span></div><p><div class=verse-container id=mn133:5.5><span>Paccuppannañca yo dhammaṁ, </span><span class="translation sujato">and any present phenomenon </span></div><p><div class=verse-container id=mn133:5.6><span>tattha tattha vipassati; </span><span class="translation sujato">you clearly discern in every case. </span></div><p><div class=verse-container id=mn133:5.7><span>Asaṁhīraṁ asaṅkuppaṁ, </span><span class="translation sujato">The unfaltering, the unshakable: </span></div><p><div class=verse-container id=mn133:5.8><span>taṁ vidvā manubrūhaye. </span><span class="translation sujato">having known that, foster it. </span></div><p><div class=verse-container id=mn133:5.9><span>Ajjeva kiccamātappaṁ, </span><span class="translation sujato">Today’s the day to keenly work—</span></div><p><div class=verse-container id=mn133:5.10><span>ko jaññā maraṇaṁ suve; </span><span class="translation sujato">who knows, tomorrow may bring death! </span></div><p><div class=verse-container id=mn133:5.11><span>Na hi no saṅgaraṁ tena, </span><span class="translation sujato">For there is no bargain to be struck </span></div><p><div class=verse-container id=mn133:5.12><span>mahāsenena maccunā. </span><span class="translation sujato">with Death and his mighty horde. </span></div><p><div class=verse-container id=mn133:5.13><span>Evaṁvihāriṁ ātāpiṁ, </span><span class="translation sujato">One who keenly meditates like this, </span></div><p><div class=verse-container id=mn133:5.14><span>ahorattamatanditaṁ; </span><span class="translation sujato">tireless all night and day: </span></div><p><div class=verse-container id=mn133:5.15><span>Taṁ ve bhaddekarattoti, </span><span class="translation sujato">that’s who has one fine night—</span></div><p><div class=verse-container id=mn133:5.16><span>santo ācikkhate munī”ti. </span><span class="translation sujato">so declares the peaceful sage.” </span></div><p><div class=verse-container id=mn133:6.1><span>Idamavoca bhagavā; </span><span class="translation sujato">That is what the Buddha said. </span></div><p><div class=verse-container id=mn133:6.2><span>idaṁ vatvāna sugato uṭṭhāyāsanā vihāraṁ pāvisi. </span><span class="translation sujato">When he had spoken, the Holy One got up from his seat and entered his dwelling. </span></div><p><div class=verse-container id=mn133:7.1><span>Atha kho tesaṁ bhikkhūnaṁ, acirapakkantassa bhagavato, etadahosi: </span><span class="translation sujato">Soon after the Buddha left, those mendicants considered, </span></div><p><div class=verse-container id=mn133:7.2><span>“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">“The Buddha gave this brief summary recital, then entered his dwelling without explaining the meaning in detail. … </span></div><p><div class=verse-container id=mn133:7.3><span>‘Atītaṁ nānvāgameyya, </span></div><p><div class=verse-container id=mn133:7.4><span>nappaṭikaṅkhe anāgataṁ; </span></div><p><div class=verse-container id=mn133:7.5><span>Yadatītaṁ pahīnaṁ taṁ, </span></div><p><div class=verse-container id=mn133:7.6><span>appattañca anāgataṁ. </span></div><p><div class=verse-container id=mn133:7.7><span>Paccuppannañca yo dhammaṁ, </span></div><p><div class=verse-container id=mn133:7.8><span>tattha tattha vipassati; </span></div><p><div class=verse-container id=mn133:7.9><span>Asaṁhīraṁ asaṅkuppaṁ, </span></div><p><div class=verse-container id=mn133:7.10><span>taṁ vidvā manubrūhaye. </span></div><p><div class=verse-container id=mn133:7.11><span>Ajjeva kiccamātappaṁ, </span></div><p><div class=verse-container id=mn133:7.12><span>ko jaññā maraṇaṁ suve; </span></div><p><div class=verse-container id=mn133:7.13><span>Na hi no saṅgaraṁ tena, </span></div><p><div class=verse-container id=mn133:7.14><span>mahāsenena maccunā. </span></div><p><div class=verse-container id=mn133:7.15><span>Evaṁvihāriṁ ātāpiṁ, </span></div><p><div class=verse-container id=mn133:7.16><span>ahorattamatanditaṁ; </span></div><p><div class=verse-container id=mn133:7.17><span>Taṁ ve bhaddekarattoti, </span></div><p><div class=verse-container id=mn133:7.18><span>santo ācikkhate munī’ti. </span></div><p><div class=verse-container id=mn133:7.19><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><span class="translation sujato">Who can explain in detail the meaning of this brief summary given by the Buddha?” </span></div><p><div class=verse-container id=mn133:7.20><span>Atha kho tesaṁ bhikkhūnaṁ etadahosi: </span><span class="translation sujato">Then those mendicants thought: </span></div><p><div class=verse-container id=mn133:7.21><span>“ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ; </span><span class="translation sujato">“This Venerable Mahākaccāna is praised by the Buddha and esteemed by his sensible spiritual companions. </span></div><p><div class=verse-container id=mn133:7.22><span>pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sujato">He is capable of explaining in detail the meaning of this brief summary recital given by the Buddha. </span></div><p><div class=verse-container id=mn133:7.23><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā”ti. </span><span class="translation sujato">Let’s go to him, and ask him about this matter.” </span></div><p><div class=verse-container id=mn133:7.24><span>Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu. </span><span class="translation sujato">Then those mendicants went to Mahākaccāna, and exchanged greetings with him. </span></div><p><div class=verse-container id=mn133:7.25><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ: </span><span class="translation sujato">When the greetings and polite conversation were over, they sat down to one side. They told him what had happened, and said: </span></div><p><div class=verse-container id=mn133:7.26><span>“idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn133:7.27><span>‘Atītaṁ nānvāgameyya, </span></div><p><div class=verse-container id=mn133:7.28><span>…pe… </span></div><p><div class=verse-container id=mn133:7.29><span>Taṁ ve bhaddekarattoti, </span></div><p><div class=verse-container id=mn133:7.30><span>santo ācikkhate munī’ti. </span></div><p><div class=verse-container id=mn133:7.31><span>Tesaṁ no, āvuso kaccāna, amhākaṁ, acirapakkantassa bhagavato, etadahosi—</span></div><p><div class=verse-container id=mn133:7.32><span>idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn133:7.33><span>‘Atītaṁ nānvāgameyya, </span></div><p><div class=verse-container id=mn133:7.34><span>…pe… </span></div><p><div class=verse-container id=mn133:7.35><span>Taṁ ve bhaddekarattoti, </span></div><p><div class=verse-container id=mn133:7.36><span>santo ācikkhate munī’ti. </span></div><p><div class=verse-container id=mn133:8.1><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyāti? </span></div><p><div class=verse-container id=mn133:8.2><span>Tesaṁ no, āvuso kaccāna, amhākaṁ etadahosi: </span></div><p><div class=verse-container id=mn133:8.3><span>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span></div><p><div class=verse-container id=mn133:8.4><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=mn133:8.5><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span></div><p><div class=verse-container id=mn133:8.6><span>Vibhajatāyasmā mahākaccāno”ti. </span><span class="translation sujato">“May Venerable Mahākaccāna please explain this.” </span></div><p><div class=verse-container id=mn133:9.1><span>“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya; </span><span class="translation sujato">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves. </span></div><p><div class=verse-container id=mn133:9.2><span>evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha. </span><span class="translation sujato">Such is the consequence for the venerables. Though you were face to face with the Buddha, you overlooked him, imagining that you should ask me about this matter. </span></div><p><div class=verse-container id=mn133:9.3><span>So hāvuso, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sujato">For he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One. </span></div><p><div class=verse-container id=mn133:9.4><span>So ceva panetassa kālo ahosi yaṁ bhagavantaṁyeva etamatthaṁ paṭipuccheyyātha, yathā vo bhagavā byākareyya tathā naṁ dhāreyyāthā”ti. </span><span class="translation sujato">That was the time to approach the Buddha and ask about this matter. You should have remembered it in line with the Buddha’s answer.” </span></div><p><div class=verse-container id=mn133:10.1><span>“Addhāvuso kaccāna, bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sujato">“Certainly he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One. </span></div><p><div class=verse-container id=mn133:10.2><span>So ceva panetassa kālo ahosi yaṁ bhagavantaṁyeva etamatthaṁ paṭipuccheyyāma; </span><span class="translation sujato">That was the time to approach the Buddha and ask about this matter. </span></div><p><div class=verse-container id=mn133:10.3><span>yathā no bhagavā byākareyya tathā naṁ dhāreyyāma. </span><span class="translation sujato">We should have remembered it in line with the Buddha’s answer. </span></div><p><div class=verse-container id=mn133:10.4><span>Api cāyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ; </span><span class="translation sujato">Still, Venerable Mahākaccāna is praised by the Buddha and esteemed by his sensible spiritual companions. </span></div><p><div class=verse-container id=mn133:10.5><span>pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sujato">He is capable of explaining in detail the meaning of this brief summary recital given by the Buddha. </span></div><p><div class=verse-container id=mn133:10.6><span>Vibhajatāyasmā mahākaccāno agaruṁ karitvā”ti. </span><span class="translation sujato">Please explain this, if it’s no trouble.” </span></div><p><div class=verse-container id=mn133:11.1><span>“Tena hāvuso, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, reverends, listen and apply your mind well, I will speak.” </span></div><p><div class=verse-container id=mn133:11.2><span>“Evamāvuso”ti kho te bhikkhū āyasmato mahākaccānassa paccassosuṁ. </span><span class="translation sujato">“Yes, reverend,” they replied. </span></div><p><div class=verse-container id=mn133:11.3><span>Āyasmā mahākaccāno etadavoca: </span><span class="translation sujato">Venerable Mahākaccāna said this: </span></div><p><div class=verse-container id=mn133:12.1><span>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">“Reverends, the Buddha gave this brief summary recital, then entered his dwelling without explaining the meaning in detail: </span></div><p><div class=verse-container id=mn133:12.2><span>‘Atītaṁ nānvāgameyya, </span><span class="translation sujato">‘Don’t run back to the past … </span></div><p><div class=verse-container id=mn133:12.3><span>…pe… </span></div><p><div class=verse-container id=mn133:12.4><span>Taṁ ve bhaddekarattoti, </span><span class="translation sujato">that’s who has one fine night—</span></div><p><div class=verse-container id=mn133:12.5><span>santo ācikkhate munī’ti. </span><span class="translation sujato">so declares the peaceful sage.’ </span></div><p><div class=verse-container id=mn133:12.6><span>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi—</span><span class="translation sujato">And this is how I understand the detailed meaning of this summary recital. </span></div><p><div class=verse-container id=mn133:13.1><span>Kathañca, āvuso, atītaṁ anvāgameti? </span><span class="translation sujato">And how do you run back to the past? </span></div><p><div class=verse-container id=mn133:13.2><span>Iti me cakkhu ahosi atītamaddhānaṁ iti rūpāti—</span><span class="translation sujato">Consciousness gets tied up there with desire and lust, thinking: ‘In the past I had such eyes and such sights.’ </span></div><p><div class=verse-container id=mn133:13.3><span>tattha chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto atītaṁ anvāgameti. </span><span class="translation sujato">So you take pleasure in that, and that’s when you run back to the past. </span></div><p><div class=verse-container id=mn133:13.4><span>Iti me sotaṁ ahosi atītamaddhānaṁ iti saddāti …pe… </span><span class="translation sujato">Consciousness gets tied up there with desire and lust, thinking: ‘In the past I had such ears and such sounds … </span></div><p><div class=verse-container id=mn133:13.5><span>iti me ghānaṁ ahosi atītamaddhānaṁ iti gandhāti … </span><span class="translation sujato">such a nose and such smells … </span></div><p><div class=verse-container id=mn133:13.6><span>iti me jivhā ahosi atītamaddhānaṁ iti rasāti … </span><span class="translation sujato">such a tongue and such tastes … </span></div><p><div class=verse-container id=mn133:13.7><span>iti me kāyo ahosi atītamaddhānaṁ iti phoṭṭhabbāti … </span><span class="translation sujato">such a body and such touches … </span></div><p><div class=verse-container id=mn133:13.8><span>iti me mano ahosi atītamaddhānaṁ iti dhammāti—</span><span class="translation sujato">such a mind and such ideas.’ </span></div><p><div class=verse-container id=mn133:13.9><span>tattha chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto atītaṁ anvāgameti—</span><span class="translation sujato">So you take pleasure in that, and that’s when you run back to the past. </span></div><p><div class=verse-container id=mn133:13.10><span>evaṁ kho, āvuso, atītaṁ anvāgameti. </span><span class="translation sujato">That’s how you run back to the past. </span></div><p><div class=verse-container id=mn133:14.1><span>Kathañca, āvuso, atītaṁ nānvāgameti? </span><span class="translation sujato">And how do you not run back to the past? </span></div><p><div class=verse-container id=mn133:14.2><span>Iti me cakkhu ahosi atītamaddhānaṁ iti rūpāti—</span><span class="translation sujato">Consciousness doesn’t get tied up there with desire and lust, thinking: ‘In the past I had such eyes and such sights.’ </span></div><p><div class=verse-container id=mn133:14.3><span>tattha na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa na tadabhinandati, na tadabhinandanto atītaṁ nānvāgameti. </span><span class="translation sujato">So you don’t take pleasure in that, and that’s when you no longer run back to the past. </span></div><p><div class=verse-container id=mn133:14.4><span>Iti me sotaṁ ahosi atītamaddhānaṁ iti saddāti …pe… </span><span class="translation sujato">Consciousness doesn’t get tied up there with desire and lust, thinking: ‘In the past I had such ears and such sounds … </span></div><p><div class=verse-container id=mn133:14.5><span>iti me ghānaṁ ahosi atītamaddhānaṁ iti gandhāti … </span><span class="translation sujato">such a nose and such smells … </span></div><p><div class=verse-container id=mn133:14.6><span>iti me jivhā ahosi atītamaddhānaṁ iti rasāti … </span><span class="translation sujato">such a tongue and such tastes … </span></div><p><div class=verse-container id=mn133:14.7><span>iti me kāyo ahosi atītamaddhānaṁ iti phoṭṭhabbāti … </span><span class="translation sujato">such a body and such touches … </span></div><p><div class=verse-container id=mn133:14.8><span>iti me mano ahosi atītamaddhānaṁ iti dhammāti—</span><span class="translation sujato">such a mind and such ideas.’ </span></div><p><div class=verse-container id=mn133:14.9><span>tattha na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa, na tadabhinandati, na tadabhinandanto atītaṁ nānvāgameti—</span><span class="translation sujato">So you don’t take pleasure in that, and that’s when you no longer run back to the past. </span></div><p><div class=verse-container id=mn133:14.10><span>evaṁ kho, āvuso, atītaṁ nānvāgameti. </span><span class="translation sujato">That’s how you don’t run back to the past. </span></div><p><div class=verse-container id=mn133:15.1><span>Kathañca, āvuso, anāgataṁ paṭikaṅkhati? </span><span class="translation sujato">And how do you anticipate the future? </span></div><p><div class=verse-container id=mn133:15.2><span>Iti me cakkhu siyā anāgatamaddhānaṁ iti rūpāti—</span><span class="translation sujato">The heart is set on getting what it does not have, thinking: ‘May I have such eyes and such sights in the future.’ </span></div><p><div class=verse-container id=mn133:15.3><span>appaṭiladdhassa paṭilābhāya cittaṁ paṇidahati, cetaso paṇidhānapaccayā tadabhinandati, tadabhinandanto anāgataṁ paṭikaṅkhati. </span><span class="translation sujato">So you take pleasure in that, and that’s when you anticipate the future. </span></div><p><div class=verse-container id=mn133:15.4><span>Iti me sotaṁ siyā anāgatamaddhānaṁ iti saddāti …pe… </span><span class="translation sujato">The heart is set on getting what it does not have, thinking: ‘May I have such ears and such sounds … </span></div><p><div class=verse-container id=mn133:15.5><span>iti me ghānaṁ siyā anāgatamaddhānaṁ iti gandhāti … </span><span class="translation sujato">such a nose and such smells … </span></div><p><div class=verse-container id=mn133:15.6><span>iti me jivhā siyā anāgatamaddhānaṁ iti rasāti … </span><span class="translation sujato">such a tongue and such tastes … </span></div><p><div class=verse-container id=mn133:15.7><span>iti me kāyo siyā anāgatamaddhānaṁ iti phoṭṭhabbāti … </span><span class="translation sujato">such a body and such touches … </span></div><p><div class=verse-container id=mn133:15.8><span>iti me mano siyā anāgatamaddhānaṁ iti dhammāti—</span><span class="translation sujato">such a mind and such ideas in the future.’ </span></div><p><div class=verse-container id=mn133:15.9><span>appaṭiladdhassa paṭilābhāya cittaṁ paṇidahati, cetaso paṇidhānapaccayā tadabhinandati, tadabhinandanto anāgataṁ paṭikaṅkhati—</span><span class="translation sujato">So you take pleasure in that, and that’s when you anticipate the future. </span></div><p><div class=verse-container id=mn133:15.10><span>evaṁ kho, āvuso, anāgataṁ paṭikaṅkhati. </span><span class="translation sujato">That’s how you anticipate the future. </span></div><p><div class=verse-container id=mn133:16.1><span>Kathañca, āvuso, anāgataṁ nappaṭikaṅkhati? </span><span class="translation sujato">And how do you not anticipate the future? </span></div><p><div class=verse-container id=mn133:16.2><span>Iti me cakkhu siyā anāgatamaddhānaṁ iti rūpāti—</span><span class="translation sujato">The heart is not set on getting what it does not have, thinking: ‘May I have such eyes and such sights in the future.’ </span></div><p><div class=verse-container id=mn133:16.3><span>appaṭiladdhassa paṭilābhāya cittaṁ nappaṇidahati, cetaso appaṇidhānapaccayā na tadabhinandati, na tadabhinandanto anāgataṁ nappaṭikaṅkhati. </span><span class="translation sujato">So you don’t take pleasure in that, and that’s when you no longer anticipate the future. </span></div><p><div class=verse-container id=mn133:16.4><span>Iti me sotaṁ siyā anāgatamaddhānaṁ iti saddāti …pe… </span><span class="translation sujato">The heart is not set on getting what it does not have, thinking: ‘May I have such ears and such sounds … </span></div><p><div class=verse-container id=mn133:16.5><span>iti me ghānaṁ siyā anāgatamaddhānaṁ iti gandhāti … </span><span class="translation sujato">such a nose and such smells … </span></div><p><div class=verse-container id=mn133:16.6><span>iti me jivhā siyā anāgatamaddhānaṁ iti rasāti … </span><span class="translation sujato">such a tongue and such tastes … </span></div><p><div class=verse-container id=mn133:16.7><span>iti me kāyo siyā anāgatamaddhānaṁ iti phoṭṭhabbāti … </span><span class="translation sujato">such a body and such touches … </span></div><p><div class=verse-container id=mn133:16.8><span>iti me mano siyā anāgatamaddhānaṁ iti dhammāti—</span><span class="translation sujato">such a mind and such ideas in the future.’ </span></div><p><div class=verse-container id=mn133:16.9><span>appaṭiladdhassa paṭilābhāya cittaṁ nappaṇidahati, cetaso appaṇidhānapaccayā na tadabhinandati, na tadabhinandanto anāgataṁ nappaṭikaṅkhati—</span><span class="translation sujato">So you don’t take pleasure in that, and that’s when you no longer anticipate the future. </span></div><p><div class=verse-container id=mn133:16.10><span>evaṁ kho, āvuso, anāgataṁ nappaṭikaṅkhati. </span><span class="translation sujato">That’s how you don’t anticipate the future. </span></div><p><div class=verse-container id=mn133:17.1><span>Kathañca, āvuso, paccuppannesu dhammesu saṁhīrati? </span><span class="translation sujato">And how do you falter amid presently arisen phenomena? </span></div><p><div class=verse-container id=mn133:17.2><span>Yañcāvuso, cakkhu ye ca rūpā—</span><span class="translation sujato">Both the eye and sights </span></div><p><div class=verse-container id=mn133:17.3><span>ubhayametaṁ paccuppannaṁ. </span><span class="translation sujato">are presently arisen. </span></div><p><div class=verse-container id=mn133:17.4><span>Tasmiñce paccuppanne chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṁhīrati. </span><span class="translation sujato">If consciousness gets tied up there in the present with desire and lust, you take pleasure in that, and that’s when you falter amid presently arisen phenomena. </span></div><p><div class=verse-container id=mn133:17.5><span>Yañcāvuso, sotaṁ ye ca saddā …pe… </span><span class="translation sujato">Both the ear and sounds … </span></div><p><div class=verse-container id=mn133:17.6><span>yañcāvuso, ghānaṁ ye ca gandhā … </span><span class="translation sujato">nose and smells … </span></div><p><div class=verse-container id=mn133:17.7><span>yā cāvuso, jivhā ye ca rasā … </span><span class="translation sujato">tongue and tastes … </span></div><p><div class=verse-container id=mn133:17.8><span>yo cāvuso, kāyo ye ca phoṭṭhabbā … </span><span class="translation sujato">body and touches … </span></div><p><div class=verse-container id=mn133:17.9><span>yo cāvuso, mano ye ca dhammā—</span><span class="translation sujato">mind and ideas </span></div><p><div class=verse-container id=mn133:17.10><span>ubhayametaṁ paccuppannaṁ. </span><span class="translation sujato">are presently arisen. </span></div><p><div class=verse-container id=mn133:17.11><span>Tasmiñce paccuppanne chandarāgappaṭibaddhaṁ hoti viññāṇaṁ, chandarāgappaṭibaddhattā viññāṇassa tadabhinandati, tadabhinandanto paccuppannesu dhammesu saṁhīrati—</span><span class="translation sujato">If consciousness gets tied up there in the present with desire and lust, you take pleasure in that, and that’s when you falter amid presently arisen phenomena. </span></div><p><div class=verse-container id=mn133:17.12><span>evaṁ kho, āvuso, paccuppannesu dhammesu saṁhīrati. </span><span class="translation sujato">That’s how you falter amid presently arisen phenomena. </span></div><p><div class=verse-container id=mn133:18.1><span>Kathañca, āvuso, paccuppannesu dhammesu na saṁhīrati? </span><span class="translation sujato">And how do you not falter amid presently arisen phenomena? </span></div><p><div class=verse-container id=mn133:18.2><span>Yañcāvuso, cakkhu ye ca rūpā—</span><span class="translation sujato">Both the eye and sights </span></div><p><div class=verse-container id=mn133:18.3><span>ubhayametaṁ paccuppannaṁ. </span><span class="translation sujato">are presently arisen. </span></div><p><div class=verse-container id=mn133:18.4><span>Tasmiñce paccuppanne na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṁhīrati. </span><span class="translation sujato">If consciousness doesn’t get tied up there in the present with desire and lust, you don’t take pleasure in that, and that’s when you no longer falter amid presently arisen phenomena. </span></div><p><div class=verse-container id=mn133:18.5><span>Yañcāvuso, sotaṁ ye ca saddā …pe… </span><span class="translation sujato">Both the ear and sounds … </span></div><p><div class=verse-container id=mn133:18.6><span>yañcāvuso, ghānaṁ ye ca gandhā … </span><span class="translation sujato">nose and smells … </span></div><p><div class=verse-container id=mn133:18.7><span>yā cāvuso, jivhā ye ca rasā … </span><span class="translation sujato">tongue and tastes … </span></div><p><div class=verse-container id=mn133:18.8><span>yo cāvuso, kāyo ye ca phoṭṭhabbā … </span><span class="translation sujato">body and touches … </span></div><p><div class=verse-container id=mn133:18.9><span>yo cāvuso, mano ye ca dhammā—</span><span class="translation sujato">mind and ideas </span></div><p><div class=verse-container id=mn133:18.10><span>ubhayametaṁ paccuppannaṁ. </span><span class="translation sujato">are presently arisen. </span></div><p><div class=verse-container id=mn133:18.11><span>Tasmiñce paccuppanne na chandarāgappaṭibaddhaṁ hoti viññāṇaṁ, na chandarāgappaṭibaddhattā viññāṇassa na tadabhinandati, na tadabhinandanto paccuppannesu dhammesu na saṁhīrati—</span><span class="translation sujato">If consciousness doesn’t get tied up there in the present with desire and lust, you don’t take pleasure in that, and that’s when you no longer falter amid presently arisen phenomena. </span></div><p><div class=verse-container id=mn133:18.12><span>evaṁ kho, āvuso, paccuppannesu dhammesu na saṁhīrati. </span><span class="translation sujato">That’s how you don’t falter amid presently arisen phenomena. </span></div><p><div class=verse-container id=mn133:19.1><span>Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">This is how I understand the detailed meaning of that brief summary recital given by the Buddha. </span></div><p><div class=verse-container id=mn133:19.2><span>‘Atītaṁ nānvāgameyya, </span></div><p><div class=verse-container id=mn133:19.3><span>…pe… </span></div><p><div class=verse-container id=mn133:19.4><span>Taṁ ve bhaddekarattoti, </span></div><p><div class=verse-container id=mn133:19.5><span>santo ācikkhate munī’ti. </span></div><p><div class=verse-container id=mn133:19.6><span>Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span></div><p><div class=verse-container id=mn133:19.7><span>Ākaṅkhamānā ca pana tumhe āyasmanto bhagavantaṁyeva upasaṅkamitvā etamatthaṁ paṭipuccheyyātha, </span><span class="translation sujato">If you wish, you may go to the Buddha and ask him about this. </span></div><p><div class=verse-container id=mn133:19.8><span>yathā vo bhagavā byākaroti tathā naṁ dhāreyyāthā”ti. </span><span class="translation sujato">You should remember it in line with the Buddha’s answer.” </span></div><p><div class=verse-container id=mn133:20.1><span>Atha kho te bhikkhū āyasmato mahākaccānassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then those mendicants, approving and agreeing with what Mahākaccāna said, rose from their seats and went to the Buddha, bowed, sat down to one side, and told him what had happened, adding: </span></div><p><div class=verse-container id=mn133:20.2><span>“yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn133:20.3><span>‘Atītaṁ nānvāgameyya, </span></div><p><div class=verse-container id=mn133:20.4><span>…pe… </span></div><p><div class=verse-container id=mn133:20.5><span>Taṁ ve bhaddekarattoti, </span></div><p><div class=verse-container id=mn133:20.6><span>santo ācikkhate munī’ti. </span></div><p><div class=verse-container id=mn133:20.7><span>Tesaṁ no, bhante, amhākaṁ, acirapakkantassa bhagavato, etadahosi: </span></div><p><div class=verse-container id=mn133:20.8><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=mn133:20.9><span>“Atītaṁ nānvāgameyya, </span></div><p><div class=verse-container id=mn133:20.10><span>nappaṭikaṅkhe anāgataṁ; </span></div><p><div class=verse-container id=mn133:20.11><span>Yadatītaṁ pahīnaṁ taṁ, </span></div><p><div class=verse-container id=mn133:20.12><span>appattañca anāgataṁ. </span></div><p><div class=verse-container id=mn133:20.13><span>Paccuppannañca yo dhammaṁ, </span></div><p><div class=verse-container id=mn133:20.14><span>tattha tattha vipassati; </span></div><p><div class=verse-container id=mn133:20.15><span>Asaṁhīraṁ asaṅkuppaṁ, </span></div><p><div class=verse-container id=mn133:20.16><span>taṁ vidvā manubrūhaye. </span></div><p><div class=verse-container id=mn133:20.17><span>Ajjeva kiccamātappaṁ, </span></div><p><div class=verse-container id=mn133:20.18><span>ko jaññā maraṇaṁ suve; </span></div><p><div class=verse-container id=mn133:20.19><span>Na hi no saṅgaraṁ tena, </span></div><p><div class=verse-container id=mn133:20.20><span>mahāsenena maccunā. </span></div><p><div class=verse-container id=mn133:20.21><span>Evaṁvihāriṁ ātāpiṁ, </span></div><p><div class=verse-container id=mn133:20.22><span>ahorattamatanditaṁ; </span></div><p><div class=verse-container id=mn133:20.23><span>Taṁ ve bhaddekarattoti, </span></div><p><div class=verse-container id=mn133:20.24><span>santo ācikkhate munī”ti. </span></div><p><div class=verse-container id=mn133:20.25><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=mn133:20.26><span>Tesaṁ no, bhante, amhākaṁ etadahosi: </span></div><p><div class=verse-container id=mn133:20.27><span>‘ayaṁ kho āyasmā mahākaccāno satthu ceva saṁvaṇṇito sambhāvito ca viññūnaṁ sabrahmacārīnaṁ. </span></div><p><div class=verse-container id=mn133:20.28><span>Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=mn133:20.29><span>Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāmā’ti. </span></div><p><div class=verse-container id=mn133:20.30><span>Atha kho mayaṁ, bhante, yenāyasmā mahākaccāno tenupasaṅkamimha; upasaṅkamitvā āyasmantaṁ mahākaccānaṁ etamatthaṁ paṭipucchimha. </span></div><p><div class=verse-container id=mn133:20.31><span>Tesaṁ no, bhante, āyasmatā mahākaccānena imehi ākārehi imehi padehi imehi byañjanehi attho vibhatto”ti. </span><span class="translation sujato">“Mahākaccāna clearly explained the meaning to us in this manner, with these words and phrases.” </span></div><p><div class=verse-container id=mn133:21.1><span>“Paṇḍito, bhikkhave, mahākaccāno; mahāpañño, bhikkhave mahākaccāno. </span><span class="translation sujato">“Mahākaccāna is astute, mendicants, he has great wisdom. </span></div><p><div class=verse-container id=mn133:21.2><span>Mañcepi tumhe, bhikkhave, etamatthaṁ paṭipuccheyyātha, ahampi taṁ evamevaṁ byākareyyaṁ yathā taṁ mahākaccānena byākataṁ. </span><span class="translation sujato">If you came to me and asked this question, I would answer it in exactly the same way as Mahākaccāna. </span></div><p><div class=verse-container id=mn133:21.3><span>Eso cevetassa attho. Evañca naṁ dhārethā”ti. </span><span class="translation sujato">That is what it means, and that’s how you should remember it.” </span></div><p><div class=verse-container id=mn133:21.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn133:21.5><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn133:21.6><span>Mahākaccānabhaddekarattasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0132.html>Previous</a><a href=/canon/en/pli/ms/sutta/mn/mn0134.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>