<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0066.html>Deutsch</a> , <a href=/canon/ru/pli/ms/sutta/mn/mn0066.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0065.html>Previous</a><a href=/canon/en/pli/ms/sutta/mn/mn0067.html>Next</a></div><p id=mn66:0.1><span class=root>Majjhima Nikāya 66 </span><br> <span class=sujato>Middle Discourses 66 </span><br><p id=mn66:0.2><span class="root big-bold">Laṭukikopamasutta </span><br> <span class=sujato>The Simile of the Quail </span><br><p id=mn66:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn66:1.2><span class=root>ekaṁ samayaṁ bhagavā aṅguttarāpesu viharati āpaṇaṁ nāma aṅguttarāpānaṁ nigamo. </span><br> <span class=sujato>At one time the Buddha was staying in the land of the Aṅguttarāpans, near the town of theirs named Āpaṇa. </span><br><p id=mn66:2.1><span class=root>Atha kho bhagavā pubbaṇhasamayaṁ nivāsetvā pattacīvaramādāya āpaṇaṁ piṇḍāya pāvisi. </span><br> <span class=sujato>Then the Buddha robed up in the morning and, taking his bowl and robe, entered Āpaṇa for alms. </span><br><p id=mn66:2.2><span class=root>Āpaṇe piṇḍāya caritvā pacchābhattaṁ piṇḍapātapaṭikkanto yenaññataro vanasaṇḍo tenupasaṅkami divāvihārāya. </span><br> <span class=sujato>He wandered for alms in Āpaṇa. After the meal, on his return from almsround, he went to a certain forest grove for the day’s meditation. </span><br><p id=mn66:2.3><span class=root>Taṁ vanasaṇḍaṁ ajjhogāhetvā aññatarasmiṁ rukkhamūle divāvihāraṁ nisīdi. </span><br> <span class=sujato>Having plunged deep into it, he sat at the root of a certain tree to meditate. </span><br><p id=mn66:3.1><span class=root>Āyasmāpi kho udāyī pubbaṇhasamayaṁ nivāsetvā pattacīvaramādāya āpaṇaṁ piṇḍāya pāvisi. </span><br> <span class=sujato>Venerable Udāyī also robed up in the morning and, taking his bowl and robe, entered Āpaṇa for alms. </span><br><p id=mn66:3.2><span class=root>Āpaṇe piṇḍāya caritvā pacchābhattaṁ piṇḍapātapaṭikkanto yena so vanasaṇḍo tenupasaṅkami divāvihārāya. </span><br> <span class=sujato>He wandered for alms in Āpaṇa. After the meal, on his return from almsround, he went to that forest grove for the day’s meditation. </span><br><p id=mn66:3.3><span class=root>Taṁ vanasaṇḍaṁ ajjhogāhetvā aññatarasmiṁ rukkhamūle divāvihāraṁ nisīdi. </span><br> <span class=sujato>Having plunged deep into it, he sat at the root of a certain tree to meditate. </span><br><p id=mn66:3.4><span class=root>Atha kho āyasmato udāyissa rahogatassa paṭisallīnassa evaṁ cetaso parivitakko udapādi: </span><br> <span class=sujato>Then as Venerable Udāyī was in private retreat this thought came to his mind: </span><br><p id=mn66:4.1><span class=root>“bahūnaṁ vata no bhagavā dukkhadhammānaṁ apahattā, bahūnaṁ vata no bhagavā sukhadhammānaṁ upahattā; </span><br> <span class=sujato>“The Buddha has rid us of so many things that bring suffering and gifted us so many things that bring happiness! </span><br><p id=mn66:4.2><span class=root>bahūnaṁ vata no bhagavā akusalānaṁ dhammānaṁ apahattā, bahūnaṁ vata no bhagavā kusalānaṁ dhammānaṁ upahattā”ti. </span><br> <span class=sujato>He has rid us of so many unskillful things and gifted us so many skillful things!” </span><br><p id=mn66:5.1><span class=root>Atha kho āyasmā udāyī sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā udāyī bhagavantaṁ etadavoca: </span><br> <span class=sujato>Then in the late afternoon, Udāyī came out of retreat and went to the Buddha. He bowed, sat down to one side, and said to him: </span><br><p id=mn66:6.1><span class=root>“idha mayhaṁ, bhante, rahogatassa paṭisallīnassa evaṁ cetaso parivitakko udapādi: </span><br> <span class=sujato>“Just now, sir, as I was in private retreat this thought came to mind: </span><br><p id=mn66:6.2><span class=root>‘bahūnaṁ vata no bhagavā dukkhadhammānaṁ apahattā, bahūnaṁ vata no bhagavā sukhadhammānaṁ upahattā; </span><br> <span class=sujato>‘The Buddha has rid us of so many things that bring suffering and gifted us so many things that bring happiness! </span><br><p id=mn66:6.3><span class=root>bahūnaṁ vata no bhagavā akusalānaṁ dhammānaṁ apahattā, bahūnaṁ vata no bhagavā kusalānaṁ dhammānaṁ upahattā’ti. </span><br> <span class=sujato>He has rid us of so many unskillful things and gifted us so many skillful things!’ </span><br><p id=mn66:6.4><span class=root>Mayañhi, bhante, pubbe sāyañceva bhuñjāma pāto ca divā ca vikāle. </span><br> <span class=sujato>For we used to eat in the evening, the morning, and at the wrong time of day. </span><br><p id=mn66:6.5><span class=root>Ahu kho so, bhante, samayo yaṁ bhagavā bhikkhū āmantesi: </span><br> <span class=sujato>But then there came a time when the Buddha addressed the mendicants, saying, </span><br><p id=mn66:6.6><span class=root>‘iṅgha tumhe, bhikkhave, etaṁ divāvikālabhojanaṁ pajahathā’ti. </span><br> <span class=sujato>‘Please, mendicants, give up that meal at the wrong time of day.’ </span><br><p id=mn66:6.7><span class=root>Tassa mayhaṁ, bhante, ahudeva aññathattaṁ, ahudeva domanassaṁ: </span><br> <span class=sujato>At that, sir, we became sad and upset, </span><br><p id=mn66:6.8><span class=root>‘yampi no saddhā gahapatikā divā vikāle paṇītaṁ khādanīyaṁ bhojanīyaṁ denti tassapi no bhagavā pahānamāha, tassapi no sugato paṭinissaggamāhā’ti. </span><br> <span class=sujato>‘But these faithful householders give us delicious fresh and cooked foods at the wrong time of day. And the Blessed One tells us to give it up! The Holy One tells us to let it go!’ </span><br><p id=mn66:6.9><span class=root>Te mayaṁ, bhante, bhagavati pemañca gāravañca hiriñca ottappañca sampassamānā evaṁ taṁ divāvikālabhojanaṁ pajahimhā. </span><br> <span class=sujato>But when we considered our love and respect for the Buddha, and our sense of conscience and prudence, we gave up that meal at the wrong time of day. </span><br><p id=mn66:6.10><span class=root>Te mayaṁ, bhante, sāyañceva bhuñjāma pāto ca. </span><br> <span class=sujato>Then we ate in the evening and the morning. </span><br><p id=mn66:6.11><span class=root>Ahu kho so, bhante, samayo yaṁ bhagavā bhikkhū āmantesi: </span><br> <span class=sujato>But then there came a time when the Buddha addressed the mendicants, saying, </span><br><p id=mn66:6.12><span class=root>‘iṅgha tumhe, bhikkhave, etaṁ rattiṁvikālabhojanaṁ pajahathā’ti. </span><br> <span class=sujato>‘Please, mendicants, give up that meal at the wrong time of night.’ </span><br><p id=mn66:6.13><span class=root>Tassa mayhaṁ, bhante, ahudeva aññathattaṁ ahudeva domanassaṁ: </span><br> <span class=sujato>At that, sir, we became sad and upset, </span><br><p id=mn66:6.14><span class=root>‘yampi no imesaṁ dvinnaṁ bhattānaṁ paṇītasaṅkhātataraṁ tassapi no bhagavā pahānamāha, tassapi no sugato paṭinissaggamāhā’ti. </span><br> <span class=sujato>‘But that’s considered the more delicious of the two meals. And the Blessed One tells us to give it up! The Holy One tells us to let it go!’ </span><br><p id=mn66:6.15><span class=root>Bhūtapubbaṁ, bhante, aññataro puriso divā sūpeyyaṁ labhitvā evamāha: </span><br> <span class=sujato>Once it so happened that a certain person got some soup during the day. He said, </span><br><p id=mn66:6.16><span class=root>‘handa ca imaṁ nikkhipatha, sāyaṁ sabbeva samaggā bhuñjissāmā’ti. </span><br> <span class=sujato>‘Come, let’s set this aside; we’ll enjoy it together this evening.’ </span><br><p id=mn66:6.17><span class=root>Yā kāci, bhante, saṅkhatiyo sabbā tā rattiṁ, appā divā. </span><br> <span class=sujato>Nearly all meals are prepared at night, only a few in the day. </span><br><p id=mn66:6.18><span class=root>Te mayaṁ, bhante, bhagavati pemañca gāravañca hiriñca ottappañca sampassamānā evaṁ taṁ rattiṁvikālabhojanaṁ pajahimhā. </span><br> <span class=sujato>But when we considered our love and respect for the Buddha, and our sense of conscience and prudence, we gave up that meal at the wrong time of night. </span><br><p id=mn66:6.19><span class=root>Bhūtapubbaṁ, bhante, bhikkhū rattandhakāratimisāyaṁ piṇḍāya carantā candanikampi pavisanti, oligallepi papatanti, kaṇṭakāvāṭampi ārohanti, suttampi gāviṁ ārohanti, māṇavehipi samāgacchanti katakammehipi akatakammehipi, mātugāmopi te asaddhammena nimanteti. </span><br> <span class=sujato>In the past, mendicants went wandering for alms in the dark of the night. They walked into a swamp, or fell into a sewer, or collided with a thorn bush, or collided with a sleeping cow, or encountered youths escaping a crime or on their way to commit one, or were invited by a female to commit a lewd act. </span><br><p id=mn66:6.20><span class=root>Bhūtapubbāhaṁ, bhante, rattandhakāratimisāyaṁ piṇḍāya carāmi. </span><br> <span class=sujato>Once it so happened that I was wandering for alms in the dark of the night. </span><br><p id=mn66:6.21><span class=root>Addasā kho maṁ, bhante, aññatarā itthī vijjantarikāya bhājanaṁ dhovantī. </span><br> <span class=sujato>A woman washing a pot saw me by a flash of lightning. </span><br><p id=mn66:6.22><span class=root>Disvā maṁ bhītā vissaramakāsi: </span><br> <span class=sujato>Startled, she cried out, </span><br><p id=mn66:6.23><span class=root>‘abhumme pisāco vata man’ti. </span><br> <span class=sujato>‘Woe is me! It’s a damn goblin!’ </span><br><p id=mn66:6.24><span class=root>Evaṁ vutte, ahaṁ, bhante, taṁ itthiṁ etadavocaṁ: </span><br> <span class=sujato>When she said this, I said to her, </span><br><p id=mn66:6.25><span class=root>‘nāhaṁ, bhagini, pisāco; </span><br> <span class=sujato>‘Sister, I am no goblin. </span><br><p id=mn66:6.26><span class=root>bhikkhu piṇḍāya ṭhito’ti. </span><br> <span class=sujato>I’m a mendicant waiting for alms.’ </span><br><p id=mn66:6.27><span class=root>‘Bhikkhussa ātumārī, bhikkhussa mātumārī. </span><br> <span class=sujato>‘Die, mendicant’s father! Die, mendicant’s mother! </span><br><p id=mn66:6.28><span class=root>Varaṁ te, bhikkhu, tiṇhena govikantanena kucchi parikanto, na tveva varaṁ yaṁ rattandhakāratimisāyaṁ kucchihetu piṇḍāya carasī’ti. </span><br> <span class=sujato>Better to have your belly sliced open with a sharp meat cleaver than to wander for alms in the dark of night for the sake of your belly!’ </span><br><p id=mn66:6.29><span class=root>Tassa mayhaṁ, bhante, tadanussarato evaṁ hoti: </span><br> <span class=sujato>Recollecting that, I thought, </span><br><p id=mn66:6.30><span class=root>‘bahūnaṁ vata no bhagavā dukkhadhammānaṁ apahattā, bahūnaṁ vata no bhagavā sukhadhammānaṁ upahattā; </span><br> <span class=sujato>‘The Buddha has rid us of so many things that bring suffering and gifted us so many things that bring happiness! </span><br><p id=mn66:6.31><span class=root>bahūnaṁ vata no bhagavā akusalānaṁ dhammānaṁ apahattā, bahūnaṁ vata no bhagavā kusalānaṁ dhammānaṁ upahattā’”ti. </span><br> <span class=sujato>He has rid us of so many unskillful things and gifted us so many skillful things!’” </span><br><p id=mn66:7.1><span class=root>“Evameva panudāyi, idhekacce moghapurisā ‘idaṁ pajahathā’ti mayā vuccamānā te evamāhaṁsu: </span><br> <span class=sujato>“This is exactly what happens when some silly people are told by me to give something up. They say, </span><br><p id=mn66:7.2><span class=root>‘kiṁ panimassa appamattakassa oramattakassa adhisallikhatevāyaṁ samaṇo’ti. </span><br> <span class=sujato>‘What, such a trivial, insignificant thing as this? This ascetic is much too strict!’ </span><br><p id=mn66:7.3><span class=root>Te tañceva nappajahanti, mayi ca appaccayaṁ upaṭṭhāpenti. </span><br> <span class=sujato>They don’t give it up, and they nurse bitterness towards me; </span><br><p id=mn66:7.4><span class=root>Ye ca bhikkhū sikkhākāmā tesaṁ taṁ, udāyi, hoti balavaṁ bandhanaṁ, daḷhaṁ bandhanaṁ, thiraṁ bandhanaṁ, apūtikaṁ bandhanaṁ, thūlo, kaliṅgaro—</span><br> <span class=sujato>and for the mendicants who want to train, that becomes a strong, firm, stout bond, a tie that has not rotted, and a heavy yoke. </span><br><p id=mn66:8.1><span class=root>seyyathāpi, udāyi, laṭukikā sakuṇikā pūtilatāya bandhanena baddhā tattheva vadhaṁ vā bandhaṁ vā maraṇaṁ vā āgameti. </span><br> <span class=sujato>Suppose a quail was tied with a vine, and was waiting there to be injured, caged, or killed. </span><br><p id=mn66:8.2><span class=root>Yo nu kho, udāyi, evaṁ vadeyya: </span><br> <span class=sujato>Would it be right to say that, </span><br><p id=mn66:8.3><span class=root>‘yena sā laṭukikā sakuṇikā pūtilatāya bandhanena baddhā tattheva vadhaṁ vā bandhaṁ vā maraṇaṁ vā āgameti, tañhi tassā abalaṁ bandhanaṁ, dubbalaṁ bandhanaṁ, pūtikaṁ bandhanaṁ, asārakaṁ bandhanan’ti; </span><br> <span class=sujato>for that quail, that vine is weak, feeble, rotten, and insubstantial?” </span><br><p id=mn66:8.4><span class=root>sammā nu kho so, udāyi, vadamāno vadeyyā”ti? </span><br><p id=mn66:8.5><span class=root>“No hetaṁ, bhante. </span><br> <span class=sujato>“No, sir. </span><br><p id=mn66:8.6><span class=root>Yena sā, bhante, laṭukikā sakuṇikā pūtilatāya bandhanena baddhā tattheva vadhaṁ vā bandhaṁ vā maraṇaṁ vā āgameti, tañhi tassā balavaṁ bandhanaṁ, daḷhaṁ bandhanaṁ, thiraṁ bandhanaṁ apūtikaṁ bandhanaṁ, thūlo, kaliṅgaro”ti. </span><br> <span class=sujato>For that quail, that vine is a strong, firm, stout bond, a tie that has not rotted, and a heavy yoke.” </span><br><p id=mn66:8.7><span class=root>“Evameva kho, udāyi, idhekacce moghapurisā ‘idaṁ pajahathā’ti mayā vuccamānā te evamāhaṁsu: </span><br> <span class=sujato>“In the same way, when some silly people are told by me to give something up, they say, </span><br><p id=mn66:8.8><span class=root>‘kiṁ panimassa appamattakassa oramattakassa adhisallikhatevāyaṁ samaṇo’ti? </span><br> <span class=sujato>‘What, such a trivial, insignificant thing as this? This ascetic is much too strict!’ </span><br><p id=mn66:8.9><span class=root>Te tañceva nappajahanti, mayi ca appaccayaṁ upaṭṭhāpenti. </span><br> <span class=sujato>They don’t give it up, and they nurse bitterness towards me; </span><br><p id=mn66:8.10><span class=root>Ye ca bhikkhū sikkhākāmā tesaṁ taṁ, udāyi, hoti balavaṁ bandhanaṁ, daḷhaṁ bandhanaṁ, thiraṁ bandhanaṁ, apūtikaṁ bandhanaṁ, thūlo, kaliṅgaro. </span><br> <span class=sujato>and for the mendicants who want to train, that becomes a strong, firm, stout bond, a tie that has not rotted, and a heavy yoke. </span><br><p id=mn66:9.1><span class=root>Idha panudāyi, ekacce kulaputtā ‘idaṁ pajahathā’ti mayā vuccamānā te evamāhaṁsu: </span><br> <span class=sujato>But when some gentlemen are told by me to give something up, they say, </span><br><p id=mn66:9.2><span class=root>‘kiṁ panimassa appamattakassa oramattakassa pahātabbassa yassa no bhagavā pahānamāha, yassa no sugato paṭinissaggamāhā’ti? </span><br> <span class=sujato>‘What, we just have to give up such a trivial, insignificant thing as this, when the Blessed One tells us to give it up, the Holy One tells us to let it go?’ </span><br><p id=mn66:9.3><span class=root>Te tañceva pajahanti, mayi ca na appaccayaṁ upaṭṭhāpenti. </span><br> <span class=sujato>They give it up, and they don’t nurse bitterness towards me; </span><br><p id=mn66:9.4><span class=root>Ye ca bhikkhū sikkhākāmā te taṁ pahāya appossukkā pannalomā paradattavuttā migabhūtena cetasā viharanti. </span><br> <span class=sujato>and when the mendicants who want to train have given that up, they live relaxed, unruffled, surviving on charity, their hearts free as a wild deer. </span><br><p id=mn66:9.5><span class=root>Tesaṁ taṁ, udāyi, hoti abalaṁ bandhanaṁ, dubbalaṁ bandhanaṁ, pūtikaṁ bandhanaṁ, asārakaṁ bandhanaṁ—</span><br> <span class=sujato>For them, that bond is weak, feeble, rotten, and insubstantial. </span><br><p id=mn66:10.1><span class=root>seyyathāpi, udāyi, rañño nāgo īsādanto urūḷhavā abhijāto saṅgāmāvacaro daḷhehi varattehi bandhanehi baddho īsakaṁyeva kāyaṁ sannāmetvā tāni bandhanāni saṁchinditvā sampadāletvā yena kāmaṁ pakkamati. </span><br> <span class=sujato>Suppose there was a royal bull elephant with tusks like chariot-poles, able to draw a heavy load, pedigree and battle-hardened. And it was bound with a strong harness. But just by twisting its body a little, it would break apart its bonds and go wherever it wants. </span><br><p id=mn66:10.2><span class=root>Yo nu kho, udāyi, evaṁ vadeyya: </span><br> <span class=sujato>Would it be right to say that, </span><br><p id=mn66:10.3><span class=root>‘yehi so rañño nāgo īsādanto urūḷhavā abhijāto saṅgāmāvacaro daḷhehi varattehi bandhanehi baddho īsakaṁyeva kāyaṁ sannāmetvā tāni bandhanāni saṁchinditvā sampadāletvā yena kāmaṁ pakkamati, tañhi tassa balavaṁ bandhanaṁ, daḷhaṁ bandhanaṁ, thiraṁ bandhanaṁ, apūtikaṁ bandhanaṁ, thūlo, kaliṅgaro’ti; </span><br> <span class=sujato>for that bull elephant, that strong harness is a strong, firm, stout bond, a tie that has not rotted, and a heavy yoke?” </span><br><p id=mn66:10.4><span class=root>sammā nu kho so, udāyi, vadamāno vadeyyā”ti? </span><br><p id=mn66:10.5><span class=root>“No hetaṁ, bhante. </span><br> <span class=sujato>“No, sir. </span><br><p id=mn66:10.6><span class=root>Yehi so, bhante, rañño nāgo īsādanto urūḷhavā abhijāto saṅgāmāvacaro daḷhehi varattehi bandhanehi baddho īsakaṁyeva kāyaṁ sannāmetvā tāni bandhanāni saṁchinditvā sampadāletvā yena kāmaṁ pakkamati, tañhi tassa abalaṁ bandhanaṁ …pe… asārakaṁ bandhanan”ti. </span><br> <span class=sujato>For that bull elephant, that strong harness is weak, feeble, rotten, and insubstantial.” </span><br><p id=mn66:10.7><span class=root>“Evameva kho, udāyi, idhekacce kulaputtā ‘idaṁ pajahathā’ti mayā vuccamānā te evamāhaṁsu: </span><br> <span class=sujato>“In the same way, when some gentlemen are told by me to give something up, they say, </span><br><p id=mn66:10.8><span class=root>‘kiṁ panimassa appamattakassa oramattakassa pahātabbassa yassa no bhagavā pahānamāha, yassa no sugato paṭinissaggamāhā’ti? </span><br> <span class=sujato>‘What, we just have to give up such a trivial, insignificant thing as this, when the Blessed One tells us to give it up, the Holy One tells us to let it go?’ </span><br><p id=mn66:10.9><span class=root>Te tañceva pajahanti, mayi ca na appaccayaṁ upaṭṭhāpenti. </span><br> <span class=sujato>They give it up, and they don’t nurse bitterness towards me; </span><br><p id=mn66:10.10><span class=root>Ye ca bhikkhū sikkhākāmā te taṁ pahāya appossukkā pannalomā paradattavuttā migabhūtena cetasā viharanti. </span><br> <span class=sujato>and when the mendicants who want to train have given that up, they live relaxed, unruffled, surviving on charity, their hearts free as a wild deer. </span><br><p id=mn66:10.11><span class=root>Tesaṁ taṁ, udāyi, hoti abalaṁ bandhanaṁ, dubbalaṁ bandhanaṁ, pūtikaṁ bandhanaṁ, asārakaṁ bandhanaṁ. </span><br> <span class=sujato>For them, that bond is weak, feeble, rotten, and insubstantial. </span><br><p id=mn66:11.1><span class=root>Seyyathāpi, udāyi, puriso daliddo assako anāḷhiyo; </span><br> <span class=sujato>Suppose there was a poor man, with few possessions and little wealth. </span><br><p id=mn66:11.2><span class=root>tassassa ekaṁ agārakaṁ oluggaviluggaṁ kākātidāyiṁ naparamarūpaṁ, ekā khaṭopikā oluggaviluggā naparamarūpā, ekissā kumbhiyā dhaññasamavāpakaṁ naparamarūpaṁ, ekā jāyikā naparamarūpā. </span><br> <span class=sujato>He had a single broken-down hovel open to the crows, not the best sort; a single broken-down couch, not the best sort; a single pot for storing grain, not the best sort; and a single wifey, not the best sort. </span><br><p id=mn66:11.3><span class=root>So ārāmagataṁ bhikkhuṁ passeyya sudhotahatthapādaṁ manuññaṁ bhojanaṁ bhuttāviṁ sītāya chāyāya nisinnaṁ adhicitte yuttaṁ. </span><br> <span class=sujato>He’d see a mendicant sitting in meditation in the cool shade, their hands and feet well washed after eating a delectable meal. </span><br><p id=mn66:11.4><span class=root>Tassa evamassa: </span><br> <span class=sujato>He’d think, </span><br><p id=mn66:11.5><span class=root>‘sukhaṁ vata bho sāmaññaṁ, ārogyaṁ vata bho sāmaññaṁ. </span><br> <span class=sujato>‘The ascetic life is so very pleasant! The ascetic life is so very healthy! </span><br><p id=mn66:11.6><span class=root>So vatassaṁ yohaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><br> <span class=sujato>If only I could shave off my hair and beard, dress in ocher robes, and go forth from the lay life to homelessness.’ </span><br><p id=mn66:11.7><span class=root>So na sakkuṇeyya ekaṁ agārakaṁ oluggaviluggaṁ kākātidāyiṁ naparamarūpaṁ pahāya, ekaṁ khaṭopikaṁ oluggaviluggaṁ naparamarūpaṁ pahāya, ekissā kumbhiyā dhaññasamavāpakaṁ naparamarūpaṁ pahāya, ekaṁ jāyikaṁ naparamarūpaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ. </span><br> <span class=sujato>But he’s not able to give up his broken-down hovel, his broken-down couch, his pot for storing grain, or his wifey—none of which are the best sort—in order to go forth. </span><br><p id=mn66:11.8><span class=root>Yo nu kho, udāyi, evaṁ vadeyya: </span><br> <span class=sujato>Would it be right to say that, </span><br><p id=mn66:11.9><span class=root>‘yehi so puriso bandhanehi baddho na sakkoti ekaṁ agārakaṁ oluggaviluggaṁ kākātidāyiṁ naparamarūpaṁ pahāya, ekaṁ khaṭopikaṁ oluggaviluggaṁ naparamarūpaṁ pahāya, ekissā kumbhiyā dhaññasamavāpakaṁ naparamarūpaṁ pahāya, ekaṁ jāyikaṁ naparamarūpaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ; </span><br> <span class=sujato>for that man, </span><br><p id=mn66:11.10><span class=root>tañhi tassa abalaṁ bandhanaṁ, dubbalaṁ bandhanaṁ, pūtikaṁ bandhanaṁ, asārakaṁ bandhanan’ti; </span><br> <span class=sujato>those bonds are weak, feeble, rotten, and insubstantial?” </span><br><p id=mn66:11.11><span class=root>sammā nu kho so, udāyi, vadamāno vadeyyā”ti? </span><br><p id=mn66:11.12><span class=root>“No hetaṁ, bhante. </span><br> <span class=sujato>“No, sir. </span><br><p id=mn66:11.13><span class=root>Yehi so, bhante, puriso bandhanehi baddho, na sakkoti ekaṁ agārakaṁ oluggaviluggaṁ kākātidāyiṁ naparamarūpaṁ pahāya, ekaṁ khaṭopikaṁ oluggaviluggaṁ naparamarūpaṁ pahāya, ekissā kumbhiyā dhaññasamavāpakaṁ naparamarūpaṁ pahāya, ekaṁ jāyikaṁ naparamarūpaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ; </span><br> <span class=sujato>For that man, </span><br><p id=mn66:11.14><span class=root>tañhi tassa balavaṁ bandhanaṁ, daḷhaṁ bandhanaṁ, thiraṁ bandhanaṁ, apūtikaṁ bandhanaṁ, thūlo, kaliṅgaro”ti. </span><br> <span class=sujato>they are a strong, firm, stout bond, a tie that has not rotted, and a heavy yoke.” </span><br><p id=mn66:11.15><span class=root>“Evameva kho, udāyi, idhekacce moghapurisā ‘idaṁ pajahathā’ti mayā vuccamānā te evamāhaṁsu: </span><br> <span class=sujato>“In the same way, when some silly people are told by me to give something up, they say, </span><br><p id=mn66:11.16><span class=root>‘kiṁ panimassa appamattakassa oramattakassa adhisallikhatevāyaṁ samaṇo’ti? </span><br> <span class=sujato>‘What, such a trivial, insignificant thing as this? This ascetic is much too strict!’ </span><br><p id=mn66:11.17><span class=root>Te tañceva nappajahanti, mayi ca appaccayaṁ upaṭṭhāpenti. </span><br> <span class=sujato>They don’t give it up, and they nurse bitterness towards me; </span><br><p id=mn66:11.18><span class=root>Ye ca bhikkhū sikkhākāmā tesaṁ taṁ, udāyi, hoti balavaṁ bandhanaṁ, daḷhaṁ bandhanaṁ, thiraṁ bandhanaṁ, apūtikaṁ bandhanaṁ, thūlo, kaliṅgaro. </span><br> <span class=sujato>and for the mendicants who want to train, that becomes a strong, firm, stout bond, a tie that has not rotted, and a heavy yoke. </span><br><p id=mn66:12.1><span class=root>Seyyathāpi, udāyi, gahapati vā gahapatiputto vā aḍḍho mahaddhano mahābhogo, nekānaṁ nikkhagaṇānaṁ cayo, nekānaṁ dhaññagaṇānaṁ cayo, nekānaṁ khettagaṇānaṁ cayo, nekānaṁ vatthugaṇānaṁ cayo, nekānaṁ bhariyagaṇānaṁ cayo, nekānaṁ dāsagaṇānaṁ cayo, nekānaṁ dāsigaṇānaṁ cayo; </span><br> <span class=sujato>Suppose there was a rich householder or householder’s child, affluent, and wealthy. He had a vast amount of gold ingots, grain, fields, lands, wives, and male and female bondservants. </span><br><p id=mn66:12.2><span class=root>so ārāmagataṁ bhikkhuṁ passeyya sudhotahatthapādaṁ manuññaṁ bhojanaṁ bhuttāviṁ sītāya chāyāya nisinnaṁ adhicitte yuttaṁ. </span><br> <span class=sujato>He’d see a mendicant sitting in meditation in the cool shade, their hands and feet well washed after eating a delectable meal. </span><br><p id=mn66:12.3><span class=root>Tassa evamassa: </span><br> <span class=sujato>He’d think, </span><br><p id=mn66:12.4><span class=root>‘sukhaṁ vata bho sāmaññaṁ, ārogyaṁ vata bho sāmaññaṁ. </span><br> <span class=sujato>‘The ascetic life is so very pleasant! The ascetic life is so very healthy! </span><br><p id=mn66:12.5><span class=root>So vatassaṁ yohaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><br> <span class=sujato>If only I could shave off my hair and beard, dress in ocher robes, and go forth from the lay life to homelessness.’ </span><br><p id=mn66:12.6><span class=root>So sakkuṇeyya nekāni nikkhagaṇāni pahāya, nekāni dhaññagaṇāni pahāya, nekāni khettagaṇāni pahāya, nekāni vatthugaṇāni pahāya, nekāni bhariyagaṇāni pahāya, nekāni dāsagaṇāni pahāya, nekāni dāsigaṇāni pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ. </span><br> <span class=sujato>And he is able to give up his vast amount of gold ingots, grain, fields, lands, wives, and male and female bondservants in order to go forth. </span><br><p id=mn66:12.7><span class=root>Yo nu kho, udāyi, evaṁ vadeyya: </span><br> <span class=sujato>Would it be right to say that, </span><br><p id=mn66:12.8><span class=root>‘yehi so gahapati vā gahapatiputto vā bandhanehi baddho, sakkoti nekāni nikkhagaṇāni pahāya, nekāni dhaññagaṇāni pahāya, nekāni khettagaṇāni pahāya, nekāni vatthugaṇāni pahāya, nekāni bhariyagaṇāni pahāya, nekāni dāsagaṇāni pahāya, nekāni dāsigaṇāni pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ, tañhi tassa balavaṁ bandhanaṁ, daḷhaṁ bandhanaṁ, thiraṁ bandhanaṁ, apūtikaṁ bandhanaṁ, thūlo, kaliṅgaro’ti; </span><br> <span class=sujato>for that householder, they are a strong, firm, stout bond, a tie that has not rotted, and a heavy yoke?” </span><br><p id=mn66:12.9><span class=root>sammā nu kho so, udāyi, vadamāno vadeyyā”ti? </span><br><p id=mn66:12.10><span class=root>“No hetaṁ, bhante. </span><br> <span class=sujato>“No, sir. </span><br><p id=mn66:12.11><span class=root>Yehi so, bhante, gahapati vā gahapatiputto vā bandhanehi baddho, sakkoti nekāni nikkhagaṇāni pahāya, nekāni dhaññagaṇāni pahāya, nekāni khettagaṇāni pahāya, nekāni vatthugaṇāni pahāya, nekāni bhariyagaṇāni pahāya, nekāni dāsagaṇāni pahāya, nekāni dāsigaṇāni pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajituṁ; </span><br> <span class=sujato>For that householder, </span><br><p id=mn66:12.12><span class=root>tañhi tassa abalaṁ bandhanaṁ, dubbalaṁ bandhanaṁ, pūtikaṁ bandhanaṁ, asārakaṁ bandhanan”ti. </span><br> <span class=sujato>those bonds are weak, feeble, rotten, and insubstantial.” </span><br><p id=mn66:12.13><span class=root>“Evameva kho, udāyi, idhekacce kulaputtā ‘idaṁ pajahathā’ti mayā vuccamānā te evamāhaṁsu: </span><br> <span class=sujato>“In the same way, when some gentlemen are told by me to give something up, they say, </span><br><p id=mn66:12.14><span class=root>‘kiṁ panimassa appamattakassa oramattakassa pahātabbassa yassa no bhagavā pahānamāha, yassa no sugato paṭinissaggamāhā’ti? </span><br> <span class=sujato>‘What, we just have to give up such a trivial, insignificant thing as this, when the Blessed One tells us to give it up, the Holy One tells us to let it go?’ </span><br><p id=mn66:12.15><span class=root>Te tañceva pajahanti, mayi ca na appaccayaṁ upaṭṭhāpenti. </span><br> <span class=sujato>They give it up, and they don’t nurse bitterness towards me; </span><br><p id=mn66:12.16><span class=root>Ye ca bhikkhū sikkhākāmā te taṁ pahāya appossukkā pannalomā paradattavuttā migabhūtena cetasā viharanti. </span><br> <span class=sujato>and when the mendicants who want to train have given that up, they live relaxed, unruffled, surviving on charity, their hearts free as a wild deer. </span><br><p id=mn66:12.17><span class=root>Tesaṁ taṁ, udāyi, hoti abalaṁ bandhanaṁ, dubbalaṁ bandhanaṁ, pūtikaṁ bandhanaṁ, asārakaṁ bandhanaṁ. </span><br> <span class=sujato>For them, that bond is weak, feeble, rotten, and insubstantial. </span><br><p id=mn66:13.1><span class=root>Cattārome, udāyi, puggalā santo saṁvijjamānā lokasmiṁ. </span><br> <span class=sujato>Udāyī, these four people are found in the world. </span><br><p id=mn66:13.2><span class=root>Katame cattāro? </span><br> <span class=sujato>What four? </span><br><p id=mn66:14.1><span class=root>Idhudāyi, ekacco puggalo upadhipahānāya paṭipanno hoti upadhipaṭinissaggāya. </span><br> <span class=sujato>Take a certain person practicing to give up and let go of attachments. </span><br><p id=mn66:14.2><span class=root>Tamenaṁ upadhipahānāya paṭipannaṁ upadhipaṭinissaggāya upadhipaṭisaṁyuttā sarasaṅkappā samudācaranti. </span><br> <span class=sujato>As they do so, memories and thoughts connected with attachments beset them. </span><br><p id=mn66:14.3><span class=root>So te adhivāseti, nappajahati, na vinodeti, na byantīkaroti, na anabhāvaṁ gameti. </span><br> <span class=sujato>They tolerate them and don’t give them up, get rid of them, eliminate them, and obliterate them. </span><br><p id=mn66:14.4><span class=root>Imaṁ kho ahaṁ, udāyi, puggalaṁ ‘saṁyutto’ti vadāmi no ‘visaṁyutto’. </span><br> <span class=sujato>I call this person ‘fettered’, not ‘detached’. </span><br><p id=mn66:14.5><span class=root>Taṁ kissa hetu? </span><br> <span class=sujato>Why is that? </span><br><p id=mn66:14.6><span class=root>Indriyavemattatā hi me, udāyi, imasmiṁ puggale viditā. </span><br> <span class=sujato>Because I understand the diversity of faculties as it applies to this person. </span><br><p id=mn66:15.1><span class=root>Idha panudāyi, ekacco puggalo upadhipahānāya paṭipanno hoti upadhipaṭinissaggāya. </span><br> <span class=sujato>Take another person practicing to give up and let go of attachments. </span><br><p id=mn66:15.2><span class=root>Tamenaṁ upadhipahānāya paṭipannaṁ upadhipaṭinissaggāya upadhipaṭisaṁyuttā sarasaṅkappā samudācaranti. </span><br> <span class=sujato>As they do so, memories and thoughts connected with attachments beset them. </span><br><p id=mn66:15.3><span class=root>So te nādhivāseti, pajahati, vinodeti, byantīkaroti, anabhāvaṁ gameti. </span><br> <span class=sujato>They don’t tolerate them, but give them up, get rid of them, eliminate them, and obliterate them. </span><br><p id=mn66:15.4><span class=root>Imampi kho ahaṁ, udāyi, puggalaṁ ‘saṁyutto’ti vadāmi no ‘visaṁyutto’. </span><br> <span class=sujato>I also call this person ‘fettered’, not ‘detached’. </span><br><p id=mn66:15.5><span class=root>Taṁ kissa hetu? </span><br> <span class=sujato>Why is that? </span><br><p id=mn66:15.6><span class=root>Indriyavemattatā hi me, udāyi, imasmiṁ puggale viditā. </span><br> <span class=sujato>Because I understand the diversity of faculties as it applies to this person. </span><br><p id=mn66:16.1><span class=root>Idha panudāyi, ekacco puggalo upadhipahānāya paṭipanno hoti upadhipaṭinissaggāya. </span><br> <span class=sujato>Take another person practicing to give up and let go of attachments. </span><br><p id=mn66:16.2><span class=root>Tamenaṁ upadhipahānāya paṭipannaṁ upadhipaṭinissaggāya kadāci karahaci satisammosā upadhipaṭisaṁyuttā sarasaṅkappā samudācaranti; </span><br> <span class=sujato>As they do so, memories and thoughts connected with attachments beset them every so often, due to the loss of mindfulness. </span><br><p id=mn66:16.3><span class=root>dandho, udāyi, satuppādo. </span><br> <span class=sujato>Slowly mindfulness arises, </span><br><p id=mn66:16.4><span class=root>Atha kho naṁ khippameva pajahati, vinodeti, byantīkaroti, anabhāvaṁ gameti. </span><br> <span class=sujato>then they quickly give up, get rid of, eliminate, and obliterate those thoughts. </span><br><p id=mn66:16.5><span class=root>Seyyathāpi, udāyi, puriso divasaṁsantatte ayokaṭāhe dve vā tīṇi vā udakaphusitāni nipāteyya; </span><br> <span class=sujato>Suppose there was an iron cauldron that had been heated all day, and a person let two or three drops of water fall onto it. </span><br><p id=mn66:16.6><span class=root>dandho, udāyi, udakaphusitānaṁ nipāto. Atha kho naṁ khippameva parikkhayaṁ pariyādānaṁ gaccheyya. </span><br> <span class=sujato>Slowly the drops fall, but then they quickly dry up and evaporate. </span><br><p id=mn66:16.7><span class=root>Evameva kho, udāyi, idhekacco puggalo upadhipahānāya paṭipanno hoti upadhipaṭinissaggāya. </span><br> <span class=sujato>In the same way, take a person practicing to give up and let go of attachments. </span><br><p id=mn66:16.8><span class=root>Tamenaṁ upadhipahānāya paṭipannaṁ upadhipaṭinissaggāya kadāci karahaci satisammosā upadhipaṭisaṁyuttā sarasaṅkappā samudācaranti; </span><br> <span class=sujato>As they do so, memories and thoughts connected with attachments beset them every so often, due to the loss of mindfulness. </span><br><p id=mn66:16.9><span class=root>dandho, udāyi, satuppādo. </span><br> <span class=sujato>Slowly mindfulness arises, </span><br><p id=mn66:16.10><span class=root>Atha kho naṁ khippameva pajahati, vinodeti, byantīkaroti, anabhāvaṁ gameti. </span><br> <span class=sujato>but then they quickly give up, get rid of, eliminate, and obliterate those thoughts. </span><br><p id=mn66:16.11><span class=root>Imampi kho ahaṁ, udāyi, puggalaṁ ‘saṁyutto’ti vadāmi no ‘visaṁyutto’. </span><br> <span class=sujato>I also call this person ‘fettered’, not ‘detached’. </span><br><p id=mn66:16.12><span class=root>Taṁ kissa hetu? </span><br> <span class=sujato>Why is that? </span><br><p id=mn66:16.13><span class=root>Indriyavemattatā hi me, udāyi, imasmiṁ puggale viditā. </span><br> <span class=sujato>Because I understand the diversity of faculties as it applies to this person. </span><br><p id=mn66:17.1><span class=root>Idha panudāyi, ekacco puggalo ‘upadhi dukkhassa mūlan’ti—</span><br> <span class=sujato>Take another person who, understanding that attachment is the root of suffering, </span><br><p id=mn66:17.2><span class=root>iti viditvā nirupadhi hoti, upadhisaṅkhaye vimutto. </span><br> <span class=sujato>is freed with the ending of attachments. </span><br><p id=mn66:17.3><span class=root>Imaṁ kho ahaṁ, udāyi, puggalaṁ ‘visaṁyutto’ti vadāmi no ‘saṁyutto’ti. </span><br> <span class=sujato>I call this person ‘detached’, not ‘fettered’. </span><br><p id=mn66:17.4><span class=root>Taṁ kissa hetu? </span><br> <span class=sujato>Why is that? </span><br><p id=mn66:17.5><span class=root>Indriyavemattatā hi me, udāyi, imasmiṁ puggale viditā. </span><br> <span class=sujato>Because I understand the diversity of faculties as it applies to this person. </span><br><p id=mn66:17.6><span class=root>Ime kho, udāyi, cattāro puggalā santo saṁvijjamānā lokasmiṁ. </span><br> <span class=sujato>These are the four people found in the world. </span><br><p id=mn66:18.1><span class=root>Pañca kho ime, udāyi, kāmaguṇā. </span><br> <span class=sujato>Udāyī, these are the five kinds of sensual stimulation. </span><br><p id=mn66:18.2><span class=root>Katame pañca? </span><br> <span class=sujato>What five? </span><br><p id=mn66:18.3><span class=root>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span><br> <span class=sujato>Sights known by the eye, which are likable, desirable, agreeable, pleasant, sensual, and arousing. </span><br><p id=mn66:18.4><span class=root>sotaviññeyyā saddā …pe… </span><br> <span class=sujato>Sounds known by the ear … </span><br><p id=mn66:18.5><span class=root>ghānaviññeyyā gandhā … </span><br> <span class=sujato>Smells known by the nose … </span><br><p id=mn66:18.6><span class=root>jivhāviññeyyā rasā … </span><br> <span class=sujato>Tastes known by the tongue … </span><br><p id=mn66:18.7><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā. </span><br> <span class=sujato>Touches known by the body, which are likable, desirable, agreeable, pleasant, sensual, and arousing. </span><br><p id=mn66:18.8><span class=root>Ime kho, udāyi, pañca kāmaguṇā. </span><br> <span class=sujato>These are the five kinds of sensual stimulation. </span><br><p id=mn66:19.1><span class=root>Yaṁ kho, udāyi, ime pañca kāmaguṇe paṭicca uppajjati sukhaṁ somanassaṁ idaṁ vuccati kāmasukhaṁ miḷhasukhaṁ puthujjanasukhaṁ anariyasukhaṁ, na sevitabbaṁ, na bhāvetabbaṁ, na bahulīkātabbaṁ; ‘bhāyitabbaṁ etassa sukhassā’ti vadāmi. </span><br> <span class=sujato>The pleasure and happiness that arise from these five kinds of sensual stimulation is called sensual pleasure—a filthy, ordinary, ignoble pleasure. Such pleasure should not be cultivated or developed, but should be feared, I say. </span><br><p id=mn66:20.1><span class=root>Idhudāyi, bhikkhu vivicceva kāmehi …pe… paṭhamaṁ jhānaṁ upasampajja viharati </span><br> <span class=sujato>Take a mendicant who, quite secluded from sensual pleasures, secluded from unskillful qualities, enters and remains in the first absorption … </span><br><p id=mn66:20.2><span class=root>vitakkavicārānaṁ vūpasamā …pe… dutiyaṁ jhānaṁ upasampajja viharati, </span><br> <span class=sujato>second absorption … </span><br><p id=mn66:20.3><span class=root>pītiyā ca virāgā …pe… tatiyaṁ jhānaṁ upasampajja viharati, </span><br> <span class=sujato>third absorption … </span><br><p id=mn66:20.4><span class=root>sukhassa ca pahānā …pe… catutthaṁ jhānaṁ upasampajja viharati. </span><br> <span class=sujato>fourth absorption. </span><br><p id=mn66:21.1><span class=root>Idaṁ vuccati nekkhammasukhaṁ pavivekasukhaṁ upasamasukhaṁ sambodhasukhaṁ, āsevitabbaṁ, bhāvetabbaṁ, bahulīkātabbaṁ; ‘na bhāyitabbaṁ etassa sukhassā’ti vadāmi. </span><br> <span class=sujato>This is called the pleasure of renunciation, the pleasure of seclusion, the pleasure of peace, the pleasure of awakening. Such pleasure should be cultivated and developed, and should not be feared, I say. </span><br><p id=mn66:22.1><span class=root>Idhudāyi, bhikkhu vivicceva kāmehi …pe… paṭhamaṁ jhānaṁ upasampajja viharati; </span><br> <span class=sujato>Take a mendicant who, quite secluded from sensual pleasures, secluded from unskillful qualities, enters and remains in the first absorption. </span><br><p id=mn66:22.2><span class=root>idaṁ kho ahaṁ, udāyi, iñjitasmiṁ vadāmi. </span><br> <span class=sujato>This belongs to the perturbable, I say. </span><br><p id=mn66:22.3><span class=root>Kiñca tattha iñjitasmiṁ? </span><br> <span class=sujato>And what there belongs to the perturbable? </span><br><p id=mn66:22.4><span class=root>Yadeva tattha vitakkavicārā aniruddhā honti idaṁ tattha iñjitasmiṁ. </span><br> <span class=sujato>Whatever placing of the mind and keeping it connected has not ceased there is what belongs to the perturbable. </span><br><p id=mn66:23.1><span class=root>Idhudāyi, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati; </span><br> <span class=sujato>Take a mendicant who, as the placing of the mind and keeping it connected are stilled, enters and remains in the second absorption. </span><br><p id=mn66:23.2><span class=root>idampi kho ahaṁ, udāyi, iñjitasmiṁ vadāmi. </span><br> <span class=sujato>This belongs to the perturbable, I say. </span><br><p id=mn66:23.3><span class=root>Kiñca tattha iñjitasmiṁ? </span><br> <span class=sujato>And what there belongs to the perturbable? </span><br><p id=mn66:23.4><span class=root>Yadeva tattha pītisukhaṁ aniruddhaṁ hoti idaṁ tattha iñjitasmiṁ. </span><br> <span class=sujato>Whatever rapture and bliss has not ceased there is what belongs to the perturbable. </span><br><p id=mn66:24.1><span class=root>Idhudāyi, bhikkhu pītiyā ca virāgā …pe… tatiyaṁ jhānaṁ upasampajja viharati; </span><br> <span class=sujato>Take a mendicant who, with the fading away of rapture, enters and remains in the third absorption. </span><br><p id=mn66:24.2><span class=root>idampi kho ahaṁ, udāyi, iñjitasmiṁ vadāmi. </span><br> <span class=sujato>This belongs to the perturbable. </span><br><p id=mn66:24.3><span class=root>Kiñca tattha iñjitasmiṁ? </span><br> <span class=sujato>And what there belongs to the perturbable? </span><br><p id=mn66:24.4><span class=root>Yadeva tattha upekkhāsukhaṁ aniruddhaṁ hoti idaṁ tattha iñjitasmiṁ. </span><br> <span class=sujato>Whatever bliss with equanimity has not ceased there is what belongs to the perturbable. </span><br><p id=mn66:25.1><span class=root>Idhudāyi, bhikkhu sukhassa ca pahānā …pe… catutthaṁ jhānaṁ upasampajja viharati; </span><br> <span class=sujato>Take a mendicant who, giving up pleasure and pain, enters and remains in the fourth absorption. </span><br><p id=mn66:25.2><span class=root>idaṁ kho ahaṁ, udāyi, aniñjitasmiṁ vadāmi. </span><br> <span class=sujato>This belongs to the imperturbable, I say. </span><br><p id=mn66:26.1><span class=root>Idhudāyi, bhikkhu vivicceva kāmehi …pe… paṭhamaṁ jhānaṁ upasampajja viharati; </span><br> <span class=sujato>Take a mendicant who, quite secluded from sensual pleasures, secluded from unskillful qualities, enters and remains in the first absorption. </span><br><p id=mn66:26.2><span class=root>idaṁ kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this is not enough, I say: give it up, go beyond it. </span><br><p id=mn66:26.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:27.1><span class=root>Idhudāyi, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, as the placing of the mind and keeping it connected are stilled, enters and remains in the second absorption. That goes beyond it. </span><br><p id=mn66:27.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:27.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:28.1><span class=root>Idhudāyi, bhikkhu pītiyā ca virāgā …pe… tatiyaṁ jhānaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, with the fading away of rapture, enters and remains in the third absorption. That goes beyond it. </span><br><p id=mn66:28.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:28.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:29.1><span class=root>Idhudāyi, bhikkhu sukhassa ca pahānā …pe… catutthaṁ jhānaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, giving up pleasure and pain, enters and remains in the fourth absorption. That goes beyond it. </span><br><p id=mn66:29.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:29.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:30.1><span class=root>Idhudāyi, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space. That goes beyond it. </span><br><p id=mn66:30.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:30.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:31.1><span class=root>Idhudāyi, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness. That goes beyond it. </span><br><p id=mn66:31.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:31.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:32.1><span class=root>Idhudāyi, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness. That goes beyond it. </span><br><p id=mn66:32.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:32.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:33.1><span class=root>Idhudāyi, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, going totally beyond the dimension of nothingness, enters and remains in the dimension of neither perception nor non-perception. That goes beyond it. </span><br><p id=mn66:33.2><span class=root>idampi kho ahaṁ, udāyi, ‘analan’ti vadāmi, ‘pajahathā’ti vadāmi, ‘samatikkamathā’ti vadāmi. </span><br> <span class=sujato>But this too is not enough, I say: give it up, go beyond it. </span><br><p id=mn66:33.3><span class=root>Ko ca tassa samatikkamo? </span><br> <span class=sujato>And what goes beyond it? </span><br><p id=mn66:34.1><span class=root>Idhudāyi, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, ayaṁ tassa samatikkamo; </span><br> <span class=sujato>Take a mendicant who, going totally beyond the dimension of neither perception nor non-perception, enters and remains in the cessation of perception and feeling. That goes beyond it. </span><br><p id=mn66:34.2><span class=root>iti kho ahaṁ, udāyi, nevasaññānāsaññāyatanassapi pahānaṁ vadāmi. </span><br> <span class=sujato>So, Udāyī, I even recommend giving up the dimension of neither perception nor non-perception. </span><br><p id=mn66:34.3><span class=root>Passasi no tvaṁ, udāyi, taṁ saṁyojanaṁ aṇuṁ vā thūlaṁ vā yassāhaṁ no pahānaṁ vadāmī”ti? </span><br> <span class=sujato>Do you see any fetter, large or small, that I don’t recommend giving up?” </span><br><p id=mn66:34.4><span class=root>“No hetaṁ, bhante”ti. </span><br> <span class=sujato>“No, sir.” </span><br><p id=mn66:34.5><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn66:34.6><span class=root>Attamano āyasmā udāyī bhagavato bhāsitaṁ abhinandīti. </span><br> <span class=sujato>Satisfied, Venerable Udāyī approved what the Buddha said. </span><br><p id=mn66:34.7><span class=root>Laṭukikopamasuttaṁ niṭṭhitaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>