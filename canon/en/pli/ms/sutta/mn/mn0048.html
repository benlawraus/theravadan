<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0048.html>Deutsch</a> , <a href=/canon/ru/pli/ms/sutta/mn/mn0048.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0047.html>Previous</a><a href=/canon/en/pli/ms/sutta/mn/mn0049.html>Next</a></div><p><div class=verse-container id=mn48:0.1><span>Majjhima Nikāya 48 </span><span class="translation sujato">Middle Discourses 48 </span></div><p><div class=verse-container id=mn48:0.2><span class=big-bold>Kosambiyasutta </span><span class="translation sujato">The Mendicants of Kosambī </span></div><p><div class=verse-container id=mn48:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn48:1.2><span>ekaṁ samayaṁ bhagavā kosambiyaṁ viharati ghositārāme. </span><span class="translation sujato">At one time the Buddha was staying near Kosambī, in Ghosita’s Monastery. </span></div><p><div class=verse-container id=mn48:2.1><span>Tena kho pana samayena kosambiyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti. </span><span class="translation sujato">Now at that time the mendicants of Kosambī were arguing, quarreling, and disputing, continually wounding each other with barbed words. </span></div><p><div class=verse-container id=mn48:2.2><span>Te na ceva aññamaññaṁ saññāpenti na ca saññattiṁ upenti, na ca aññamaññaṁ nijjhāpenti, na ca nijjhattiṁ upenti. </span><span class="translation sujato">They couldn’t persuade each other or be persuaded, nor could they convince each other or be convinced. </span></div><p><div class=verse-container id=mn48:3.1><span>Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: </span><span class="translation sujato">Then a mendicant went up to the Buddha, bowed, sat down to one side, and told him what was happening. </span></div><p><div class=verse-container id=mn48:3.2><span>“idha, bhante, kosambiyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti, te na ceva aññamaññaṁ saññāpenti, na ca saññattiṁ upenti, na ca aññamaññaṁ nijjhāpenti, na ca nijjhattiṁ upentī”ti. </span></div><p><div class=verse-container id=mn48:4.1><span>Atha kho bhagavā aññataraṁ bhikkhuṁ āmantesi: </span><span class="translation sujato">So the Buddha addressed one of the monks, </span></div><p><div class=verse-container id=mn48:4.2><span>“ehi tvaṁ, bhikkhu, mama vacanena te bhikkhū āmantehi: </span><span class="translation sujato">“Please, monk, in my name tell those mendicants that </span></div><p><div class=verse-container id=mn48:4.3><span>‘satthā vo āyasmante āmantetī’”ti. </span><span class="translation sujato">the teacher summons them.” </span></div><p><div class=verse-container id=mn48:4.4><span>“Evaṁ, bhante”ti kho so bhikkhu bhagavato paṭissutvā yena te bhikkhū tenupasaṅkami; upasaṅkamitvā te bhikkhū etadavoca: </span><span class="translation sujato">“Yes, sir,” that monk replied. He went to those monks and said, </span></div><p><div class=verse-container id=mn48:4.5><span>“satthā āyasmante āmantetī”ti. </span><span class="translation sujato">“Venerables, the teacher summons you.” </span></div><p><div class=verse-container id=mn48:4.6><span>“Evamāvuso”ti kho te bhikkhū tassa bhikkhuno paṭissutvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinne kho te bhikkhū bhagavā etadavoca: </span><span class="translation sujato">“Yes, reverend,” those monks replied. They went to the Buddha, bowed, and sat down to one side. The Buddha said to them, </span></div><p><div class=verse-container id=mn48:4.7><span>“saccaṁ kira tumhe, bhikkhave, bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, </span><span class="translation sujato">“Is it really true, mendicants, that you have been arguing, quarreling, and disputing, continually wounding each other with barbed words? </span></div><p><div class=verse-container id=mn48:4.8><span>te na ceva aññamaññaṁ saññāpetha, na ca saññattiṁ upetha, na ca aññamaññaṁ nijjhāpetha, na ca nijjhattiṁ upethā”ti? </span><span class="translation sujato">And that you can’t persuade each other or be persuaded, nor can you convince each other or be convinced?” </span></div><p><div class=verse-container id=mn48:4.9><span>“Evaṁ, bhante”. </span><span class="translation sujato">“Yes, sir,” they said. </span></div><p><div class=verse-container id=mn48:5.1><span>“Taṁ kiṁ maññatha, bhikkhave, </span><span class="translation sujato">“What do you think, mendicants? </span></div><p><div class=verse-container id=mn48:5.2><span>yasmiṁ tumhe samaye bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, api nu tumhākaṁ tasmiṁ samaye mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca, mettaṁ vacīkammaṁ …pe… mettaṁ manokammaṁ paccupaṭṭhitaṁ hoti sabrahmacārīsu āvi ceva raho cā”ti? </span><span class="translation sujato">When you’re arguing, quarreling, and disputing, continually wounding each other with barbed words, are you treating your spiritual companions with kindness by way of body, speech, and mind, both in public and in private?” </span></div><p><div class=verse-container id=mn48:5.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn48:5.4><span>“Iti kira, bhikkhave, yasmiṁ tumhe samaye bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, neva tumhākaṁ tasmiṁ samaye mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca, na mettaṁ vacīkammaṁ …pe… na mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">“So it seems that when you’re arguing you are not treating each other with kindness. </span></div><p><div class=verse-container id=mn48:5.5><span>Atha kiñcarahi tumhe, moghapurisā, kiṁ jānantā kiṁ passantā bhaṇḍanajātā kalahajātā vivādāpannā aññamaññaṁ mukhasattīhi vitudantā viharatha, te na ceva aññamaññaṁ saññāpetha, na ca saññattiṁ upetha, na ca aññamaññaṁ nijjhāpetha, na ca nijjhattiṁ upetha? </span><span class="translation sujato">So what exactly do you know and see, you futile men, that you behave in such a way? </span></div><p><div class=verse-container id=mn48:5.6><span>Tañhi tumhākaṁ, moghapurisā, bhavissati dīgharattaṁ ahitāya dukkhāyā”ti. </span><span class="translation sujato">This will be for your lasting harm and suffering.” </span></div><p><div class=verse-container id=mn48:6.1><span>Atha kho bhagavā bhikkhū āmantesi: </span><span class="translation sujato">Then the Buddha said to the mendicants: </span></div><p><div class=verse-container id=mn48:6.2><span>“chayime, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><span class="translation sujato">“Mendicants, these six warm-hearted qualities make for fondness and respect, conducing to inclusion, harmony, and unity, without quarreling. </span></div><p><div class=verse-container id=mn48:6.3><span>Katame cha? </span><span class="translation sujato">What six? </span></div><p><div class=verse-container id=mn48:6.4><span>Idha, bhikkhave, bhikkhuno mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">Firstly, a mendicant consistently treats their spiritual companions with bodily kindness, both in public and in private. </span></div><p><div class=verse-container id=mn48:6.5><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This warm-hearted quality makes for fondness and respect, conducing to inclusion, harmony, and unity, without quarreling. </span></div><p><div class=verse-container id=mn48:6.6><span>Puna caparaṁ, bhikkhave, bhikkhuno mettaṁ vacīkammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">Furthermore, a mendicant consistently treats their spiritual companions with verbal kindness … </span></div><p><div class=verse-container id=mn48:6.7><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span></div><p><div class=verse-container id=mn48:6.8><span>Puna caparaṁ, bhikkhave, bhikkhuno mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">Furthermore, a mendicant consistently treats their spiritual companions with mental kindness … </span></div><p><div class=verse-container id=mn48:6.9><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span></div><p><div class=verse-container id=mn48:6.10><span>Puna caparaṁ, bhikkhave, bhikkhu ye te lābhā dhammikā dhammaladdhā antamaso pattapariyāpannamattampi, tathārūpehi lābhehi appaṭivibhattabhogī hoti sīlavantehi sabrahmacārīhi sādhāraṇabhogī. </span><span class="translation sujato">Furthermore, a mendicant shares without reservation any material things they have gained by legitimate means, even the food placed in the alms-bowl, using them in common with their ethical spiritual companions … </span></div><p><div class=verse-container id=mn48:6.11><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span></div><p><div class=verse-container id=mn48:6.12><span>Puna caparaṁ, bhikkhave, bhikkhu yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni tathārūpesu sīlesu sīlasāmaññagato viharati sabrahmacārīhi āvi ceva raho ca. </span><span class="translation sujato">Furthermore, a mendicant lives according to the precepts shared with their spiritual companions, both in public and in private. Those precepts are intact, impeccable, spotless, and unmarred, liberating, praised by sensible people, not mistaken, and leading to immersion. … </span></div><p><div class=verse-container id=mn48:6.13><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span></div><p><div class=verse-container id=mn48:6.14><span>Puna caparaṁ, bhikkhave, bhikkhu yāyaṁ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā diṭṭhisāmaññagato viharati sabrahmacārīhi āvi ceva raho ca. </span><span class="translation sujato">Furthermore, a mendicant lives according to the view shared with their spiritual companions, both in public and in private. That view is noble and emancipating, and delivers one who practices it to the complete ending of suffering. </span></div><p><div class=verse-container id=mn48:6.15><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This warm-hearted quality makes for fondness and respect, conducing to inclusion, harmony, and unity, without quarreling. </span></div><p><div class=verse-container id=mn48:6.16><span>Ime kho, bhikkhave, cha sāraṇīyā dhammā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><span class="translation sujato">These six warm-hearted qualities make for fondness and respect, conducing to inclusion, harmony, and unity, without quarreling. </span></div><p><div class=verse-container id=mn48:7.1><span>Imesaṁ kho, bhikkhave, channaṁ sāraṇīyānaṁ dhammānaṁ etaṁ aggaṁ etaṁ saṅgāhikaṁ etaṁ saṅghāṭanikaṁ—yadidaṁ yāyaṁ diṭṭhi ariyā niyyānikā niyyāti takkarassa sammā dukkhakkhayāya. </span><span class="translation sujato">Of these six warm-hearted qualities, the chief is the view that is noble and emancipating, and delivers one who practices it to the complete ending of suffering. It holds and binds everything together. </span></div><p><div class=verse-container id=mn48:7.2><span>Seyyathāpi, bhikkhave, kūṭāgārassa etaṁ aggaṁ etaṁ saṅgāhikaṁ etaṁ saṅghāṭanikaṁ yadidaṁ kūṭaṁ; </span><span class="translation sujato">It’s like a bungalow. The roof-peak is the chief point, which holds and binds everything together. </span></div><p><div class=verse-container id=mn48:7.3><span>evameva kho, bhikkhave, imesaṁ channaṁ sāraṇīyānaṁ dhammānaṁ etaṁ aggaṁ etaṁ saṅgāhikaṁ etaṁ saṅghāṭanikaṁ yadidaṁ yāyaṁ diṭṭhi ariyā niyyānikā niyyāti takkarassa sammā dukkhakkhayāya. </span><span class="translation sujato">In the same way, of these six warm-hearted qualities, the chief is the view that is noble and emancipating, and delivers one who practices it to the complete ending of suffering. It holds and binds everything together. </span></div><p><div class=verse-container id=mn48:8.1><span>Kathañca, bhikkhave, yāyaṁ diṭṭhi ariyā niyyānikā niyyāti takkarassa sammā dukkhakkhayāya? </span><span class="translation sujato">And how does the view that is noble and emancipating lead one who practices it to the complete ending of suffering? </span></div><p><div class=verse-container id=mn48:8.2><span>Idha, bhikkhave, bhikkhu araññagato vā rukkhamūlagato vā suññāgāragato vā iti paṭisañcikkhati: </span><span class="translation sujato">It’s when a mendicant has gone to a wilderness, or to the root of a tree, or to an empty hut, and reflects like this, </span></div><p><div class=verse-container id=mn48:8.3><span>‘atthi nu kho me taṁ pariyuṭṭhānaṁ ajjhattaṁ appahīnaṁ, yenāhaṁ pariyuṭṭhānena pariyuṭṭhitacitto yathābhūtaṁ nappajāneyyaṁ na passeyyan’ti? </span><span class="translation sujato">‘Is there anything that I’m overcome with internally and haven’t given up, because of which I might not accurately know and see?’ </span></div><p><div class=verse-container id=mn48:8.4><span>Sace, bhikkhave, bhikkhu kāmarāgapariyuṭṭhito hoti, pariyuṭṭhitacittova hoti. </span><span class="translation sujato">If a mendicant is overcome with sensual desire, it’s their mind that’s overcome. </span></div><p><div class=verse-container id=mn48:8.5><span>Sace, bhikkhave, bhikkhu byāpādapariyuṭṭhito hoti, pariyuṭṭhitacittova hoti. </span><span class="translation sujato">If a mendicant is overcome with ill will, </span></div><p><div class=verse-container id=mn48:8.6><span>Sace, bhikkhave, bhikkhu thinamiddhapariyuṭṭhito hoti, pariyuṭṭhitacittova hoti. </span><span class="translation sujato">dullness and drowsiness, </span></div><p><div class=verse-container id=mn48:8.7><span>Sace, bhikkhave, bhikkhu uddhaccakukkuccapariyuṭṭhito hoti, pariyuṭṭhitacittova hoti. </span><span class="translation sujato">restlessness and remorse, </span></div><p><div class=verse-container id=mn48:8.8><span>Sace, bhikkhave, bhikkhu vicikicchāpariyuṭṭhito hoti, pariyuṭṭhitacittova hoti. </span><span class="translation sujato">doubt, </span></div><p><div class=verse-container id=mn48:8.9><span>Sace, bhikkhave, bhikkhu idhalokacintāya pasuto hoti, pariyuṭṭhitacittova hoti. </span><span class="translation sujato">pursuing speculation about this world, </span></div><p><div class=verse-container id=mn48:8.10><span>Sace, bhikkhave, bhikkhu paralokacintāya pasuto hoti, pariyuṭṭhitacittova hoti. </span><span class="translation sujato">pursuing speculation about the next world, </span></div><p><div class=verse-container id=mn48:8.11><span>Sace, bhikkhave, bhikkhu bhaṇḍanajāto kalahajāto vivādāpanno aññamaññaṁ mukhasattīhi vitudanto viharati, pariyuṭṭhitacittova hoti. </span><span class="translation sujato">or arguing, quarreling, and disputing, continually wounding others with barbed words, it’s their mind that’s overcome. </span></div><p><div class=verse-container id=mn48:8.12><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:8.13><span>‘natthi kho me taṁ pariyuṭṭhānaṁ ajjhattaṁ appahīnaṁ, yenāhaṁ pariyuṭṭhānena pariyuṭṭhitacitto yathābhūtaṁ nappajāneyyaṁ na passeyyaṁ. </span><span class="translation sujato">‘There is nothing that I’m overcome with internally and haven’t given up, because of which I might not accurately know and see. </span></div><p><div class=verse-container id=mn48:8.14><span>Suppaṇihitaṁ me mānasaṁ saccānaṁ bodhāyā’ti. </span><span class="translation sujato">My mind is properly disposed for awakening to the truths.’ </span></div><p><div class=verse-container id=mn48:8.15><span>Idamassa paṭhamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is the first knowledge they have achieved that is noble and transcendent, and is distinct from that of ordinary people. </span></div><p><div class=verse-container id=mn48:9.1><span>Puna caparaṁ, bhikkhave, ariyasāvako iti paṭisañcikkhati: </span><span class="translation sujato">Furthermore, a noble disciple reflects, </span></div><p><div class=verse-container id=mn48:9.2><span>‘imaṁ nu kho ahaṁ diṭṭhiṁ āsevanto bhāvento bahulīkaronto labhāmi paccattaṁ samathaṁ, labhāmi paccattaṁ nibbutin’ti? </span><span class="translation sujato">‘When I develop, cultivate, and make much of this view, do I personally gain serenity and quenching?’ </span></div><p><div class=verse-container id=mn48:9.3><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:9.4><span>‘imaṁ kho ahaṁ diṭṭhiṁ āsevanto bhāvento bahulīkaronto labhāmi paccattaṁ samathaṁ, labhāmi paccattaṁ nibbutin’ti. </span><span class="translation sujato">‘When I develop, cultivate, and make much of this view, I personally gain serenity and quenching.’ </span></div><p><div class=verse-container id=mn48:9.5><span>Idamassa dutiyaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is their second knowledge … </span></div><p><div class=verse-container id=mn48:10.1><span>Puna caparaṁ, bhikkhave, ariyasāvako iti paṭisañcikkhati: </span><span class="translation sujato">Furthermore, a noble disciple reflects, </span></div><p><div class=verse-container id=mn48:10.2><span>‘yathārūpāyāhaṁ diṭṭhiyā samannāgato, atthi nu kho ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti? </span><span class="translation sujato">‘Are there any ascetics or brahmins outside of the Buddhist community who have the same kind of view that I have?’ </span></div><p><div class=verse-container id=mn48:10.3><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:10.4><span>‘yathārūpāyāhaṁ diṭṭhiyā samannāgato, natthi ito bahiddhā añño samaṇo vā brāhmaṇo vā tathārūpāya diṭṭhiyā samannāgato’ti. </span><span class="translation sujato">‘There are no ascetics or brahmins outside of the Buddhist community who have the same kind of view that I have.’ </span></div><p><div class=verse-container id=mn48:10.5><span>Idamassa tatiyaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is their third knowledge … </span></div><p><div class=verse-container id=mn48:11.1><span>Puna caparaṁ, bhikkhave, ariyasāvako iti paṭisañcikkhati: </span><span class="translation sujato">Furthermore, a noble disciple reflects, </span></div><p><div class=verse-container id=mn48:11.2><span>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><span class="translation sujato">‘Do I have the same nature as a person accomplished in view?’ </span></div><p><div class=verse-container id=mn48:11.3><span>Kathaṁrūpāya ca, bhikkhave, dhammatāya diṭṭhisampanno puggalo samannāgato? </span><span class="translation sujato">And what, mendicants, is the nature of a person accomplished in view? </span></div><p><div class=verse-container id=mn48:11.4><span>Dhammatā esā, bhikkhave, diṭṭhisampannassa puggalassa: </span><span class="translation sujato">This is the nature of a person accomplished in view. </span></div><p><div class=verse-container id=mn48:11.5><span>kiñcāpi tathārūpiṁ āpattiṁ āpajjati, yathārūpāya āpattiyā vuṭṭhānaṁ paññāyati, atha kho naṁ khippameva satthari vā viññūsu vā sabrahmacārīsu deseti vivarati uttānīkaroti; </span><span class="translation sujato">Though they may fall into a kind of offense for which resolution is possible, they quickly disclose, clarify, and reveal it to the Teacher or a sensible spiritual companion. </span></div><p><div class=verse-container id=mn48:11.6><span>desetvā vivaritvā uttānīkatvā āyatiṁ saṁvaraṁ āpajjati. </span><span class="translation sujato">And having revealed it they restrain themselves in the future. </span></div><p><div class=verse-container id=mn48:11.7><span>Seyyathāpi, bhikkhave, daharo kumāro mando uttānaseyyako hatthena vā pādena vā aṅgāraṁ akkamitvā khippameva paṭisaṁharati; </span><span class="translation sujato">Suppose there was a little baby boy. If he puts his hand or foot on a burning coal, he quickly pulls it back. </span></div><p><div class=verse-container id=mn48:11.8><span>evameva kho, bhikkhave, dhammatā esā diṭṭhisampannassa puggalassa: </span><span class="translation sujato">In the same way, this is the nature of a person accomplished in view. </span></div><p><div class=verse-container id=mn48:11.9><span>kiñcāpi tathārūpiṁ āpattiṁ āpajjati yathārūpāya āpattiyā vuṭṭhānaṁ paññāyati, atha kho naṁ khippameva satthari vā viññūsu vā sabrahmacārīsu deseti vivarati uttānīkaroti; </span><span class="translation sujato">Though they may still fall into a kind of offense for which resolution is possible, they quickly reveal it to the Teacher or a sensible spiritual companion. </span></div><p><div class=verse-container id=mn48:11.10><span>desetvā vivaritvā uttānīkatvā āyatiṁ saṁvaraṁ āpajjati. </span><span class="translation sujato">And having revealed it they restrain themselves in the future. </span></div><p><div class=verse-container id=mn48:11.11><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:11.12><span>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><span class="translation sujato">‘I have the same nature as a person accomplished in view.’ </span></div><p><div class=verse-container id=mn48:11.13><span>Idamassa catutthaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is their fourth knowledge … </span></div><p><div class=verse-container id=mn48:12.1><span>Puna caparaṁ, bhikkhave, ariyasāvako iti paṭisañcikkhati: </span><span class="translation sujato">Furthermore, a noble disciple reflects, </span></div><p><div class=verse-container id=mn48:12.2><span>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><span class="translation sujato">‘Do I have the same nature as a person accomplished in view?’ </span></div><p><div class=verse-container id=mn48:12.3><span>Kathaṁrūpāya ca, bhikkhave, dhammatāya diṭṭhisampanno puggalo samannāgato? </span><span class="translation sujato">And what, mendicants, is the nature of a person accomplished in view? </span></div><p><div class=verse-container id=mn48:12.4><span>Dhammatā esā, bhikkhave, diṭṭhisampannassa puggalassa: </span><span class="translation sujato">This is the nature of a person accomplished in view. </span></div><p><div class=verse-container id=mn48:12.5><span>kiñcāpi yāni tāni sabrahmacārīnaṁ uccāvacāni kiṅkaraṇīyāni tattha ussukkaṁ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya. </span><span class="translation sujato">Though they might manage a diverse spectrum of duties for their spiritual companions, they still feel a keen regard for the training in higher ethics, higher mind, and higher wisdom. </span></div><p><div class=verse-container id=mn48:12.6><span>Seyyathāpi, bhikkhave, gāvī taruṇavacchā thambañca ālumpati vacchakañca apacinati; </span><span class="translation sujato">Suppose there was a cow with a baby calf. She watches her calf devotedly as she grazes. </span></div><p><div class=verse-container id=mn48:12.7><span>evameva kho, bhikkhave, dhammatā esā diṭṭhisampannassa puggalassa: </span><span class="translation sujato">In the same way, this is the nature of a person accomplished in view. </span></div><p><div class=verse-container id=mn48:12.8><span>kiñcāpi yāni tāni sabrahmacārīnaṁ uccāvacāni kiṅkaraṇīyāni tattha ussukkaṁ āpanno hoti, atha khvāssa tibbāpekkhā hoti adhisīlasikkhāya adhicittasikkhāya adhipaññāsikkhāya. </span><span class="translation sujato">Though they might manage a diverse spectrum of duties for their spiritual companions, they still feel a keen regard for the training in higher ethics, higher mind, and higher wisdom. </span></div><p><div class=verse-container id=mn48:12.9><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:12.10><span>‘yathārūpāya dhammatāya diṭṭhisampanno puggalo samannāgato, ahampi tathārūpāya dhammatāya samannāgato’ti. </span><span class="translation sujato">‘I have the same nature as a person accomplished in view.’ </span></div><p><div class=verse-container id=mn48:12.11><span>Idamassa pañcamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is their fifth knowledge … </span></div><p><div class=verse-container id=mn48:13.1><span>Puna caparaṁ, bhikkhave, ariyasāvako iti paṭisañcikkhati: </span><span class="translation sujato">Furthermore, a noble disciple reflects, </span></div><p><div class=verse-container id=mn48:13.2><span>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><span class="translation sujato">‘Do I have the same strength as a person accomplished in view?’ </span></div><p><div class=verse-container id=mn48:13.3><span>Kathaṁrūpāya ca, bhikkhave, balatāya diṭṭhisampanno puggalo samannāgato? </span><span class="translation sujato">And what, mendicants, is the strength of a person accomplished in view? </span></div><p><div class=verse-container id=mn48:13.4><span>Balatā esā, bhikkhave, diṭṭhisampannassa puggalassa yaṁ tathāgatappavedite dhammavinaye desiyamāne aṭṭhiṁ katvā manasikatvā sabbacetasā samannāharitvā ohitasoto dhammaṁ suṇāti. </span><span class="translation sujato">The strength of a person accomplished in view is that, when the teaching and training proclaimed by the Realized One are being taught, they pay attention, apply the mind, concentrate wholeheartedly, and actively listen to the teaching. </span></div><p><div class=verse-container id=mn48:13.5><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:13.6><span>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><span class="translation sujato">‘I have the same strength as a person accomplished in view.’ </span></div><p><div class=verse-container id=mn48:13.7><span>Idamassa chaṭṭhaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is their sixth knowledge … </span></div><p><div class=verse-container id=mn48:14.1><span>Puna caparaṁ, bhikkhave, ariyasāvako iti paṭisañcikkhati: </span><span class="translation sujato">Furthermore, a noble disciple reflects, </span></div><p><div class=verse-container id=mn48:14.2><span>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><span class="translation sujato">‘Do I have the same strength as a person accomplished in view?’ </span></div><p><div class=verse-container id=mn48:14.3><span>Kathaṁrūpāya ca, bhikkhave, balatāya diṭṭhisampanno puggalo samannāgato? </span><span class="translation sujato">And what, mendicants, is the strength of a person accomplished in view? </span></div><p><div class=verse-container id=mn48:14.4><span>Balatā esā, bhikkhave, diṭṭhisampannassa puggalassa yaṁ tathāgatappavedite dhammavinaye desiyamāne labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><span class="translation sujato">The strength of a person accomplished in view is that, when the teaching and training proclaimed by the Realized One are being taught, they find inspiration in the meaning and the teaching, and find joy connected with the teaching. </span></div><p><div class=verse-container id=mn48:14.5><span>So evaṁ pajānāti: </span><span class="translation sujato">They understand, </span></div><p><div class=verse-container id=mn48:14.6><span>‘yathārūpāya balatāya diṭṭhisampanno puggalo samannāgato, ahampi tathārūpāya balatāya samannāgato’ti. </span><span class="translation sujato">‘I have the same strength as a person accomplished in view.’ </span></div><p><div class=verse-container id=mn48:14.7><span>Idamassa sattamaṁ ñāṇaṁ adhigataṁ hoti ariyaṁ lokuttaraṁ asādhāraṇaṁ puthujjanehi. </span><span class="translation sujato">This is the seventh knowledge they have achieved that is noble and transcendent, and is distinct from that of ordinary people. </span></div><p><div class=verse-container id=mn48:15.1><span>Evaṁ sattaṅgasamannāgatassa kho, bhikkhave, ariyasāvakassa dhammatā susamanniṭṭhā hoti sotāpattiphalasacchikiriyāya. </span><span class="translation sujato">When a noble disciple has these seven factors, they have properly investigated their nature through the realization of the fruit of stream-entry. </span></div><p><div class=verse-container id=mn48:15.2><span>Evaṁ sattaṅgasamannāgato kho, bhikkhave, ariyasāvako sotāpattiphalasamannāgato hotī”ti. </span><span class="translation sujato">A noble disciple with these seven factors has the fruit of stream-entry.” </span></div><p><div class=verse-container id=mn48:15.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn48:15.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn48:15.5><span>Kosambiyasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/en/pli/ms/sutta/mn/mn0047.html>Previous</a><a href=/canon/en/pli/ms/sutta/mn/mn0049.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>