<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0019.html>Deutsch</a> , <a href=/canon/lt/pli/ms/sutta/mn/mn0019.html>Lietuvių kalba</a> , <a href=/canon/ru/pli/ms/sutta/mn/mn0019.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0018.html>Previous</a><a href=/canon/en/pli/ms/sutta/mn/mn0020.html>Next</a></div><p id=mn19:0.1><span class=root>Majjhima Nikāya 19 </span><br> <span class=sujato>Middle Discourses 19 </span><br><p id=mn19:0.2><span class="root big-bold">Dvedhāvitakkasutta </span><br> <span class=sujato>Two Kinds of Thought </span><br><p id=mn19:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn19:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn19:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn19:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn19:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn19:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn19:2.1><span class=root>“Pubbeva me, bhikkhave, sambodhā anabhisambuddhassa bodhisattasseva sato etadahosi: </span><br> <span class=sujato>“Mendicants, before my awakening—when I was still unawakened but intent on awakening—I thought: </span><br><p id=mn19:2.2><span class=root>‘yannūnāhaṁ dvidhā katvā dvidhā katvā vitakke vihareyyan’ti. </span><br> <span class=sujato>‘Why don’t I meditate by continually dividing my thoughts into two classes?’ </span><br><p id=mn19:2.3><span class=root>So kho ahaṁ, bhikkhave, yo cāyaṁ kāmavitakko yo ca byāpādavitakko yo ca vihiṁsāvitakko—</span><br> <span class=sujato>So I assigned sensual, malicious, and cruel thoughts </span><br><p id=mn19:2.4><span class=root>imaṁ ekaṁ bhāgamakāsiṁ; </span><br> <span class=sujato>to one class. </span><br><p id=mn19:2.5><span class=root>yo cāyaṁ nekkhammavitakko yo ca abyāpādavitakko yo ca avihiṁsāvitakko—</span><br> <span class=sujato>And I assigned thoughts of renunciation, good will, and harmlessness </span><br><p id=mn19:2.6><span class=root>imaṁ dutiyaṁ bhāgamakāsiṁ. </span><br> <span class=sujato>to the second class. </span><br><p id=mn19:3.1><span class=root>Tassa mayhaṁ, bhikkhave, evaṁ appamattassa ātāpino pahitattassa viharato uppajjati kāmavitakko. </span><br> <span class=sujato>Then, as I meditated—diligent, keen, and resolute—a sensual thought arose. </span><br><p id=mn19:3.2><span class=root>So evaṁ pajānāmi: </span><br> <span class=sujato>I understood: </span><br><p id=mn19:3.3><span class=root>‘uppanno kho me ayaṁ kāmavitakko. </span><br> <span class=sujato>‘This sensual thought has arisen in me. </span><br><p id=mn19:3.4><span class=root>So ca kho attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati, paññānirodhiko vighātapakkhiko anibbānasaṁvattaniko’. </span><br> <span class=sujato>It leads to hurting myself, hurting others, and hurting both. It blocks wisdom, it’s on the side of distress, and it doesn’t lead to extinguishment.’ </span><br><p id=mn19:3.5><span class=root>‘Attabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><br> <span class=sujato>When I reflected that it leads to hurting myself, it went away. </span><br><p id=mn19:3.6><span class=root>‘parabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><br> <span class=sujato>When I reflected that it leads to hurting others, it went away. </span><br><p id=mn19:3.7><span class=root>‘ubhayabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><br> <span class=sujato>When I reflected that it leads to hurting both, it went away. </span><br><p id=mn19:3.8><span class=root>‘paññānirodhiko vighātapakkhiko anibbānasaṁvattaniko’tipi me, bhikkhave, paṭisañcikkhato abbhatthaṁ gacchati. </span><br> <span class=sujato>When I reflected that it blocks wisdom, it’s on the side of distress, and it doesn’t lead to extinguishment, it went away. </span><br><p id=mn19:3.9><span class=root>So kho ahaṁ, bhikkhave, uppannuppannaṁ kāmavitakkaṁ pajahameva vinodameva byantameva naṁ akāsiṁ. </span><br> <span class=sujato>So I gave up, got rid of, and eliminated any sensual thoughts that arose. </span><br><p id=mn19:4-5.1><span class=root>Tassa mayhaṁ, bhikkhave, evaṁ appamattassa ātāpino pahitattassa viharato uppajjati byāpādavitakko …pe… </span><br> <span class=sujato>Then, as I meditated—diligent, keen, and resolute—a malicious thought arose … </span><br><p id=mn19:4-5.2><span class=root>uppajjati vihiṁsāvitakko. </span><br> <span class=sujato>a cruel thought arose. </span><br><p id=mn19:4-5.3><span class=root>So evaṁ pajānāmi: </span><br> <span class=sujato>I understood: </span><br><p id=mn19:4-5.4><span class=root>‘uppanno kho me ayaṁ vihiṁsāvitakko. </span><br> <span class=sujato>‘This cruel thought has arisen in me. </span><br><p id=mn19:4-5.5><span class=root>So ca kho attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati, paññānirodhiko vighātapakkhiko anibbānasaṁvattaniko’. </span><br> <span class=sujato>It leads to hurting myself, hurting others, and hurting both. It blocks wisdom, it’s on the side of distress, and it doesn’t lead to extinguishment.’ </span><br><p id=mn19:4-5.6><span class=root>‘Attabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><br> <span class=sujato>When I reflected that it leads to hurting myself … </span><br><p id=mn19:4-5.7><span class=root>‘parabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><br> <span class=sujato>hurting others … </span><br><p id=mn19:4-5.8><span class=root>‘ubhayabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><br> <span class=sujato>hurting both, it went away. </span><br><p id=mn19:4-5.9><span class=root>‘paññānirodhiko vighātapakkhiko anibbānasaṁvattaniko’tipi me, bhikkhave, paṭisañcikkhato abbhatthaṁ gacchati. </span><br> <span class=sujato>When I reflected that it blocks wisdom, it’s on the side of distress, and it doesn’t lead to extinguishment, it went away. </span><br><p id=mn19:4-5.10><span class=root>So kho ahaṁ, bhikkhave, uppannuppannaṁ vihiṁsāvitakkaṁ pajahameva vinodameva byantameva naṁ akāsiṁ. </span><br> <span class=sujato>So I gave up, got rid of, and eliminated any cruel thoughts that arose. </span><br><p id=mn19:6.1><span class=root>Yaññadeva, bhikkhave, bhikkhu bahulamanuvitakketi anuvicāreti, tathā tathā nati hoti cetaso. </span><br> <span class=sujato>Whatever a mendicant frequently thinks about and considers becomes their heart’s inclination. </span><br><p id=mn19:6.2><span class=root>Kāmavitakkañce, bhikkhave, bhikkhu bahulamanuvitakketi anuvicāreti, pahāsi nekkhammavitakkaṁ, kāmavitakkaṁ bahulamakāsi, tassa taṁ kāmavitakkāya cittaṁ namati. </span><br> <span class=sujato>If they often think about and consider sensual thoughts, they’ve given up the thought of renunciation to cultivate sensual thought. Their mind inclines to sensual thoughts. </span><br><p id=mn19:6.3><span class=root>Byāpādavitakkañce, bhikkhave …pe… </span><br> <span class=sujato>If they often think about and consider malicious thoughts … their mind inclines to malicious thoughts. </span><br><p id=mn19:6.4><span class=root>vihiṁsāvitakkañce, bhikkhave, bhikkhu bahulamanuvitakketi anuvicāreti, pahāsi avihiṁsāvitakkaṁ, vihiṁsāvitakkaṁ bahulamakāsi, tassa taṁ vihiṁsāvitakkāya cittaṁ namati. </span><br> <span class=sujato>If they often think about and consider cruel thoughts … their mind inclines to cruel thoughts. </span><br><p id=mn19:7.1><span class=root>Seyyathāpi, bhikkhave, vassānaṁ pacchime māse saradasamaye kiṭṭhasambādhe gopālako gāvo rakkheyya. </span><br> <span class=sujato>Suppose it’s the last month of the rainy season, in autumn, when the crops grow closely together, and a cowherd must take care of the cattle. </span><br><p id=mn19:7.2><span class=root>So tā gāvo tato tato daṇḍena ākoṭeyya paṭikoṭeyya sannirundheyya sannivāreyya. </span><br> <span class=sujato>He’d tap and poke them with his staff on this side and that to keep them in check. </span><br><p id=mn19:7.3><span class=root>Taṁ kissa hetu? </span><br> <span class=sujato>Why is that? </span><br><p id=mn19:7.4><span class=root>Passati hi so, bhikkhave, gopālako tatonidānaṁ vadhaṁ vā bandhanaṁ vā jāniṁ vā garahaṁ vā. </span><br> <span class=sujato>For he sees that if they wander into the crops he could be executed, imprisoned, fined, or condemned. </span><br><p id=mn19:7.5><span class=root>Evameva kho ahaṁ, bhikkhave, addasaṁ akusalānaṁ dhammānaṁ ādīnavaṁ okāraṁ saṅkilesaṁ, kusalānaṁ dhammānaṁ nekkhamme ānisaṁsaṁ vodānapakkhaṁ. </span><br> <span class=sujato>In the same way, I saw that unskillful qualities have the drawbacks of sordidness and corruption, and that skillful qualities have the benefit and cleansing power of renunciation. </span><br><p id=mn19:8.1><span class=root>Tassa mayhaṁ, bhikkhave, evaṁ appamattassa ātāpino pahitattassa viharato uppajjati nekkhammavitakko. </span><br> <span class=sujato>Then, as I meditated—diligent, keen, and resolute—a thought of renunciation arose. </span><br><p id=mn19:8.2><span class=root>So evaṁ pajānāmi: </span><br> <span class=sujato>I understood: </span><br><p id=mn19:8.3><span class=root>‘uppanno kho me ayaṁ nekkhammavitakko. </span><br> <span class=sujato>‘This thought of renunciation has arisen in me. </span><br><p id=mn19:8.4><span class=root>So ca kho nevattabyābādhāya saṁvattati, na parabyābādhāya saṁvattati, na ubhayabyābādhāya saṁvattati, paññāvuddhiko avighātapakkhiko nibbānasaṁvattaniko’. </span><br> <span class=sujato>It doesn’t lead to hurting myself, hurting others, or hurting both. It nourishes wisdom, it’s on the side of freedom from distress, and it leads to extinguishment.’ </span><br><p id=mn19:8.5><span class=root>Rattiñcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><br> <span class=sujato>If I were to keep on thinking and considering this all night … </span><br><p id=mn19:8.6><span class=root>Divasañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><br> <span class=sujato>all day … </span><br><p id=mn19:8.7><span class=root>Rattindivañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><br> <span class=sujato>all night and day, I see no danger that would come from that. </span><br><p id=mn19:8.8><span class=root>Api ca kho me aticiraṁ anuvitakkayato anuvicārayato kāyo kilameyya. </span><br> <span class=sujato>Still, thinking and considering for too long would tire my body. </span><br><p id=mn19:8.9><span class=root>Kāye kilante cittaṁ ūhaññeyya. </span><br> <span class=sujato>And when the body is tired, the mind is stressed. </span><br><p id=mn19:8.10><span class=root>Ūhate citte ārā cittaṁ samādhimhāti. </span><br> <span class=sujato>And when the mind is stressed, it’s far from immersion. </span><br><p id=mn19:8.11><span class=root>So kho ahaṁ, bhikkhave, ajjhattameva cittaṁ saṇṭhapemi sannisādemi ekodiṁ karomi samādahāmi. </span><br> <span class=sujato>So I stilled, settled, unified, and immersed my mind internally. </span><br><p id=mn19:8.12><span class=root>Taṁ kissa hetu? </span><br> <span class=sujato>Why is that? </span><br><p id=mn19:8.13><span class=root>‘Mā me cittaṁ ūhaññī’ti. </span><br> <span class=sujato>So that my mind would not be stressed. </span><br><p id=mn19:9-10.1><span class=root>Tassa mayhaṁ, bhikkhave, evaṁ appamattassa ātāpino pahitattassa viharato uppajjati abyāpādavitakko …pe… </span><br> <span class=sujato>Then, as I meditated—diligent, keen, and resolute—a thought of good will arose … </span><br><p id=mn19:9-10.2><span class=root>uppajjati avihiṁsāvitakko. </span><br> <span class=sujato>a thought of harmlessness arose. </span><br><p id=mn19:9-10.3><span class=root>So evaṁ pajānāmi: </span><br> <span class=sujato>I understood: </span><br><p id=mn19:9-10.4><span class=root>‘uppanno kho me ayaṁ avihiṁsāvitakko. </span><br> <span class=sujato>‘This thought of harmlessness has arisen in me. </span><br><p id=mn19:9-10.5><span class=root>So ca kho nevattabyābādhāya saṁvattati, na parabyābādhāya saṁvattati, na ubhayabyābādhāya saṁvattati, paññāvuddhiko avighātapakkhiko nibbānasaṁvattaniko’. </span><br> <span class=sujato>It doesn’t lead to hurting myself, hurting others, or hurting both. It nourishes wisdom, it’s on the side of freedom from distress, and it leads to extinguishment.’ </span><br><p id=mn19:9-10.6><span class=root>Rattiñcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><br> <span class=sujato>If I were to keep on thinking and considering this all night … </span><br><p id=mn19:9-10.7><span class=root>Divasañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><br> <span class=sujato>all day … </span><br><p id=mn19:9-10.8><span class=root>Rattindivañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><br> <span class=sujato>all night and day, I see no danger that would come from that. </span><br><p id=mn19:9-10.9><span class=root>Api ca kho me aticiraṁ anuvitakkayato anuvicārayato kāyo kilameyya. </span><br> <span class=sujato>Still, thinking and considering for too long would tire my body. </span><br><p id=mn19:9-10.10><span class=root>Kāye kilante cittaṁ ūhaññeyya. </span><br> <span class=sujato>And when the body is tired, the mind is stressed. </span><br><p id=mn19:9-10.11><span class=root>Ūhate citte ārā cittaṁ samādhimhāti. </span><br> <span class=sujato>And when the mind is stressed, it’s far from immersion. </span><br><p id=mn19:9-10.12><span class=root>So kho ahaṁ, bhikkhave, ajjhattameva cittaṁ saṇṭhapemi, sannisādemi, ekodiṁ karomi samādahāmi. </span><br> <span class=sujato>So I stilled, settled, unified, and immersed my mind internally. </span><br><p id=mn19:9-10.13><span class=root>Taṁ kissa hetu? </span><br> <span class=sujato>Why is that? </span><br><p id=mn19:9-10.14><span class=root>‘Mā me cittaṁ ūhaññī’ti. </span><br> <span class=sujato>So that my mind would not be stressed. </span><br><p id=mn19:11.1><span class=root>Yaññadeva, bhikkhave, bhikkhu bahulamanuvitakketi anuvicāreti, tathā tathā nati hoti cetaso. </span><br> <span class=sujato>Whatever a mendicant frequently thinks about and considers becomes their heart’s inclination. </span><br><p id=mn19:11.2><span class=root>Nekkhammavitakkañce, bhikkhave, bhikkhu bahulamanuvitakketi anuvicāreti, pahāsi kāmavitakkaṁ, nekkhammavitakkaṁ bahulamakāsi, tassaṁ taṁ nekkhammavitakkāya cittaṁ namati. </span><br> <span class=sujato>If they often think about and consider thoughts of renunciation, they’ve given up sensual thought to cultivate the thought of renunciation. Their mind inclines to thoughts of renunciation. </span><br><p id=mn19:11.3><span class=root>Abyāpādavitakkañce, bhikkhave …pe… </span><br> <span class=sujato>If they often think about and consider thoughts of good will … their mind inclines to thoughts of good will. </span><br><p id=mn19:11.4><span class=root>avihiṁsāvitakkañce, bhikkhave, bhikkhu bahulamanuvitakketi anuvicāreti, pahāsi vihiṁsāvitakkaṁ, avihiṁsāvitakkaṁ bahulamakāsi, tassa taṁ avihiṁsāvitakkāya cittaṁ namati. </span><br> <span class=sujato>If they often think about and consider thoughts of harmlessness … their mind inclines to thoughts of harmlessness. </span><br><p id=mn19:12.1><span class=root>Seyyathāpi, bhikkhave, gimhānaṁ pacchime māse sabbasassesu gāmantasambhatesu gopālako gāvo rakkheyya, tassa rukkhamūlagatassa vā abbhokāsagatassa vā satikaraṇīyameva hoti: </span><br> <span class=sujato>Suppose it’s the last month of summer, when all the crops have been gathered within a village, and a cowherd must take care of the cattle. While at the root of a tree or in the open he need only be mindful that </span><br><p id=mn19:12.2><span class=root>‘etā gāvo’ti. </span><br> <span class=sujato>the cattle are there. </span><br><p id=mn19:12.3><span class=root>Evamevaṁ kho, bhikkhave, satikaraṇīyameva ahosi: </span><br> <span class=sujato>In the same way I needed only to be mindful that </span><br><p id=mn19:12.4><span class=root>‘ete dhammā’ti. </span><br> <span class=sujato>those things were there. </span><br><p id=mn19:13.1><span class=root>Āraddhaṁ kho pana me, bhikkhave, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><br> <span class=sujato>My energy was roused up and unflagging, my mindfulness was established and lucid, my body was tranquil and undisturbed, and my mind was immersed in samādhi. </span><br><p id=mn19:14.1><span class=root>So kho ahaṁ, bhikkhave, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ. </span><br> <span class=sujato>Quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected. </span><br><p id=mn19:15.1><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsiṁ. </span><br> <span class=sujato>As the placing of the mind and keeping it connected were stilled, I entered and remained in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn19:16.1><span class=root>Pītiyā ca virāgā upekkhako ca vihāsiṁ sato ca sampajāno, sukhañca kāyena paṭisaṁvedesiṁ, yaṁ taṁ ariyā ācikkhanti ‘upekkhako satimā sukhavihārī’ti, tatiyaṁ jhānaṁ upasampajja vihāsiṁ. </span><br> <span class=sujato>And with the fading away of rapture, I entered and remained in the third absorption, where I meditated with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=mn19:17.1><span class=root>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsiṁ. </span><br> <span class=sujato>With the giving up of pleasure and pain, and the ending of former happiness and sadness, I entered and remained in the fourth absorption, without pleasure or pain, with pure equanimity and mindfulness. </span><br><p id=mn19:18.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ. </span><br> <span class=sujato>When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward recollection of past lives. </span><br><p id=mn19:18.2><span class=root>So anekavihitaṁ pubbenivāsaṁ anussarāmi. Seyyathidaṁ—ekampi jātiṁ …pe… iti sākāraṁ sauddesaṁ anekavihitaṁ pubbenivāsaṁ anussarāmi. </span><br> <span class=sujato>I recollected many kinds of past lives, with features and details. </span><br><p id=mn19:19.1><span class=root>Ayaṁ kho me, bhikkhave, rattiyā paṭhame yāme paṭhamā vijjā adhigatā; </span><br> <span class=sujato>This was the first knowledge, which I achieved in the first watch of the night. </span><br><p id=mn19:19.2><span class=root>avijjā vihatā vijjā uppannā; tamo vihato āloko uppanno; yathā taṁ appamattassa ātāpino pahitattassa viharato. </span><br> <span class=sujato>Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span><br><p id=mn19:20.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ. </span><br> <span class=sujato>When my mind had become immersed in samādhi like this, I extended it toward knowledge of the death and rebirth of sentient beings. </span><br><p id=mn19:20.2><span class=root>So dibbena cakkhunā visuddhena atikkantamānusakena satte passāmi cavamāne upapajjamāne …pe… ime vata bhonto sattā kāyaduccaritena samannāgatā …pe… iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāmi. </span><br> <span class=sujato>With clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds. </span><br><p id=mn19:21.1><span class=root>Ayaṁ kho me, bhikkhave, rattiyā majjhime yāme dutiyā vijjā adhigatā; </span><br> <span class=sujato>This was the second knowledge, which I achieved in the middle watch of the night. </span><br><p id=mn19:21.2><span class=root>avijjā vihatā vijjā uppannā; tamo vihato āloko uppanno; yathā taṁ appamattassa ātāpino pahitattassa viharato. </span><br> <span class=sujato>Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span><br><p id=mn19:22.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ. </span><br> <span class=sujato>When my mind had become immersed in samādhi like this, I extended it toward knowledge of the ending of defilements. </span><br><p id=mn19:22.2><span class=root>So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ. </span><br> <span class=sujato>I truly understood: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering.’ </span><br><p id=mn19:23.1><span class=root>‘Ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ. </span><br> <span class=sujato>I truly understood: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements.’ </span><br><p id=mn19:23.2><span class=root>Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha, vimuttasmiṁ vimuttamiti ñāṇaṁ ahosi: </span><br> <span class=sujato>Knowing and seeing like this, my mind was freed from the defilements of sensuality, desire to be reborn, and ignorance. </span><br><p id=mn19:23.3><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ. </span><br> <span class=sujato>I understood: ‘Rebirth is ended; the spiritual journey has been completed; what had to be done has been done; there is nothing further for this place.’ </span><br><p id=mn19:24.1><span class=root>Ayaṁ kho me, bhikkhave, rattiyā pacchime yāme tatiyā vijjā adhigatā; </span><br> <span class=sujato>This was the third knowledge, which I achieved in the last watch of the night. </span><br><p id=mn19:24.2><span class=root>avijjā vihatā vijjā uppannā; tamo vihato āloko uppanno; yathā taṁ appamattassa ātāpino pahitattassa viharato. </span><br> <span class=sujato>Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span><br><p id=mn19:25.1><span class=root>Seyyathāpi, bhikkhave, araññe pavane mahantaṁ ninnaṁ pallalaṁ. </span><br> <span class=sujato>Suppose that in a forested wilderness there was an expanse of low-lying marshes, </span><br><p id=mn19:25.2><span class=root>Tamenaṁ mahāmigasaṅgho upanissāya vihareyya. </span><br> <span class=sujato>and a large herd of deer lived nearby. </span><br><p id=mn19:25.3><span class=root>Tassa kocideva puriso uppajjeyya anatthakāmo ahitakāmo ayogakkhemakāmo. </span><br> <span class=sujato>Then along comes a person who wants to harm, injure, and threaten them. </span><br><p id=mn19:25.4><span class=root>So yvāssa maggo khemo sovatthiko pītigamanīyo taṁ maggaṁ pidaheyya, vivareyya kummaggaṁ, odaheyya okacaraṁ, ṭhapeyya okacārikaṁ. </span><br> <span class=sujato>They close off the safe, secure path that leads to happiness, and open the wrong path. There they plant domesticated male and female deer as decoys </span><br><p id=mn19:25.5><span class=root>Evañhi so, bhikkhave, mahāmigasaṅgho aparena samayena anayabyasanaṁ āpajjeyya. </span><br> <span class=sujato>so that, in due course, that herd of deer would fall to ruin and disaster. </span><br><p id=mn19:25.6><span class=root>Tasseva kho pana, bhikkhave, mahato migasaṅghassa kocideva puriso uppajjeyya atthakāmo hitakāmo yogakkhemakāmo. </span><br> <span class=sujato>Then along comes a person who wants to help keep the herd of deer safe. </span><br><p id=mn19:25.7><span class=root>So yvāssa maggo khemo sovatthiko pītigamanīyo taṁ maggaṁ vivareyya, pidaheyya kummaggaṁ, ūhaneyya okacaraṁ, nāseyya okacārikaṁ. </span><br> <span class=sujato>They open up the safe, secure path that leads to happiness, and close off the wrong path. They get rid of the decoys </span><br><p id=mn19:25.8><span class=root>Evañhi so, bhikkhave, mahāmigasaṅgho aparena samayena vuddhiṁ virūḷhiṁ vepullaṁ āpajjeyya. </span><br> <span class=sujato>so that, in due course, that herd of deer would grow, increase, and mature. </span><br><p id=mn19:26.1><span class=root>Upamā kho me ayaṁ, bhikkhave, katā atthassa viññāpanāya. </span><br> <span class=sujato>I’ve made up this simile to make a point. </span><br><p id=mn19:26.2><span class=root>Ayaṁ cevettha attho—</span><br> <span class=sujato>And this is what it means. </span><br><p id=mn19:26.3><span class=root>mahantaṁ ninnaṁ pallalanti kho, bhikkhave, kāmānametaṁ adhivacanaṁ. </span><br> <span class=sujato>‘An expanse of low-lying marshes’ is a term for sensual pleasures. </span><br><p id=mn19:26.4><span class=root>Mahāmigasaṅghoti kho, bhikkhave, sattānametaṁ adhivacanaṁ. </span><br> <span class=sujato>‘A large herd of deer’ is a term for sentient beings. </span><br><p id=mn19:26.5><span class=root>Puriso anatthakāmo ahitakāmo ayogakkhemakāmoti kho, bhikkhave, mārassetaṁ pāpimato adhivacanaṁ. </span><br> <span class=sujato>‘A person who wants to harm, injure, and threaten them’ is a term for Māra the Wicked. </span><br><p id=mn19:26.6><span class=root>Kummaggoti kho, bhikkhave, aṭṭhaṅgikassetaṁ micchāmaggassa adhivacanaṁ, seyyathidaṁ—</span><br> <span class=sujato>‘The wrong path’ is a term for the wrong eightfold path, that is, </span><br><p id=mn19:26.7><span class=root>micchādiṭṭhiyā micchāsaṅkappassa micchāvācāya micchākammantassa micchāājīvassa micchāvāyāmassa micchāsatiyā micchāsamādhissa. </span><br> <span class=sujato>wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. </span><br><p id=mn19:26.8><span class=root>Okacaroti kho, bhikkhave, nandīrāgassetaṁ adhivacanaṁ. </span><br> <span class=sujato>‘A domesticated male deer’ is a term for greed and relishing. </span><br><p id=mn19:26.9><span class=root>Okacārikāti kho, bhikkhave, avijjāyetaṁ adhivacanaṁ. </span><br> <span class=sujato>‘A domesticated female deer’ is a term for ignorance. </span><br><p id=mn19:26.10><span class=root>Puriso atthakāmo hitakāmo yogakkhemakāmoti kho, bhikkhave, tathāgatassetaṁ adhivacanaṁ arahato sammāsambuddhassa. </span><br> <span class=sujato>‘A person who wants to help keep the herd of deer safe’ is a term for the Realized One, the perfected one, the fully awakened Buddha. </span><br><p id=mn19:26.11><span class=root>Khemo maggo sovatthiko pītigamanīyoti kho, bhikkhave, ariyassetaṁ aṭṭhaṅgikassa maggassa adhivacanaṁ, seyyathidaṁ—</span><br> <span class=sujato>‘The safe, secure path that leads to happiness’ is a term for the noble eightfold path, that is: </span><br><p id=mn19:26.12><span class=root>sammādiṭṭhiyā sammāsaṅkappassa sammāvācāya sammākammantassa sammāājīvassa sammāvāyāmassa sammāsatiyā sammāsamādhissa. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=mn19:26.13><span class=root>Iti kho, bhikkhave, vivaṭo mayā khemo maggo sovatthiko pītigamanīyo, pihito kummaggo, ūhato okacaro, nāsitā okacārikā. </span><br> <span class=sujato>So, mendicants, I have opened up the safe, secure path to happiness and closed off the wrong path. And I have got rid of the male and female decoys. </span><br><p id=mn19:27.1><span class=root>Yaṁ, bhikkhave, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. </span><br> <span class=sujato>Out of sympathy, I’ve done what a teacher should do who wants what’s best for their disciples. </span><br><p id=mn19:27.2><span class=root>Etāni, bhikkhave, rukkhamūlāni, etāni suññāgārāni; jhāyatha, bhikkhave, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti. </span><br> <span class=sujato>Here are these roots of trees, and here are these empty huts. Practice absorption, mendicants! Don’t be negligent! Don’t regret it later! This is my instruction to you.” </span><br><p id=mn19:27.3><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn19:27.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn19:27.5><span class=root>Dvedhāvitakkasuttaṁ niṭṭhitaṁ navamaṁ. </span><br></main><footer class="container footer"><small><a href=/about/>Contact info</a></small></footer>