<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0019.html>Deutsch</a> , <a href=/canon/lt/pli/ms/sutta/mn/mn0019.html>Lietuvių kalba</a> , <a href=/canon/ru/pli/ms/sutta/mn/mn0019.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0018.html>Previous</a><a href=/canon/en/pli/ms/sutta/mn/mn0020.html>Next</a></div><p><div class=verse-container id=mn19:0.1><span>Majjhima Nikāya 19 </span><span class="translation sujato">Middle Discourses 19 </span></div><p><div class=verse-container id=mn19:0.2><span class=big-bold>Dvedhāvitakkasutta </span><span class="translation sujato">Two Kinds of Thought </span></div><p><div class=verse-container id=mn19:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn19:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn19:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn19:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn19:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn19:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn19:2.1><span>“Pubbeva me, bhikkhave, sambodhā anabhisambuddhassa bodhisattasseva sato etadahosi: </span><span class="translation sujato">“Mendicants, before my awakening—when I was still unawakened but intent on awakening—I thought: </span></div><p><div class=verse-container id=mn19:2.2><span>‘yannūnāhaṁ dvidhā katvā dvidhā katvā vitakke vihareyyan’ti. </span><span class="translation sujato">‘Why don’t I meditate by continually dividing my thoughts into two classes?’ </span></div><p><div class=verse-container id=mn19:2.3><span>So kho ahaṁ, bhikkhave, yo cāyaṁ kāmavitakko yo ca byāpādavitakko yo ca vihiṁsāvitakko—</span><span class="translation sujato">So I assigned sensual, malicious, and cruel thoughts </span></div><p><div class=verse-container id=mn19:2.4><span>imaṁ ekaṁ bhāgamakāsiṁ; </span><span class="translation sujato">to one class. </span></div><p><div class=verse-container id=mn19:2.5><span>yo cāyaṁ nekkhammavitakko yo ca abyāpādavitakko yo ca avihiṁsāvitakko—</span><span class="translation sujato">And I assigned thoughts of renunciation, good will, and harmlessness </span></div><p><div class=verse-container id=mn19:2.6><span>imaṁ dutiyaṁ bhāgamakāsiṁ. </span><span class="translation sujato">to the second class. </span></div><p><div class=verse-container id=mn19:3.1><span>Tassa mayhaṁ, bhikkhave, evaṁ appamattassa ātāpino pahitattassa viharato uppajjati kāmavitakko. </span><span class="translation sujato">Then, as I meditated—diligent, keen, and resolute—a sensual thought arose. </span></div><p><div class=verse-container id=mn19:3.2><span>So evaṁ pajānāmi: </span><span class="translation sujato">I understood: </span></div><p><div class=verse-container id=mn19:3.3><span>‘uppanno kho me ayaṁ kāmavitakko. </span><span class="translation sujato">‘This sensual thought has arisen in me. </span></div><p><div class=verse-container id=mn19:3.4><span>So ca kho attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati, paññānirodhiko vighātapakkhiko anibbānasaṁvattaniko’. </span><span class="translation sujato">It leads to hurting myself, hurting others, and hurting both. It blocks wisdom, it’s on the side of distress, and it doesn’t lead to extinguishment.’ </span></div><p><div class=verse-container id=mn19:3.5><span>‘Attabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><span class="translation sujato">When I reflected that it leads to hurting myself, it went away. </span></div><p><div class=verse-container id=mn19:3.6><span>‘parabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><span class="translation sujato">When I reflected that it leads to hurting others, it went away. </span></div><p><div class=verse-container id=mn19:3.7><span>‘ubhayabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><span class="translation sujato">When I reflected that it leads to hurting both, it went away. </span></div><p><div class=verse-container id=mn19:3.8><span>‘paññānirodhiko vighātapakkhiko anibbānasaṁvattaniko’tipi me, bhikkhave, paṭisañcikkhato abbhatthaṁ gacchati. </span><span class="translation sujato">When I reflected that it blocks wisdom, it’s on the side of distress, and it doesn’t lead to extinguishment, it went away. </span></div><p><div class=verse-container id=mn19:3.9><span>So kho ahaṁ, bhikkhave, uppannuppannaṁ kāmavitakkaṁ pajahameva vinodameva byantameva naṁ akāsiṁ. </span><span class="translation sujato">So I gave up, got rid of, and eliminated any sensual thoughts that arose. </span></div><p><div class=verse-container id=mn19:4-5.1><span>Tassa mayhaṁ, bhikkhave, evaṁ appamattassa ātāpino pahitattassa viharato uppajjati byāpādavitakko …pe… </span><span class="translation sujato">Then, as I meditated—diligent, keen, and resolute—a malicious thought arose … </span></div><p><div class=verse-container id=mn19:4-5.2><span>uppajjati vihiṁsāvitakko. </span><span class="translation sujato">a cruel thought arose. </span></div><p><div class=verse-container id=mn19:4-5.3><span>So evaṁ pajānāmi: </span><span class="translation sujato">I understood: </span></div><p><div class=verse-container id=mn19:4-5.4><span>‘uppanno kho me ayaṁ vihiṁsāvitakko. </span><span class="translation sujato">‘This cruel thought has arisen in me. </span></div><p><div class=verse-container id=mn19:4-5.5><span>So ca kho attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati, paññānirodhiko vighātapakkhiko anibbānasaṁvattaniko’. </span><span class="translation sujato">It leads to hurting myself, hurting others, and hurting both. It blocks wisdom, it’s on the side of distress, and it doesn’t lead to extinguishment.’ </span></div><p><div class=verse-container id=mn19:4-5.6><span>‘Attabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><span class="translation sujato">When I reflected that it leads to hurting myself … </span></div><p><div class=verse-container id=mn19:4-5.7><span>‘parabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><span class="translation sujato">hurting others … </span></div><p><div class=verse-container id=mn19:4-5.8><span>‘ubhayabyābādhāya saṁvattatī’tipi me, bhikkhave, paṭisañcikkhato abbhatthaṁ gacchati; </span><span class="translation sujato">hurting both, it went away. </span></div><p><div class=verse-container id=mn19:4-5.9><span>‘paññānirodhiko vighātapakkhiko anibbānasaṁvattaniko’tipi me, bhikkhave, paṭisañcikkhato abbhatthaṁ gacchati. </span><span class="translation sujato">When I reflected that it blocks wisdom, it’s on the side of distress, and it doesn’t lead to extinguishment, it went away. </span></div><p><div class=verse-container id=mn19:4-5.10><span>So kho ahaṁ, bhikkhave, uppannuppannaṁ vihiṁsāvitakkaṁ pajahameva vinodameva byantameva naṁ akāsiṁ. </span><span class="translation sujato">So I gave up, got rid of, and eliminated any cruel thoughts that arose. </span></div><p><div class=verse-container id=mn19:6.1><span>Yaññadeva, bhikkhave, bhikkhu bahulamanuvitakketi anuvicāreti, tathā tathā nati hoti cetaso. </span><span class="translation sujato">Whatever a mendicant frequently thinks about and considers becomes their heart’s inclination. </span></div><p><div class=verse-container id=mn19:6.2><span>Kāmavitakkañce, bhikkhave, bhikkhu bahulamanuvitakketi anuvicāreti, pahāsi nekkhammavitakkaṁ, kāmavitakkaṁ bahulamakāsi, tassa taṁ kāmavitakkāya cittaṁ namati. </span><span class="translation sujato">If they often think about and consider sensual thoughts, they’ve given up the thought of renunciation to cultivate sensual thought. Their mind inclines to sensual thoughts. </span></div><p><div class=verse-container id=mn19:6.3><span>Byāpādavitakkañce, bhikkhave …pe… </span><span class="translation sujato">If they often think about and consider malicious thoughts … their mind inclines to malicious thoughts. </span></div><p><div class=verse-container id=mn19:6.4><span>vihiṁsāvitakkañce, bhikkhave, bhikkhu bahulamanuvitakketi anuvicāreti, pahāsi avihiṁsāvitakkaṁ, vihiṁsāvitakkaṁ bahulamakāsi, tassa taṁ vihiṁsāvitakkāya cittaṁ namati. </span><span class="translation sujato">If they often think about and consider cruel thoughts … their mind inclines to cruel thoughts. </span></div><p><div class=verse-container id=mn19:7.1><span>Seyyathāpi, bhikkhave, vassānaṁ pacchime māse saradasamaye kiṭṭhasambādhe gopālako gāvo rakkheyya. </span><span class="translation sujato">Suppose it’s the last month of the rainy season, in autumn, when the crops grow closely together, and a cowherd must take care of the cattle. </span></div><p><div class=verse-container id=mn19:7.2><span>So tā gāvo tato tato daṇḍena ākoṭeyya paṭikoṭeyya sannirundheyya sannivāreyya. </span><span class="translation sujato">He’d tap and poke them with his staff on this side and that to keep them in check. </span></div><p><div class=verse-container id=mn19:7.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn19:7.4><span>Passati hi so, bhikkhave, gopālako tatonidānaṁ vadhaṁ vā bandhanaṁ vā jāniṁ vā garahaṁ vā. </span><span class="translation sujato">For he sees that if they wander into the crops he could be executed, imprisoned, fined, or condemned. </span></div><p><div class=verse-container id=mn19:7.5><span>Evameva kho ahaṁ, bhikkhave, addasaṁ akusalānaṁ dhammānaṁ ādīnavaṁ okāraṁ saṅkilesaṁ, kusalānaṁ dhammānaṁ nekkhamme ānisaṁsaṁ vodānapakkhaṁ. </span><span class="translation sujato">In the same way, I saw that unskillful qualities have the drawbacks of sordidness and corruption, and that skillful qualities have the benefit and cleansing power of renunciation. </span></div><p><div class=verse-container id=mn19:8.1><span>Tassa mayhaṁ, bhikkhave, evaṁ appamattassa ātāpino pahitattassa viharato uppajjati nekkhammavitakko. </span><span class="translation sujato">Then, as I meditated—diligent, keen, and resolute—a thought of renunciation arose. </span></div><p><div class=verse-container id=mn19:8.2><span>So evaṁ pajānāmi: </span><span class="translation sujato">I understood: </span></div><p><div class=verse-container id=mn19:8.3><span>‘uppanno kho me ayaṁ nekkhammavitakko. </span><span class="translation sujato">‘This thought of renunciation has arisen in me. </span></div><p><div class=verse-container id=mn19:8.4><span>So ca kho nevattabyābādhāya saṁvattati, na parabyābādhāya saṁvattati, na ubhayabyābādhāya saṁvattati, paññāvuddhiko avighātapakkhiko nibbānasaṁvattaniko’. </span><span class="translation sujato">It doesn’t lead to hurting myself, hurting others, or hurting both. It nourishes wisdom, it’s on the side of freedom from distress, and it leads to extinguishment.’ </span></div><p><div class=verse-container id=mn19:8.5><span>Rattiñcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><span class="translation sujato">If I were to keep on thinking and considering this all night … </span></div><p><div class=verse-container id=mn19:8.6><span>Divasañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><span class="translation sujato">all day … </span></div><p><div class=verse-container id=mn19:8.7><span>Rattindivañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><span class="translation sujato">all night and day, I see no danger that would come from that. </span></div><p><div class=verse-container id=mn19:8.8><span>Api ca kho me aticiraṁ anuvitakkayato anuvicārayato kāyo kilameyya. </span><span class="translation sujato">Still, thinking and considering for too long would tire my body. </span></div><p><div class=verse-container id=mn19:8.9><span>Kāye kilante cittaṁ ūhaññeyya. </span><span class="translation sujato">And when the body is tired, the mind is stressed. </span></div><p><div class=verse-container id=mn19:8.10><span>Ūhate citte ārā cittaṁ samādhimhāti. </span><span class="translation sujato">And when the mind is stressed, it’s far from immersion. </span></div><p><div class=verse-container id=mn19:8.11><span>So kho ahaṁ, bhikkhave, ajjhattameva cittaṁ saṇṭhapemi sannisādemi ekodiṁ karomi samādahāmi. </span><span class="translation sujato">So I stilled, settled, unified, and immersed my mind internally. </span></div><p><div class=verse-container id=mn19:8.12><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn19:8.13><span>‘Mā me cittaṁ ūhaññī’ti. </span><span class="translation sujato">So that my mind would not be stressed. </span></div><p><div class=verse-container id=mn19:9-10.1><span>Tassa mayhaṁ, bhikkhave, evaṁ appamattassa ātāpino pahitattassa viharato uppajjati abyāpādavitakko …pe… </span><span class="translation sujato">Then, as I meditated—diligent, keen, and resolute—a thought of good will arose … </span></div><p><div class=verse-container id=mn19:9-10.2><span>uppajjati avihiṁsāvitakko. </span><span class="translation sujato">a thought of harmlessness arose. </span></div><p><div class=verse-container id=mn19:9-10.3><span>So evaṁ pajānāmi: </span><span class="translation sujato">I understood: </span></div><p><div class=verse-container id=mn19:9-10.4><span>‘uppanno kho me ayaṁ avihiṁsāvitakko. </span><span class="translation sujato">‘This thought of harmlessness has arisen in me. </span></div><p><div class=verse-container id=mn19:9-10.5><span>So ca kho nevattabyābādhāya saṁvattati, na parabyābādhāya saṁvattati, na ubhayabyābādhāya saṁvattati, paññāvuddhiko avighātapakkhiko nibbānasaṁvattaniko’. </span><span class="translation sujato">It doesn’t lead to hurting myself, hurting others, or hurting both. It nourishes wisdom, it’s on the side of freedom from distress, and it leads to extinguishment.’ </span></div><p><div class=verse-container id=mn19:9-10.6><span>Rattiñcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><span class="translation sujato">If I were to keep on thinking and considering this all night … </span></div><p><div class=verse-container id=mn19:9-10.7><span>Divasañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><span class="translation sujato">all day … </span></div><p><div class=verse-container id=mn19:9-10.8><span>Rattindivañcepi naṁ, bhikkhave, anuvitakkeyyaṁ anuvicāreyyaṁ, neva tatonidānaṁ bhayaṁ samanupassāmi. </span><span class="translation sujato">all night and day, I see no danger that would come from that. </span></div><p><div class=verse-container id=mn19:9-10.9><span>Api ca kho me aticiraṁ anuvitakkayato anuvicārayato kāyo kilameyya. </span><span class="translation sujato">Still, thinking and considering for too long would tire my body. </span></div><p><div class=verse-container id=mn19:9-10.10><span>Kāye kilante cittaṁ ūhaññeyya. </span><span class="translation sujato">And when the body is tired, the mind is stressed. </span></div><p><div class=verse-container id=mn19:9-10.11><span>Ūhate citte ārā cittaṁ samādhimhāti. </span><span class="translation sujato">And when the mind is stressed, it’s far from immersion. </span></div><p><div class=verse-container id=mn19:9-10.12><span>So kho ahaṁ, bhikkhave, ajjhattameva cittaṁ saṇṭhapemi, sannisādemi, ekodiṁ karomi samādahāmi. </span><span class="translation sujato">So I stilled, settled, unified, and immersed my mind internally. </span></div><p><div class=verse-container id=mn19:9-10.13><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn19:9-10.14><span>‘Mā me cittaṁ ūhaññī’ti. </span><span class="translation sujato">So that my mind would not be stressed. </span></div><p><div class=verse-container id=mn19:11.1><span>Yaññadeva, bhikkhave, bhikkhu bahulamanuvitakketi anuvicāreti, tathā tathā nati hoti cetaso. </span><span class="translation sujato">Whatever a mendicant frequently thinks about and considers becomes their heart’s inclination. </span></div><p><div class=verse-container id=mn19:11.2><span>Nekkhammavitakkañce, bhikkhave, bhikkhu bahulamanuvitakketi anuvicāreti, pahāsi kāmavitakkaṁ, nekkhammavitakkaṁ bahulamakāsi, tassaṁ taṁ nekkhammavitakkāya cittaṁ namati. </span><span class="translation sujato">If they often think about and consider thoughts of renunciation, they’ve given up sensual thought to cultivate the thought of renunciation. Their mind inclines to thoughts of renunciation. </span></div><p><div class=verse-container id=mn19:11.3><span>Abyāpādavitakkañce, bhikkhave …pe… </span><span class="translation sujato">If they often think about and consider thoughts of good will … their mind inclines to thoughts of good will. </span></div><p><div class=verse-container id=mn19:11.4><span>avihiṁsāvitakkañce, bhikkhave, bhikkhu bahulamanuvitakketi anuvicāreti, pahāsi vihiṁsāvitakkaṁ, avihiṁsāvitakkaṁ bahulamakāsi, tassa taṁ avihiṁsāvitakkāya cittaṁ namati. </span><span class="translation sujato">If they often think about and consider thoughts of harmlessness … their mind inclines to thoughts of harmlessness. </span></div><p><div class=verse-container id=mn19:12.1><span>Seyyathāpi, bhikkhave, gimhānaṁ pacchime māse sabbasassesu gāmantasambhatesu gopālako gāvo rakkheyya, tassa rukkhamūlagatassa vā abbhokāsagatassa vā satikaraṇīyameva hoti: </span><span class="translation sujato">Suppose it’s the last month of summer, when all the crops have been gathered within a village, and a cowherd must take care of the cattle. While at the root of a tree or in the open he need only be mindful that </span></div><p><div class=verse-container id=mn19:12.2><span>‘etā gāvo’ti. </span><span class="translation sujato">the cattle are there. </span></div><p><div class=verse-container id=mn19:12.3><span>Evamevaṁ kho, bhikkhave, satikaraṇīyameva ahosi: </span><span class="translation sujato">In the same way I needed only to be mindful that </span></div><p><div class=verse-container id=mn19:12.4><span>‘ete dhammā’ti. </span><span class="translation sujato">those things were there. </span></div><p><div class=verse-container id=mn19:13.1><span>Āraddhaṁ kho pana me, bhikkhave, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><span class="translation sujato">My energy was roused up and unflagging, my mindfulness was established and lucid, my body was tranquil and undisturbed, and my mind was immersed in samādhi. </span></div><p><div class=verse-container id=mn19:14.1><span>So kho ahaṁ, bhikkhave, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ. </span><span class="translation sujato">Quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn19:15.1><span>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsiṁ. </span><span class="translation sujato">As the placing of the mind and keeping it connected were stilled, I entered and remained in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn19:16.1><span>Pītiyā ca virāgā upekkhako ca vihāsiṁ sato ca sampajāno, sukhañca kāyena paṭisaṁvedesiṁ, yaṁ taṁ ariyā ācikkhanti ‘upekkhako satimā sukhavihārī’ti, tatiyaṁ jhānaṁ upasampajja vihāsiṁ. </span><span class="translation sujato">And with the fading away of rapture, I entered and remained in the third absorption, where I meditated with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn19:17.1><span>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsiṁ. </span><span class="translation sujato">With the giving up of pleasure and pain, and the ending of former happiness and sadness, I entered and remained in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn19:18.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ. </span><span class="translation sujato">When my mind had immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward recollection of past lives. </span></div><p><div class=verse-container id=mn19:18.2><span>So anekavihitaṁ pubbenivāsaṁ anussarāmi. Seyyathidaṁ—ekampi jātiṁ …pe… iti sākāraṁ sauddesaṁ anekavihitaṁ pubbenivāsaṁ anussarāmi. </span><span class="translation sujato">I recollected many kinds of past lives, with features and details. </span></div><p><div class=verse-container id=mn19:19.1><span>Ayaṁ kho me, bhikkhave, rattiyā paṭhame yāme paṭhamā vijjā adhigatā; </span><span class="translation sujato">This was the first knowledge, which I achieved in the first watch of the night. </span></div><p><div class=verse-container id=mn19:19.2><span>avijjā vihatā vijjā uppannā; tamo vihato āloko uppanno; yathā taṁ appamattassa ātāpino pahitattassa viharato. </span><span class="translation sujato">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span></div><p><div class=verse-container id=mn19:20.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ. </span><span class="translation sujato">When my mind had become immersed in samādhi like this, I extended it toward knowledge of the death and rebirth of sentient beings. </span></div><p><div class=verse-container id=mn19:20.2><span>So dibbena cakkhunā visuddhena atikkantamānusakena satte passāmi cavamāne upapajjamāne …pe… ime vata bhonto sattā kāyaduccaritena samannāgatā …pe… iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate, yathākammūpage satte pajānāmi. </span><span class="translation sujato">With clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds. </span></div><p><div class=verse-container id=mn19:21.1><span>Ayaṁ kho me, bhikkhave, rattiyā majjhime yāme dutiyā vijjā adhigatā; </span><span class="translation sujato">This was the second knowledge, which I achieved in the middle watch of the night. </span></div><p><div class=verse-container id=mn19:21.2><span>avijjā vihatā vijjā uppannā; tamo vihato āloko uppanno; yathā taṁ appamattassa ātāpino pahitattassa viharato. </span><span class="translation sujato">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span></div><p><div class=verse-container id=mn19:22.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ. </span><span class="translation sujato">When my mind had become immersed in samādhi like this, I extended it toward knowledge of the ending of defilements. </span></div><p><div class=verse-container id=mn19:22.2><span>So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ. </span><span class="translation sujato">I truly understood: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering.’ </span></div><p><div class=verse-container id=mn19:23.1><span>‘Ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ. </span><span class="translation sujato">I truly understood: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements.’ </span></div><p><div class=verse-container id=mn19:23.2><span>Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha, vimuttasmiṁ vimuttamiti ñāṇaṁ ahosi: </span><span class="translation sujato">Knowing and seeing like this, my mind was freed from the defilements of sensuality, desire to be reborn, and ignorance. </span></div><p><div class=verse-container id=mn19:23.3><span>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ. </span><span class="translation sujato">I understood: ‘Rebirth is ended; the spiritual journey has been completed; what had to be done has been done; there is nothing further for this place.’ </span></div><p><div class=verse-container id=mn19:24.1><span>Ayaṁ kho me, bhikkhave, rattiyā pacchime yāme tatiyā vijjā adhigatā; </span><span class="translation sujato">This was the third knowledge, which I achieved in the last watch of the night. </span></div><p><div class=verse-container id=mn19:24.2><span>avijjā vihatā vijjā uppannā; tamo vihato āloko uppanno; yathā taṁ appamattassa ātāpino pahitattassa viharato. </span><span class="translation sujato">Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span></div><p><div class=verse-container id=mn19:25.1><span>Seyyathāpi, bhikkhave, araññe pavane mahantaṁ ninnaṁ pallalaṁ. </span><span class="translation sujato">Suppose that in a forested wilderness there was an expanse of low-lying marshes, </span></div><p><div class=verse-container id=mn19:25.2><span>Tamenaṁ mahāmigasaṅgho upanissāya vihareyya. </span><span class="translation sujato">and a large herd of deer lived nearby. </span></div><p><div class=verse-container id=mn19:25.3><span>Tassa kocideva puriso uppajjeyya anatthakāmo ahitakāmo ayogakkhemakāmo. </span><span class="translation sujato">Then along comes a person who wants to harm, injure, and threaten them. </span></div><p><div class=verse-container id=mn19:25.4><span>So yvāssa maggo khemo sovatthiko pītigamanīyo taṁ maggaṁ pidaheyya, vivareyya kummaggaṁ, odaheyya okacaraṁ, ṭhapeyya okacārikaṁ. </span><span class="translation sujato">They close off the safe, secure path that leads to happiness, and open the wrong path. There they plant domesticated male and female deer as decoys </span></div><p><div class=verse-container id=mn19:25.5><span>Evañhi so, bhikkhave, mahāmigasaṅgho aparena samayena anayabyasanaṁ āpajjeyya. </span><span class="translation sujato">so that, in due course, that herd of deer would fall to ruin and disaster. </span></div><p><div class=verse-container id=mn19:25.6><span>Tasseva kho pana, bhikkhave, mahato migasaṅghassa kocideva puriso uppajjeyya atthakāmo hitakāmo yogakkhemakāmo. </span><span class="translation sujato">Then along comes a person who wants to help keep the herd of deer safe. </span></div><p><div class=verse-container id=mn19:25.7><span>So yvāssa maggo khemo sovatthiko pītigamanīyo taṁ maggaṁ vivareyya, pidaheyya kummaggaṁ, ūhaneyya okacaraṁ, nāseyya okacārikaṁ. </span><span class="translation sujato">They open up the safe, secure path that leads to happiness, and close off the wrong path. They get rid of the decoys </span></div><p><div class=verse-container id=mn19:25.8><span>Evañhi so, bhikkhave, mahāmigasaṅgho aparena samayena vuddhiṁ virūḷhiṁ vepullaṁ āpajjeyya. </span><span class="translation sujato">so that, in due course, that herd of deer would grow, increase, and mature. </span></div><p><div class=verse-container id=mn19:26.1><span>Upamā kho me ayaṁ, bhikkhave, katā atthassa viññāpanāya. </span><span class="translation sujato">I’ve made up this simile to make a point. </span></div><p><div class=verse-container id=mn19:26.2><span>Ayaṁ cevettha attho—</span><span class="translation sujato">And this is what it means. </span></div><p><div class=verse-container id=mn19:26.3><span>mahantaṁ ninnaṁ pallalanti kho, bhikkhave, kāmānametaṁ adhivacanaṁ. </span><span class="translation sujato">‘An expanse of low-lying marshes’ is a term for sensual pleasures. </span></div><p><div class=verse-container id=mn19:26.4><span>Mahāmigasaṅghoti kho, bhikkhave, sattānametaṁ adhivacanaṁ. </span><span class="translation sujato">‘A large herd of deer’ is a term for sentient beings. </span></div><p><div class=verse-container id=mn19:26.5><span>Puriso anatthakāmo ahitakāmo ayogakkhemakāmoti kho, bhikkhave, mārassetaṁ pāpimato adhivacanaṁ. </span><span class="translation sujato">‘A person who wants to harm, injure, and threaten them’ is a term for Māra the Wicked. </span></div><p><div class=verse-container id=mn19:26.6><span>Kummaggoti kho, bhikkhave, aṭṭhaṅgikassetaṁ micchāmaggassa adhivacanaṁ, seyyathidaṁ—</span><span class="translation sujato">‘The wrong path’ is a term for the wrong eightfold path, that is, </span></div><p><div class=verse-container id=mn19:26.7><span>micchādiṭṭhiyā micchāsaṅkappassa micchāvācāya micchākammantassa micchāājīvassa micchāvāyāmassa micchāsatiyā micchāsamādhissa. </span><span class="translation sujato">wrong view, wrong thought, wrong speech, wrong action, wrong livelihood, wrong effort, wrong mindfulness, and wrong immersion. </span></div><p><div class=verse-container id=mn19:26.8><span>Okacaroti kho, bhikkhave, nandīrāgassetaṁ adhivacanaṁ. </span><span class="translation sujato">‘A domesticated male deer’ is a term for greed and relishing. </span></div><p><div class=verse-container id=mn19:26.9><span>Okacārikāti kho, bhikkhave, avijjāyetaṁ adhivacanaṁ. </span><span class="translation sujato">‘A domesticated female deer’ is a term for ignorance. </span></div><p><div class=verse-container id=mn19:26.10><span>Puriso atthakāmo hitakāmo yogakkhemakāmoti kho, bhikkhave, tathāgatassetaṁ adhivacanaṁ arahato sammāsambuddhassa. </span><span class="translation sujato">‘A person who wants to help keep the herd of deer safe’ is a term for the Realized One, the perfected one, the fully awakened Buddha. </span></div><p><div class=verse-container id=mn19:26.11><span>Khemo maggo sovatthiko pītigamanīyoti kho, bhikkhave, ariyassetaṁ aṭṭhaṅgikassa maggassa adhivacanaṁ, seyyathidaṁ—</span><span class="translation sujato">‘The safe, secure path that leads to happiness’ is a term for the noble eightfold path, that is: </span></div><p><div class=verse-container id=mn19:26.12><span>sammādiṭṭhiyā sammāsaṅkappassa sammāvācāya sammākammantassa sammāājīvassa sammāvāyāmassa sammāsatiyā sammāsamādhissa. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=mn19:26.13><span>Iti kho, bhikkhave, vivaṭo mayā khemo maggo sovatthiko pītigamanīyo, pihito kummaggo, ūhato okacaro, nāsitā okacārikā. </span><span class="translation sujato">So, mendicants, I have opened up the safe, secure path to happiness and closed off the wrong path. And I have got rid of the male and female decoys. </span></div><p><div class=verse-container id=mn19:27.1><span>Yaṁ, bhikkhave, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. </span><span class="translation sujato">Out of sympathy, I’ve done what a teacher should do who wants what’s best for their disciples. </span></div><p><div class=verse-container id=mn19:27.2><span>Etāni, bhikkhave, rukkhamūlāni, etāni suññāgārāni; jhāyatha, bhikkhave, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti. </span><span class="translation sujato">Here are these roots of trees, and here are these empty huts. Practice absorption, mendicants! Don’t be negligent! Don’t regret it later! This is my instruction to you.” </span></div><p><div class=verse-container id=mn19:27.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn19:27.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn19:27.5><span>Dvedhāvitakkasuttaṁ niṭṭhitaṁ navamaṁ. </span></div><div class=flex-between><a href=/canon/en/pli/ms/sutta/mn/mn0018.html>Previous</a><a href=/canon/en/pli/ms/sutta/mn/mn0020.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>