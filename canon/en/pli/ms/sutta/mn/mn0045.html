<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0045.html>Deutsch</a> , <a href=/canon/lt/pli/ms/sutta/mn/mn0045.html>Lietuvių kalba</a> , <a href=/canon/ru/pli/ms/sutta/mn/mn0045.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0044.html>Previous</a><a href=/canon/en/pli/ms/sutta/mn/mn0046.html>Next</a></div><p id=mn45:0.1><span class=root>Majjhima Nikāya 45 </span><br> <span class=sujato>Middle Discourses 45 </span><br><p id=mn45:0.2><span class="root big-bold">Cūḷadhammasamādānasutta </span><br> <span class=sujato>The Shorter Discourse on Taking Up Practices </span><br><p id=mn45:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn45:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn45:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn45:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn45:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn45:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn45:2.1><span class=root>“cattārimāni, bhikkhave, dhammasamādānāni. </span><br> <span class=sujato>“Mendicants, there are these four ways of taking up practices. </span><br><p id=mn45:2.2><span class=root>Katamāni cattāri? </span><br> <span class=sujato>What four? </span><br><p id=mn45:2.3><span class=root>Atthi, bhikkhave, dhammasamādānaṁ paccuppannasukhaṁ āyatiṁ dukkhavipākaṁ; </span><br> <span class=sujato>There is a way of taking up practices that is pleasant now but results in future pain. </span><br><p id=mn45:2.4><span class=root>atthi, bhikkhave, dhammasamādānaṁ paccuppannadukkhañceva āyatiñca dukkhavipākaṁ; </span><br> <span class=sujato>There is a way of taking up practices that is painful now and results in future pain. </span><br><p id=mn45:2.5><span class=root>atthi, bhikkhave, dhammasamādānaṁ paccuppannadukkhaṁ āyatiṁ sukhavipākaṁ; </span><br> <span class=sujato>There is a way of taking up practices that is painful now but results in future pleasure. </span><br><p id=mn45:2.6><span class=root>atthi, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><br> <span class=sujato>There is a way of taking up practices that is pleasant now and results in future pleasure. </span><br><p id=mn45:3.1><span class=root>Katamañca, bhikkhave, dhammasamādānaṁ paccuppannasukhaṁ āyatiṁ dukkhavipākaṁ? </span><br> <span class=sujato>And what is the way of taking up practices that is pleasant now but results in future pain? </span><br><p id=mn45:3.2><span class=root>Santi, bhikkhave, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn45:3.3><span class=root>‘natthi kāmesu doso’ti. </span><br> <span class=sujato>‘There’s nothing wrong with sensual pleasures.’ </span><br><p id=mn45:3.4><span class=root>Te kāmesu pātabyataṁ āpajjanti. </span><br> <span class=sujato>They throw themselves into sensual pleasures, </span><br><p id=mn45:3.5><span class=root>Te kho moḷibaddhāhi paribbājikāhi paricārenti. </span><br> <span class=sujato>cavorting with female wanderers with jeweled bands in their hair. </span><br><p id=mn45:3.6><span class=root>Te evamāhaṁsu: </span><br> <span class=sujato>They say, </span><br><p id=mn45:3.7><span class=root>‘kiṁsu nāma te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti? </span><br> <span class=sujato>‘What future danger do those ascetics and brahmins see in sensual pleasures that they speak of giving up sensual pleasures, and advocate the complete understanding of sensual pleasures? </span><br><p id=mn45:3.8><span class=root>Sukho imissā paribbājikāya taruṇāya mudukāya lomasāya bāhāya samphasso’ti te kāmesu pātabyataṁ āpajjanti. </span><br> <span class=sujato>Pleasant is the touch of this female wanderer’s arm, tender, soft, and downy!’ And they throw themselves into sensual pleasures. </span><br><p id=mn45:3.9><span class=root>Te kāmesu pātabyataṁ āpajjitvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=mn45:3.10><span class=root>Te tattha dukkhā tibbā kharā kaṭukā vedanā vedayanti. </span><br> <span class=sujato>And there they feel painful, sharp, severe, acute feelings. </span><br><p id=mn45:3.11><span class=root>Te evamāhaṁsu: </span><br> <span class=sujato>They say, </span><br><p id=mn45:3.12><span class=root>‘idaṁ kho te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti, ime hi mayaṁ kāmahetu kāmanidānaṁ dukkhā tibbā kharā kaṭukā vedanā vedayāmā’ti. </span><br> <span class=sujato>‘This is that future danger that those ascetics and brahmins saw. For it is because of sensual pleasures that I’m feeling painful, sharp, severe, acute feelings.’ </span><br><p id=mn45:4.1><span class=root>Seyyathāpi, bhikkhave, gimhānaṁ pacchime māse māluvāsipāṭikā phaleyya. </span><br> <span class=sujato>Suppose that in the last month of summer a camel’s foot creeper pod were to burst open </span><br><p id=mn45:4.2><span class=root>Atha kho taṁ, bhikkhave, māluvābījaṁ aññatarasmiṁ sālamūle nipateyya. </span><br> <span class=sujato>and a seed were to fall at the root of a sal tree. </span><br><p id=mn45:4.3><span class=root>Atha kho, bhikkhave, yā tasmiṁ sāle adhivatthā devatā sā bhītā saṁviggā santāsaṁ āpajjeyya. </span><br> <span class=sujato>Then the deity haunting that sal tree would become apprehensive and nervous. </span><br><p id=mn45:4.4><span class=root>Atha kho, bhikkhave, tasmiṁ sāle adhivatthāya devatāya mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā saṅgamma samāgamma evaṁ samassāseyyuṁ: </span><br> <span class=sujato>But their friends and colleagues, relatives and kin—deities of the parks, forests, trees, and those who haunt the herbs, grass, and big trees—would come together to reassure them, </span><br><p id=mn45:4.5><span class=root>‘mā bhavaṁ bhāyi, mā bhavaṁ bhāyi; </span><br> <span class=sujato>‘Do not fear, sir, do not fear! </span><br><p id=mn45:4.6><span class=root>appeva nāmetaṁ māluvābījaṁ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṁ, upacikā vā uṭṭhaheyyuṁ, abījaṁ vā panassā’ti. </span><br> <span class=sujato>Hopefully that seed will be swallowed by a peacock, or eaten by a deer, or burnt by a forest fire, or picked up by a lumberjack, or eaten by termites, or it may not even be fertile.’ </span><br><p id=mn45:4.7><span class=root>Atha kho taṁ, bhikkhave, māluvābījaṁ neva moro gileyya, na mago khādeyya, na davaḍāho ḍaheyya, na vanakammikā uddhareyyuṁ, na upacikā uṭṭhaheyyuṁ, bījañca panassa taṁ pāvussakena meghena abhippavuṭṭhaṁ sammadeva viruheyya. </span><br> <span class=sujato>But none of these things happened. And the seed was fertile, so that when the monsoon clouds soaked it with rain, it sprouted. </span><br><p id=mn45:4.8><span class=root>Sāssa māluvālatā taruṇā mudukā lomasā vilambinī, sā taṁ sālaṁ upaniseveyya. </span><br> <span class=sujato>And the creeper wound its tender, soft, and downy tendrils around that sal tree. </span><br><p id=mn45:4.9><span class=root>Atha kho, bhikkhave, tasmiṁ sāle adhivatthāya devatāya evamassa: </span><br> <span class=sujato>Then the deity thought, </span><br><p id=mn45:4.10><span class=root>‘kiṁsu nāma te bhonto mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā māluvābīje anāgatabhayaṁ sampassamānā saṅgamma samāgamma evaṁ samassāsesuṁ: </span><br> <span class=sujato>‘What future danger did my friends see when they said: </span><br><p id=mn45:4.11><span class=root>“mā bhavaṁ bhāyi mā bhavaṁ bhāyi, </span><br> <span class=sujato>“Do not fear, sir, do not fear! </span><br><p id=mn45:4.12><span class=root>appeva nāmetaṁ māluvābījaṁ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṁ, upacikā vā uṭṭhaheyyuṁ, abījaṁ vā panassā”ti; </span><br> <span class=sujato>Hopefully that seed will be swallowed by a peacock, or eaten by a deer, or burnt by a forest fire, or picked up by a lumberjack, or eaten by termites, or it may not even be fertile.” </span><br><p id=mn45:4.13><span class=root>sukho imissā māluvālatāya taruṇāya mudukāya lomasāya vilambiniyā samphasso’ti. </span><br> <span class=sujato>Pleasant is the touch of this creeper’s tender, soft, and downy tendrils.’ </span><br><p id=mn45:4.14><span class=root>Sā taṁ sālaṁ anuparihareyya. </span><br> <span class=sujato>Then the creeper enfolded the sal tree, </span><br><p id=mn45:4.15><span class=root>Sā taṁ sālaṁ anupariharitvā upari viṭabhiṁ kareyya. </span><br> <span class=sujato>made a canopy over it, </span><br><p id=mn45:4.16><span class=root>Upari viṭabhiṁ karitvā oghanaṁ janeyya. </span><br> <span class=sujato>draped a curtain around it, </span><br><p id=mn45:4.17><span class=root>Oghanaṁ janetvā ye tassa sālassa mahantā mahantā khandhā te padāleyya. </span><br> <span class=sujato>and split apart all the main branches. </span><br><p id=mn45:4.18><span class=root>Atha kho, bhikkhave, tasmiṁ sāle adhivatthāya devatāya evamassa: </span><br> <span class=sujato>Then the deity thought, </span><br><p id=mn45:4.19><span class=root>‘idaṁ kho te bhonto mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā māluvābīje anāgatabhayaṁ sampassamānā saṅgamma samāgamma evaṁ samassāsesuṁ: </span><br> <span class=sujato>‘This is the future danger that my friends saw! </span><br><p id=mn45:4.20><span class=root>“mā bhavaṁ bhāyi mā bhavaṁ bhāyi, appeva nāmetaṁ māluvābījaṁ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṁ, upacikā vā uṭṭhaheyyuṁ abījaṁ vā panassā”ti. </span><br><p id=mn45:4.21><span class=root>Yañcāhaṁ māluvābījahetu dukkhā tibbā kharā kaṭukā vedanā vedayāmī’ti. </span><br> <span class=sujato>It’s because of that camel’s foot creeper seed that I’m feeling painful, sharp, severe, acute feelings.’ </span><br><p id=mn45:4.22><span class=root>Evameva kho, bhikkhave, santi eke samaṇabrāhmaṇā evaṁvādino evaṁdiṭṭhino ‘natthi kāmesu doso’ti. </span><br> <span class=sujato>In the same way, there are some ascetics and brahmins who have this doctrine and view: ‘There’s nothing wrong with sensual pleasures’ … </span><br><p id=mn45:4.23><span class=root>Te kāmesu pātabyataṁ āpajjanti. </span><br><p id=mn45:4.24><span class=root>Te moḷibaddhāhi paribbājikāhi paricārenti. </span><br><p id=mn45:4.25><span class=root>Te evamāhaṁsu: </span><br><p id=mn45:4.26><span class=root>‘kiṁsu nāma te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti? </span><br><p id=mn45:4.27><span class=root>Sukho imissā paribbājikāya taruṇāya mudukāya lomasāya bāhāya samphasso’ti. </span><br><p id=mn45:4.28><span class=root>Te kāmesu pātabyataṁ āpajjanti. </span><br><p id=mn45:4.29><span class=root>Te kāmesu pātabyataṁ āpajjitvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><br><p id=mn45:4.30><span class=root>Te tattha dukkhā tibbā kharā kaṭukā vedanā vedayanti. </span><br><p id=mn45:4.31><span class=root>Te evamāhaṁsu: </span><br><p id=mn45:4.32><span class=root>‘idaṁ kho te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti. </span><br><p id=mn45:4.33><span class=root>Ime hi mayaṁ kāmahetu kāmanidānaṁ dukkhā tibbā kharā kaṭukā vedanā vedayāmā’ti. </span><br><p id=mn45:4.34><span class=root>Idaṁ vuccati, bhikkhave, dhammasamādānaṁ paccuppannasukhaṁ āyatiṁ dukkhavipākaṁ. </span><br> <span class=sujato>This is called the way of taking up practices that is pleasant now but results in future pain. </span><br><p id=mn45:5.1><span class=root>Katamañca, bhikkhave, dhammasamādānaṁ paccuppannadukkhañceva āyatiñca dukkhavipākaṁ? </span><br> <span class=sujato>And what is the way of taking up practices that is painful now and results in future pain? </span><br><p id=mn45:5.2><span class=root>Idha, bhikkhave, ekacco acelako hoti muttācāro hatthāpalekhano, naehibhaddantiko, natiṭṭhabhaddantiko, nābhihaṭaṁ, na uddissakataṁ, na nimantanaṁ sādiyati, </span><br> <span class=sujato>It’s when someone goes naked, ignoring conventions. They lick their hands, and don’t come or wait when called. They don’t consent to food brought to them, or food prepared on their behalf, or an invitation for a meal. </span><br><p id=mn45:5.3><span class=root>so na kumbhimukhā paṭiggaṇhāti, na kaḷopimukhā paṭiggaṇhāti, na eḷakamantaraṁ, na daṇḍamantaraṁ, na musalamantaraṁ, na dvinnaṁ bhuñjamānānaṁ, na gabbhiniyā, na pāyamānāya, na purisantaragatāya, na saṅkittīsu, na yattha sā upaṭṭhito hoti, na yattha makkhikā saṇḍasaṇḍacārinī, na macchaṁ, na maṁsaṁ, na suraṁ, na merayaṁ, na thusodakaṁ pivati. </span><br> <span class=sujato>They don’t receive anything from a pot or bowl; or from someone who keeps sheep, or who has a weapon or a shovel in their home; or where a couple is eating; or where there is a woman who is pregnant, breastfeeding, or who lives with a man; or where there’s a dog waiting or flies buzzing. They accept no fish or meat or beer or wine, and drink no fermented gruel. </span><br><p id=mn45:5.4><span class=root>So ekāgāriko vā hoti ekālopiko, dvāgāriko vā hoti dvālopiko …pe… sattāgāriko vā hoti sattālopiko. </span><br> <span class=sujato>They go to just one house for alms, taking just one mouthful, or two houses and two mouthfuls, up to seven houses and seven mouthfuls. </span><br><p id=mn45:5.5><span class=root>Ekissāpi dattiyā yāpeti, dvīhipi dattīhi yāpeti … sattahipi dattīhi yāpeti. </span><br> <span class=sujato>They feed on one saucer a day, two saucers a day, up to seven saucers a day. </span><br><p id=mn45:5.6><span class=root>Ekāhikampi āhāraṁ āhāreti, dvīhikampi āhāraṁ āhāreti … sattāhikampi āhāraṁ āhāreti. Iti evarūpaṁ addhamāsikampi pariyāyabhattabhojanānuyogamanuyutto viharati. </span><br> <span class=sujato>They eat once a day, once every second day, up to once a week, and so on, even up to once a fortnight. They live committed to the practice of eating food at set intervals. </span><br><p id=mn45:5.7><span class=root>So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti, vanamūlaphalāhāro yāpeti pavattaphalabhojī. </span><br> <span class=sujato>They eat herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. They survive on forest roots and fruits, or eating fallen fruit. </span><br><p id=mn45:5.8><span class=root>So sāṇānipi dhāreti, masāṇānipi dhāreti, chavadussānipi dhāreti, paṁsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti, </span><br> <span class=sujato>They wear robes of sunn hemp, mixed hemp, corpse-wrapping cloth, rags, lodh tree bark, antelope hide (whole or in strips), kusa grass, bark, wood-chips, human hair, horse-tail hair, or owls’ wings. </span><br><p id=mn45:5.9><span class=root>kesamassulocakopi hoti, kesamassulocanānuyogamanuyutto, </span><br> <span class=sujato>They tear out their hair and beard, committed to this practice. </span><br><p id=mn45:5.10><span class=root>ubbhaṭṭhakopi hoti, āsanapaṭikkhitto, </span><br> <span class=sujato>They constantly stand, refusing seats. </span><br><p id=mn45:5.11><span class=root>ukkuṭikopi hoti ukkuṭikappadhānamanuyutto, </span><br> <span class=sujato>They squat, committed to persisting in the squatting position. </span><br><p id=mn45:5.12><span class=root>kaṇṭakāpassayikopi hoti, kaṇṭakāpassaye seyyaṁ kappeti, </span><br> <span class=sujato>They lie on a mat of thorns, making a mat of thorns their bed. </span><br><p id=mn45:5.13><span class=root>sāyatatiyakampi udakorohanānuyogamanuyutto viharati. </span><br> <span class=sujato>They’re devoted to ritual bathing three times a day, including the evening. </span><br><p id=mn45:5.14><span class=root>Iti evarūpaṁ anekavihitaṁ kāyassa ātāpanaparitāpanānuyogamanuyutto viharati. </span><br> <span class=sujato>And so they live committed to practicing these various ways of mortifying and tormenting the body. </span><br><p id=mn45:5.15><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=mn45:5.16><span class=root>Idaṁ vuccati, bhikkhave, dhammasamādānaṁ paccuppannadukkhañceva āyatiñca dukkhavipākaṁ. </span><br> <span class=sujato>This is called the way of taking up practices that is painful now and results in future pain. </span><br><p id=mn45:6.1><span class=root>Katamañca, bhikkhave, dhammasamādānaṁ paccuppannadukkhaṁ āyatiṁ sukhavipākaṁ? </span><br> <span class=sujato>And what is the way of taking up practices that is painful now but results in future pleasure? </span><br><p id=mn45:6.2><span class=root>Idha, bhikkhave, ekacco pakatiyā tibbarāgajātiko hoti, so abhikkhaṇaṁ rāgajaṁ dukkhaṁ domanassaṁ paṭisaṁvedeti; </span><br> <span class=sujato>It’s when someone is ordinarily full of acute greed, hate, and delusion. They often feel the pain and sadness that greed, hate, and delusion bring. </span><br><p id=mn45:6.3><span class=root>pakatiyā tibbadosajātiko hoti, so abhikkhaṇaṁ dosajaṁ dukkhaṁ domanassaṁ paṭisaṁvedeti; </span><br><p id=mn45:6.4><span class=root>pakatiyā tibbamohajātiko hoti, so abhikkhaṇaṁ mohajaṁ dukkhaṁ domanassaṁ paṭisaṁvedeti. </span><br><p id=mn45:6.5><span class=root>So sahāpi dukkhena, sahāpi domanassena, assumukhopi rudamāno paripuṇṇaṁ parisuddhaṁ brahmacariyaṁ carati. </span><br> <span class=sujato>They lead the full and pure spiritual life in pain and sadness, weeping, with tearful faces. </span><br><p id=mn45:6.6><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>When their body breaks up, after death, they’re reborn in a good place, a heavenly realm. </span><br><p id=mn45:6.7><span class=root>Idaṁ vuccati, bhikkhave, dhammasamādānaṁ paccuppannadukkhaṁ āyatiṁ sukhavipākaṁ. </span><br> <span class=sujato>This is called the way of taking up practices that is painful now but results in future pleasure. </span><br><p id=mn45:7.1><span class=root>Katamañca, bhikkhave, dhammasamādānaṁ paccuppannasukhañceva āyatiñca sukhavipākaṁ? </span><br> <span class=sujato>And what is the way of taking up practices that is pleasant now and results in future pleasure? </span><br><p id=mn45:7.2><span class=root>Idha, bhikkhave, ekacco pakatiyā na tibbarāgajātiko hoti, so na abhikkhaṇaṁ rāgajaṁ dukkhaṁ domanassaṁ paṭisaṁvedeti; </span><br> <span class=sujato>It’s when someone is not ordinarily full of acute greed, hate, and delusion. They rarely feel the pain and sadness that greed, hate, and delusion bring. </span><br><p id=mn45:7.3><span class=root>pakatiyā na tibbadosajātiko hoti, so na abhikkhaṇaṁ dosajaṁ dukkhaṁ domanassaṁ paṭisaṁvedeti; </span><br><p id=mn45:7.4><span class=root>pakatiyā na tibbamohajātiko hoti, so na abhikkhaṇaṁ mohajaṁ dukkhaṁ domanassaṁ paṭisaṁvedeti. </span><br><p id=mn45:7.5><span class=root>So vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Quite secluded from sensual pleasures, secluded from unskillful qualities, they enter and remain in the first absorption … </span><br><p id=mn45:7.6><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe… </span><br> <span class=sujato>second absorption … </span><br><p id=mn45:7.7><span class=root>tatiyaṁ jhānaṁ … </span><br> <span class=sujato>third absorption … </span><br><p id=mn45:7.8><span class=root>catutthaṁ jhānaṁ upasampajja viharati. </span><br> <span class=sujato>fourth absorption. </span><br><p id=mn45:7.9><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>When their body breaks up, after death, they’re reborn in a good place, a heavenly realm. </span><br><p id=mn45:7.10><span class=root>Idaṁ vuccati, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><br> <span class=sujato>This is called the way of taking up practices that is pleasant now and results in future pleasure. </span><br><p id=mn45:7.11><span class=root>Imāni kho, bhikkhave, cattāri dhammasamādānānī”ti. </span><br> <span class=sujato>These are the four ways of taking up practices.” </span><br><p id=mn45:7.12><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn45:7.13><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn45:7.14><span class=root>Cūḷadhammasamādānasuttaṁ niṭṭhitaṁ pañcamaṁ. </span><br></main><footer class="container footer"><small><a href=/about/>Contact info</a></small></footer>