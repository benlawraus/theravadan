<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0045.html>Deutsch</a> , <a href=/canon/lt/pli/ms/sutta/mn/mn0045.html>Lietuvių kalba</a> , <a href=/canon/ru/pli/ms/sutta/mn/mn0045.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0044.html>Previous</a><a href=/canon/en/pli/ms/sutta/mn/mn0046.html>Next</a></div><p><div class=verse-container id=mn45:0.1><span>Majjhima Nikāya 45 </span><span class="translation sujato">Middle Discourses 45 </span></div><p><div class=verse-container id=mn45:0.2><span class=big-bold>Cūḷadhammasamādānasutta </span><span class="translation sujato">The Shorter Discourse on Taking Up Practices </span></div><p><div class=verse-container id=mn45:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn45:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn45:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn45:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn45:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn45:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn45:2.1><span>“cattārimāni, bhikkhave, dhammasamādānāni. </span><span class="translation sujato">“Mendicants, there are these four ways of taking up practices. </span></div><p><div class=verse-container id=mn45:2.2><span>Katamāni cattāri? </span><span class="translation sujato">What four? </span></div><p><div class=verse-container id=mn45:2.3><span>Atthi, bhikkhave, dhammasamādānaṁ paccuppannasukhaṁ āyatiṁ dukkhavipākaṁ; </span><span class="translation sujato">There is a way of taking up practices that is pleasant now but results in future pain. </span></div><p><div class=verse-container id=mn45:2.4><span>atthi, bhikkhave, dhammasamādānaṁ paccuppannadukkhañceva āyatiñca dukkhavipākaṁ; </span><span class="translation sujato">There is a way of taking up practices that is painful now and results in future pain. </span></div><p><div class=verse-container id=mn45:2.5><span>atthi, bhikkhave, dhammasamādānaṁ paccuppannadukkhaṁ āyatiṁ sukhavipākaṁ; </span><span class="translation sujato">There is a way of taking up practices that is painful now but results in future pleasure. </span></div><p><div class=verse-container id=mn45:2.6><span>atthi, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><span class="translation sujato">There is a way of taking up practices that is pleasant now and results in future pleasure. </span></div><p><div class=verse-container id=mn45:3.1><span>Katamañca, bhikkhave, dhammasamādānaṁ paccuppannasukhaṁ āyatiṁ dukkhavipākaṁ? </span><span class="translation sujato">And what is the way of taking up practices that is pleasant now but results in future pain? </span></div><p><div class=verse-container id=mn45:3.2><span>Santi, bhikkhave, eke samaṇabrāhmaṇā evaṁvādino evaṁdiṭṭhino: </span><span class="translation sujato">There are some ascetics and brahmins who have this doctrine and view: </span></div><p><div class=verse-container id=mn45:3.3><span>‘natthi kāmesu doso’ti. </span><span class="translation sujato">‘There’s nothing wrong with sensual pleasures.’ </span></div><p><div class=verse-container id=mn45:3.4><span>Te kāmesu pātabyataṁ āpajjanti. </span><span class="translation sujato">They throw themselves into sensual pleasures, </span></div><p><div class=verse-container id=mn45:3.5><span>Te kho moḷibaddhāhi paribbājikāhi paricārenti. </span><span class="translation sujato">cavorting with female wanderers with jeweled bands in their hair. </span></div><p><div class=verse-container id=mn45:3.6><span>Te evamāhaṁsu: </span><span class="translation sujato">They say, </span></div><p><div class=verse-container id=mn45:3.7><span>‘kiṁsu nāma te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti? </span><span class="translation sujato">‘What future danger do those ascetics and brahmins see in sensual pleasures that they speak of giving up sensual pleasures, and advocate the complete understanding of sensual pleasures? </span></div><p><div class=verse-container id=mn45:3.8><span>Sukho imissā paribbājikāya taruṇāya mudukāya lomasāya bāhāya samphasso’ti te kāmesu pātabyataṁ āpajjanti. </span><span class="translation sujato">Pleasant is the touch of this female wanderer’s arm, tender, soft, and downy!’ And they throw themselves into sensual pleasures. </span></div><p><div class=verse-container id=mn45:3.9><span>Te kāmesu pātabyataṁ āpajjitvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn45:3.10><span>Te tattha dukkhā tibbā kharā kaṭukā vedanā vedayanti. </span><span class="translation sujato">And there they feel painful, sharp, severe, acute feelings. </span></div><p><div class=verse-container id=mn45:3.11><span>Te evamāhaṁsu: </span><span class="translation sujato">They say, </span></div><p><div class=verse-container id=mn45:3.12><span>‘idaṁ kho te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti, ime hi mayaṁ kāmahetu kāmanidānaṁ dukkhā tibbā kharā kaṭukā vedanā vedayāmā’ti. </span><span class="translation sujato">‘This is that future danger that those ascetics and brahmins saw. For it is because of sensual pleasures that I’m feeling painful, sharp, severe, acute feelings.’ </span></div><p><div class=verse-container id=mn45:4.1><span>Seyyathāpi, bhikkhave, gimhānaṁ pacchime māse māluvāsipāṭikā phaleyya. </span><span class="translation sujato">Suppose that in the last month of summer a camel’s foot creeper pod were to burst open </span></div><p><div class=verse-container id=mn45:4.2><span>Atha kho taṁ, bhikkhave, māluvābījaṁ aññatarasmiṁ sālamūle nipateyya. </span><span class="translation sujato">and a seed were to fall at the root of a sal tree. </span></div><p><div class=verse-container id=mn45:4.3><span>Atha kho, bhikkhave, yā tasmiṁ sāle adhivatthā devatā sā bhītā saṁviggā santāsaṁ āpajjeyya. </span><span class="translation sujato">Then the deity haunting that sal tree would become apprehensive and nervous. </span></div><p><div class=verse-container id=mn45:4.4><span>Atha kho, bhikkhave, tasmiṁ sāle adhivatthāya devatāya mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā saṅgamma samāgamma evaṁ samassāseyyuṁ: </span><span class="translation sujato">But their friends and colleagues, relatives and kin—deities of the parks, forests, trees, and those who haunt the herbs, grass, and big trees—would come together to reassure them, </span></div><p><div class=verse-container id=mn45:4.5><span>‘mā bhavaṁ bhāyi, mā bhavaṁ bhāyi; </span><span class="translation sujato">‘Do not fear, sir, do not fear! </span></div><p><div class=verse-container id=mn45:4.6><span>appeva nāmetaṁ māluvābījaṁ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṁ, upacikā vā uṭṭhaheyyuṁ, abījaṁ vā panassā’ti. </span><span class="translation sujato">Hopefully that seed will be swallowed by a peacock, or eaten by a deer, or burnt by a forest fire, or picked up by a lumberjack, or eaten by termites, or it may not even be fertile.’ </span></div><p><div class=verse-container id=mn45:4.7><span>Atha kho taṁ, bhikkhave, māluvābījaṁ neva moro gileyya, na mago khādeyya, na davaḍāho ḍaheyya, na vanakammikā uddhareyyuṁ, na upacikā uṭṭhaheyyuṁ, bījañca panassa taṁ pāvussakena meghena abhippavuṭṭhaṁ sammadeva viruheyya. </span><span class="translation sujato">But none of these things happened. And the seed was fertile, so that when the monsoon clouds soaked it with rain, it sprouted. </span></div><p><div class=verse-container id=mn45:4.8><span>Sāssa māluvālatā taruṇā mudukā lomasā vilambinī, sā taṁ sālaṁ upaniseveyya. </span><span class="translation sujato">And the creeper wound its tender, soft, and downy tendrils around that sal tree. </span></div><p><div class=verse-container id=mn45:4.9><span>Atha kho, bhikkhave, tasmiṁ sāle adhivatthāya devatāya evamassa: </span><span class="translation sujato">Then the deity thought, </span></div><p><div class=verse-container id=mn45:4.10><span>‘kiṁsu nāma te bhonto mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā māluvābīje anāgatabhayaṁ sampassamānā saṅgamma samāgamma evaṁ samassāsesuṁ: </span><span class="translation sujato">‘What future danger did my friends see when they said: </span></div><p><div class=verse-container id=mn45:4.11><span>“mā bhavaṁ bhāyi mā bhavaṁ bhāyi, </span><span class="translation sujato">“Do not fear, sir, do not fear! </span></div><p><div class=verse-container id=mn45:4.12><span>appeva nāmetaṁ māluvābījaṁ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṁ, upacikā vā uṭṭhaheyyuṁ, abījaṁ vā panassā”ti; </span><span class="translation sujato">Hopefully that seed will be swallowed by a peacock, or eaten by a deer, or burnt by a forest fire, or picked up by a lumberjack, or eaten by termites, or it may not even be fertile.” </span></div><p><div class=verse-container id=mn45:4.13><span>sukho imissā māluvālatāya taruṇāya mudukāya lomasāya vilambiniyā samphasso’ti. </span><span class="translation sujato">Pleasant is the touch of this creeper’s tender, soft, and downy tendrils.’ </span></div><p><div class=verse-container id=mn45:4.14><span>Sā taṁ sālaṁ anuparihareyya. </span><span class="translation sujato">Then the creeper enfolded the sal tree, </span></div><p><div class=verse-container id=mn45:4.15><span>Sā taṁ sālaṁ anupariharitvā upari viṭabhiṁ kareyya. </span><span class="translation sujato">made a canopy over it, </span></div><p><div class=verse-container id=mn45:4.16><span>Upari viṭabhiṁ karitvā oghanaṁ janeyya. </span><span class="translation sujato">draped a curtain around it, </span></div><p><div class=verse-container id=mn45:4.17><span>Oghanaṁ janetvā ye tassa sālassa mahantā mahantā khandhā te padāleyya. </span><span class="translation sujato">and split apart all the main branches. </span></div><p><div class=verse-container id=mn45:4.18><span>Atha kho, bhikkhave, tasmiṁ sāle adhivatthāya devatāya evamassa: </span><span class="translation sujato">Then the deity thought, </span></div><p><div class=verse-container id=mn45:4.19><span>‘idaṁ kho te bhonto mittāmaccā ñātisālohitā ārāmadevatā vanadevatā rukkhadevatā osadhitiṇavanappatīsu adhivatthā devatā māluvābīje anāgatabhayaṁ sampassamānā saṅgamma samāgamma evaṁ samassāsesuṁ: </span><span class="translation sujato">‘This is the future danger that my friends saw! </span></div><p><div class=verse-container id=mn45:4.20><span>“mā bhavaṁ bhāyi mā bhavaṁ bhāyi, appeva nāmetaṁ māluvābījaṁ moro vā gileyya, mago vā khādeyya, davaḍāho vā ḍaheyya, vanakammikā vā uddhareyyuṁ, upacikā vā uṭṭhaheyyuṁ abījaṁ vā panassā”ti. </span></div><p><div class=verse-container id=mn45:4.21><span>Yañcāhaṁ māluvābījahetu dukkhā tibbā kharā kaṭukā vedanā vedayāmī’ti. </span><span class="translation sujato">It’s because of that camel’s foot creeper seed that I’m feeling painful, sharp, severe, acute feelings.’ </span></div><p><div class=verse-container id=mn45:4.22><span>Evameva kho, bhikkhave, santi eke samaṇabrāhmaṇā evaṁvādino evaṁdiṭṭhino ‘natthi kāmesu doso’ti. </span><span class="translation sujato">In the same way, there are some ascetics and brahmins who have this doctrine and view: ‘There’s nothing wrong with sensual pleasures’ … </span></div><p><div class=verse-container id=mn45:4.23><span>Te kāmesu pātabyataṁ āpajjanti. </span></div><p><div class=verse-container id=mn45:4.24><span>Te moḷibaddhāhi paribbājikāhi paricārenti. </span></div><p><div class=verse-container id=mn45:4.25><span>Te evamāhaṁsu: </span></div><p><div class=verse-container id=mn45:4.26><span>‘kiṁsu nāma te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti? </span></div><p><div class=verse-container id=mn45:4.27><span>Sukho imissā paribbājikāya taruṇāya mudukāya lomasāya bāhāya samphasso’ti. </span></div><p><div class=verse-container id=mn45:4.28><span>Te kāmesu pātabyataṁ āpajjanti. </span></div><p><div class=verse-container id=mn45:4.29><span>Te kāmesu pātabyataṁ āpajjitvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span></div><p><div class=verse-container id=mn45:4.30><span>Te tattha dukkhā tibbā kharā kaṭukā vedanā vedayanti. </span></div><p><div class=verse-container id=mn45:4.31><span>Te evamāhaṁsu: </span></div><p><div class=verse-container id=mn45:4.32><span>‘idaṁ kho te bhonto samaṇabrāhmaṇā kāmesu anāgatabhayaṁ sampassamānā kāmānaṁ pahānamāhaṁsu, kāmānaṁ pariññaṁ paññapenti. </span></div><p><div class=verse-container id=mn45:4.33><span>Ime hi mayaṁ kāmahetu kāmanidānaṁ dukkhā tibbā kharā kaṭukā vedanā vedayāmā’ti. </span></div><p><div class=verse-container id=mn45:4.34><span>Idaṁ vuccati, bhikkhave, dhammasamādānaṁ paccuppannasukhaṁ āyatiṁ dukkhavipākaṁ. </span><span class="translation sujato">This is called the way of taking up practices that is pleasant now but results in future pain. </span></div><p><div class=verse-container id=mn45:5.1><span>Katamañca, bhikkhave, dhammasamādānaṁ paccuppannadukkhañceva āyatiñca dukkhavipākaṁ? </span><span class="translation sujato">And what is the way of taking up practices that is painful now and results in future pain? </span></div><p><div class=verse-container id=mn45:5.2><span>Idha, bhikkhave, ekacco acelako hoti muttācāro hatthāpalekhano, naehibhaddantiko, natiṭṭhabhaddantiko, nābhihaṭaṁ, na uddissakataṁ, na nimantanaṁ sādiyati, </span><span class="translation sujato">It’s when someone goes naked, ignoring conventions. They lick their hands, and don’t come or wait when called. They don’t consent to food brought to them, or food prepared on their behalf, or an invitation for a meal. </span></div><p><div class=verse-container id=mn45:5.3><span>so na kumbhimukhā paṭiggaṇhāti, na kaḷopimukhā paṭiggaṇhāti, na eḷakamantaraṁ, na daṇḍamantaraṁ, na musalamantaraṁ, na dvinnaṁ bhuñjamānānaṁ, na gabbhiniyā, na pāyamānāya, na purisantaragatāya, na saṅkittīsu, na yattha sā upaṭṭhito hoti, na yattha makkhikā saṇḍasaṇḍacārinī, na macchaṁ, na maṁsaṁ, na suraṁ, na merayaṁ, na thusodakaṁ pivati. </span><span class="translation sujato">They don’t receive anything from a pot or bowl; or from someone who keeps sheep, or who has a weapon or a shovel in their home; or where a couple is eating; or where there is a woman who is pregnant, breastfeeding, or who lives with a man; or where there’s a dog waiting or flies buzzing. They accept no fish or meat or beer or wine, and drink no fermented gruel. </span></div><p><div class=verse-container id=mn45:5.4><span>So ekāgāriko vā hoti ekālopiko, dvāgāriko vā hoti dvālopiko …pe… sattāgāriko vā hoti sattālopiko. </span><span class="translation sujato">They go to just one house for alms, taking just one mouthful, or two houses and two mouthfuls, up to seven houses and seven mouthfuls. </span></div><p><div class=verse-container id=mn45:5.5><span>Ekissāpi dattiyā yāpeti, dvīhipi dattīhi yāpeti … sattahipi dattīhi yāpeti. </span><span class="translation sujato">They feed on one saucer a day, two saucers a day, up to seven saucers a day. </span></div><p><div class=verse-container id=mn45:5.6><span>Ekāhikampi āhāraṁ āhāreti, dvīhikampi āhāraṁ āhāreti … sattāhikampi āhāraṁ āhāreti. Iti evarūpaṁ addhamāsikampi pariyāyabhattabhojanānuyogamanuyutto viharati. </span><span class="translation sujato">They eat once a day, once every second day, up to once a week, and so on, even up to once a fortnight. They live committed to the practice of eating food at set intervals. </span></div><p><div class=verse-container id=mn45:5.7><span>So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti, vanamūlaphalāhāro yāpeti pavattaphalabhojī. </span><span class="translation sujato">They eat herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. They survive on forest roots and fruits, or eating fallen fruit. </span></div><p><div class=verse-container id=mn45:5.8><span>So sāṇānipi dhāreti, masāṇānipi dhāreti, chavadussānipi dhāreti, paṁsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti, </span><span class="translation sujato">They wear robes of sunn hemp, mixed hemp, corpse-wrapping cloth, rags, lodh tree bark, antelope hide (whole or in strips), kusa grass, bark, wood-chips, human hair, horse-tail hair, or owls’ wings. </span></div><p><div class=verse-container id=mn45:5.9><span>kesamassulocakopi hoti, kesamassulocanānuyogamanuyutto, </span><span class="translation sujato">They tear out their hair and beard, committed to this practice. </span></div><p><div class=verse-container id=mn45:5.10><span>ubbhaṭṭhakopi hoti, āsanapaṭikkhitto, </span><span class="translation sujato">They constantly stand, refusing seats. </span></div><p><div class=verse-container id=mn45:5.11><span>ukkuṭikopi hoti ukkuṭikappadhānamanuyutto, </span><span class="translation sujato">They squat, committed to persisting in the squatting position. </span></div><p><div class=verse-container id=mn45:5.12><span>kaṇṭakāpassayikopi hoti, kaṇṭakāpassaye seyyaṁ kappeti, </span><span class="translation sujato">They lie on a mat of thorns, making a mat of thorns their bed. </span></div><p><div class=verse-container id=mn45:5.13><span>sāyatatiyakampi udakorohanānuyogamanuyutto viharati. </span><span class="translation sujato">They’re devoted to ritual bathing three times a day, including the evening. </span></div><p><div class=verse-container id=mn45:5.14><span>Iti evarūpaṁ anekavihitaṁ kāyassa ātāpanaparitāpanānuyogamanuyutto viharati. </span><span class="translation sujato">And so they live committed to practicing these various ways of mortifying and tormenting the body. </span></div><p><div class=verse-container id=mn45:5.15><span>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn45:5.16><span>Idaṁ vuccati, bhikkhave, dhammasamādānaṁ paccuppannadukkhañceva āyatiñca dukkhavipākaṁ. </span><span class="translation sujato">This is called the way of taking up practices that is painful now and results in future pain. </span></div><p><div class=verse-container id=mn45:6.1><span>Katamañca, bhikkhave, dhammasamādānaṁ paccuppannadukkhaṁ āyatiṁ sukhavipākaṁ? </span><span class="translation sujato">And what is the way of taking up practices that is painful now but results in future pleasure? </span></div><p><div class=verse-container id=mn45:6.2><span>Idha, bhikkhave, ekacco pakatiyā tibbarāgajātiko hoti, so abhikkhaṇaṁ rāgajaṁ dukkhaṁ domanassaṁ paṭisaṁvedeti; </span><span class="translation sujato">It’s when someone is ordinarily full of acute greed, hate, and delusion. They often feel the pain and sadness that greed, hate, and delusion bring. </span></div><p><div class=verse-container id=mn45:6.3><span>pakatiyā tibbadosajātiko hoti, so abhikkhaṇaṁ dosajaṁ dukkhaṁ domanassaṁ paṭisaṁvedeti; </span></div><p><div class=verse-container id=mn45:6.4><span>pakatiyā tibbamohajātiko hoti, so abhikkhaṇaṁ mohajaṁ dukkhaṁ domanassaṁ paṭisaṁvedeti. </span></div><p><div class=verse-container id=mn45:6.5><span>So sahāpi dukkhena, sahāpi domanassena, assumukhopi rudamāno paripuṇṇaṁ parisuddhaṁ brahmacariyaṁ carati. </span><span class="translation sujato">They lead the full and pure spiritual life in pain and sadness, weeping, with tearful faces. </span></div><p><div class=verse-container id=mn45:6.6><span>So kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">When their body breaks up, after death, they’re reborn in a good place, a heavenly realm. </span></div><p><div class=verse-container id=mn45:6.7><span>Idaṁ vuccati, bhikkhave, dhammasamādānaṁ paccuppannadukkhaṁ āyatiṁ sukhavipākaṁ. </span><span class="translation sujato">This is called the way of taking up practices that is painful now but results in future pleasure. </span></div><p><div class=verse-container id=mn45:7.1><span>Katamañca, bhikkhave, dhammasamādānaṁ paccuppannasukhañceva āyatiñca sukhavipākaṁ? </span><span class="translation sujato">And what is the way of taking up practices that is pleasant now and results in future pleasure? </span></div><p><div class=verse-container id=mn45:7.2><span>Idha, bhikkhave, ekacco pakatiyā na tibbarāgajātiko hoti, so na abhikkhaṇaṁ rāgajaṁ dukkhaṁ domanassaṁ paṭisaṁvedeti; </span><span class="translation sujato">It’s when someone is not ordinarily full of acute greed, hate, and delusion. They rarely feel the pain and sadness that greed, hate, and delusion bring. </span></div><p><div class=verse-container id=mn45:7.3><span>pakatiyā na tibbadosajātiko hoti, so na abhikkhaṇaṁ dosajaṁ dukkhaṁ domanassaṁ paṭisaṁvedeti; </span></div><p><div class=verse-container id=mn45:7.4><span>pakatiyā na tibbamohajātiko hoti, so na abhikkhaṇaṁ mohajaṁ dukkhaṁ domanassaṁ paṭisaṁvedeti. </span></div><p><div class=verse-container id=mn45:7.5><span>So vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">Quite secluded from sensual pleasures, secluded from unskillful qualities, they enter and remain in the first absorption … </span></div><p><div class=verse-container id=mn45:7.6><span>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …pe… </span><span class="translation sujato">second absorption … </span></div><p><div class=verse-container id=mn45:7.7><span>tatiyaṁ jhānaṁ … </span><span class="translation sujato">third absorption … </span></div><p><div class=verse-container id=mn45:7.8><span>catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=mn45:7.9><span>So kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">When their body breaks up, after death, they’re reborn in a good place, a heavenly realm. </span></div><p><div class=verse-container id=mn45:7.10><span>Idaṁ vuccati, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><span class="translation sujato">This is called the way of taking up practices that is pleasant now and results in future pleasure. </span></div><p><div class=verse-container id=mn45:7.11><span>Imāni kho, bhikkhave, cattāri dhammasamādānānī”ti. </span><span class="translation sujato">These are the four ways of taking up practices.” </span></div><p><div class=verse-container id=mn45:7.12><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn45:7.13><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn45:7.14><span>Cūḷadhammasamādānasuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/mn/mn0044.html>Previous</a><a href=/canon/en/pli/ms/sutta/mn/mn0046.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>