<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0074.html>Deutsch</a> , <a href=/canon/ru/pli/ms/sutta/mn/mn0074.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0073.html>Previous</a><a href=/canon/en/pli/ms/sutta/mn/mn0075.html>Next</a></div><p id=mn74:0.1><span class=root>Majjhima Nikāya 74 </span><br> <span class=sujato>Middle Discourses 74 </span><br><p id=mn74:0.2><span class="root big-bold">Dīghanakhasutta </span><br> <span class=sujato>With Dīghanakha </span><br><p id=mn74:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn74:1.2><span class=root>ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ. </span><br> <span class=sujato>At one time the Buddha was staying near Rājagaha, on the Vulture’s Peak Mountain in the Boar’s Cave. </span><br><p id=mn74:2.1><span class=root>Atha kho dīghanakho paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the wanderer Dīghanakha went up to the Buddha, and exchanged greetings with him. </span><br><p id=mn74:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhito kho dīghanakho paribbājako bhagavantaṁ etadavoca: </span><br> <span class=sujato>When the greetings and polite conversation were over, he stood to one side and said to the Buddha, </span><br><p id=mn74:2.3><span class=root>“ahañhi, bho gotama, evaṁvādī evaṁdiṭṭhi: </span><br> <span class=sujato>“Worthy Gotama, this is my doctrine and view: </span><br><p id=mn74:2.4><span class=root>‘sabbaṁ me nakkhamatī’”ti. </span><br> <span class=sujato>‘Nothing is acceptable to me.’” </span><br><p id=mn74:2.5><span class=root>“Yāpi kho te esā, aggivessana, diṭṭhi: </span><br> <span class=sujato>“This view of yours, Aggivessana—</span><br><p id=mn74:2.6><span class=root>‘sabbaṁ me nakkhamatī’ti, esāpi te diṭṭhi nakkhamatī”ti? </span><br> <span class=sujato>is that acceptable to you?” </span><br><p id=mn74:2.7><span class=root>“Esā ce me, bho gotama, diṭṭhi khameyya, taṁpassa tādisameva, taṁpassa tādisamevā”ti. </span><br> <span class=sujato>“If I were to accept this view, worthy Gotama, it would make no difference, it would make no difference!” </span><br><p id=mn74:3.1><span class=root>“Ato kho te, aggivessana, bahū hi bahutarā lokasmiṁ ye evamāhaṁsu: </span><br> <span class=sujato>“Well, Aggivessana, there are many more in the world who say, </span><br><p id=mn74:3.2><span class=root>‘taṁpassa tādisameva, taṁpassa tādisamevā’ti. </span><br> <span class=sujato>‘It would make no difference! It would make no difference!’ </span><br><p id=mn74:3.3><span class=root>Te tañceva diṭṭhiṁ nappajahanti aññañca diṭṭhiṁ upādiyanti. </span><br> <span class=sujato>But they don’t give up that view, and they grasp another view. </span><br><p id=mn74:3.4><span class=root>Ato kho te, aggivessana, tanū hi tanutarā lokasmiṁ ye evamāhaṁsu: </span><br> <span class=sujato>And there are a scant few in the world who say, </span><br><p id=mn74:3.5><span class=root>‘taṁpassa tādisameva, taṁpassa tādisamevā’ti. </span><br> <span class=sujato>‘It would make no difference! It would make no difference!’ </span><br><p id=mn74:3.6><span class=root>Te tañceva diṭṭhiṁ pajahanti aññañca diṭṭhiṁ na upādiyanti. </span><br> <span class=sujato>And they give up that view by not grasping another view. </span><br><p id=mn74:4.1><span class=root>Santaggivessana, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn74:4.2><span class=root>‘sabbaṁ me khamatī’ti; </span><br> <span class=sujato>‘Everything is acceptable to me.’ </span><br><p id=mn74:4.3><span class=root>santaggivessana, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn74:4.4><span class=root>‘sabbaṁ me nakkhamatī’ti; </span><br> <span class=sujato>‘Nothing is acceptable to me.’ </span><br><p id=mn74:4.5><span class=root>santaggivessana, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=mn74:4.6><span class=root>‘ekaccaṁ me khamati, ekaccaṁ me nakkhamatī’ti. </span><br> <span class=sujato>‘Some things are acceptable to me and some things are not.’ </span><br><p id=mn74:4.7><span class=root>Tatraggivessana, ye te samaṇabrāhmaṇā evaṁvādino evaṁdiṭṭhino: ‘sabbaṁ me khamatī’ti </span><br> <span class=sujato>Regarding this, the view of the ascetics and brahmins to whom everything is acceptable </span><br><p id=mn74:4.8><span class=root>tesamayaṁ diṭṭhi sārāgāya santike, saññogāya santike, abhinandanāya santike, ajjhosānāya santike, upādānāya santike; </span><br> <span class=sujato>is close to greed, bondage, approving, attachment, and grasping. </span><br><p id=mn74:4.9><span class=root>tatraggivessana ye te samaṇabrāhmaṇā evaṁvādino evaṁdiṭṭhino: ‘sabbaṁ me nakkhamatī’ti </span><br> <span class=sujato>The view of the ascetics and brahmins to whom nothing is acceptable </span><br><p id=mn74:4.10><span class=root>tesamayaṁ diṭṭhi asārāgāya santike, asaññogāya santike, anabhinandanāya santike, anajjhosānāya santike, anupādānāya santike”ti. </span><br> <span class=sujato>is far from greed, bondage, approving, attachment, and grasping.” </span><br><p id=mn74:5.1><span class=root>Evaṁ vutte, dīghanakho paribbājako bhagavantaṁ etadavoca: </span><br> <span class=sujato>When he said this, the wanderer Dīghanakha said to the Buddha, </span><br><p id=mn74:5.2><span class=root>“ukkaṁseti me bhavaṁ gotamo diṭṭhigataṁ, samukkaṁseti me bhavaṁ gotamo diṭṭhigatan”ti. </span><br> <span class=sujato>“Worthy Gotama commends my conviction! He recommends my conviction!” </span><br><p id=mn74:5.3><span class=root>“Tatraggivessana, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>“Now, regarding the ascetics and brahmins to whom </span><br><p id=mn74:5.4><span class=root>‘ekaccaṁ me khamati, ekaccaṁ me nakkhamatī’ti. </span><br> <span class=sujato>some things are acceptable and some things are not. </span><br><p id=mn74:5.5><span class=root>Yā hi tesaṁ khamati sāyaṁ diṭṭhi sārāgāya santike, saññogāya santike, abhinandanāya santike, ajjhosānāya santike, upādānāya santike; </span><br> <span class=sujato>Their view of what is acceptable is close to greed, bondage, approving, attachment, and grasping. </span><br><p id=mn74:5.6><span class=root>yā hi tesaṁ nakkhamati sāyaṁ diṭṭhi asārāgāya santike, asaññogāya santike, anabhinandanāya santike, anajjhosānāya santike, anupādānāya santike. </span><br> <span class=sujato>Their view of what is not acceptable is far from greed, bondage, approving, attachment, and grasping. </span><br><p id=mn74:6.1><span class=root>Tatraggivessana, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>When it comes to the view of the ascetics and brahmins to whom </span><br><p id=mn74:6.2><span class=root>‘sabbaṁ me khamatī’ti </span><br> <span class=sujato>everything is acceptable, </span><br><p id=mn74:6.3><span class=root>tattha viññū puriso iti paṭisañcikkhati: </span><br> <span class=sujato>a sensible person reflects like this: </span><br><p id=mn74:6.4><span class=root>‘yā kho me ayaṁ diṭṭhi—</span><br> <span class=sujato>‘I have the view that </span><br><p id=mn74:6.5><span class=root>sabbaṁ me khamatīti, </span><br> <span class=sujato>everything is acceptable. </span><br><p id=mn74:6.6><span class=root>imañce ahaṁ diṭṭhiṁ thāmasā parāmāsā abhinivissa vohareyyaṁ—</span><br> <span class=sujato>Suppose I were to obstinately stick to this view and insist, </span><br><p id=mn74:6.7><span class=root>idameva saccaṁ moghamaññanti; </span><br> <span class=sujato>“This is the only truth, anything else is futile.” </span><br><p id=mn74:6.8><span class=root>dvīhi me assa viggaho—</span><br> <span class=sujato>Then I’d argue with two people—</span><br><p id=mn74:6.9><span class=root>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me nakkhamatīti, </span><br> <span class=sujato>an ascetic or brahmin to whom nothing is acceptable, </span><br><p id=mn74:6.10><span class=root>yo cāyaṁ samaṇo vā brāhmaṇo vā evaṁvādī evaṁdiṭṭhi—ekaccaṁ me khamati, ekaccaṁ me nakkhamatīti—</span><br> <span class=sujato>and an ascetic or brahmin to whom some things are acceptable and some things are not. </span><br><p id=mn74:6.11><span class=root>imehi assa dvīhi viggaho. </span><br><p id=mn74:6.12><span class=root>Iti viggahe sati vivādo, vivāde sati vighāto, vighāte sati vihesā’. </span><br> <span class=sujato>And when there’s arguing, there’s quarreling; when there’s quarreling there’s distress; and when there’s anguish there’s harm.’ </span><br><p id=mn74:6.13><span class=root>Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati. </span><br> <span class=sujato>So, considering in themselves the potential for arguing, quarreling, distress, and harm, they give up that view by not grasping another view. </span><br><p id=mn74:6.14><span class=root>Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><br> <span class=sujato>That’s how those views are given up and let go. </span><br><p id=mn74:7.1><span class=root>Tatraggivessana, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>When it comes to the view of the ascetics and brahmins to whom </span><br><p id=mn74:7.2><span class=root>‘sabbaṁ me nakkhamatī’ti </span><br> <span class=sujato>nothing is acceptable, </span><br><p id=mn74:7.3><span class=root>tattha viññū puriso iti paṭisañcikkhati: </span><br> <span class=sujato>a sensible person reflects like this: </span><br><p id=mn74:7.4><span class=root>‘yā kho me ayaṁ diṭṭhi—</span><br> <span class=sujato>‘I have the view that </span><br><p id=mn74:7.5><span class=root>sabbaṁ me nakkhamatīti, </span><br> <span class=sujato>nothing is acceptable. </span><br><p id=mn74:7.6><span class=root>imañce ahaṁ diṭṭhiṁ thāmasā parāmāsā abhinivissa vohareyyaṁ—</span><br> <span class=sujato>Suppose I were to obstinately stick to this view and insist, </span><br><p id=mn74:7.7><span class=root>idameva saccaṁ moghamaññanti; </span><br> <span class=sujato>“This is the only truth, anything else is futile.” </span><br><p id=mn74:7.8><span class=root>dvīhi me assa viggaho—</span><br> <span class=sujato>Then I’d argue with two people—</span><br><p id=mn74:7.9><span class=root>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me khamatīti, </span><br> <span class=sujato>an ascetic or brahmin to whom everything is acceptable, </span><br><p id=mn74:7.10><span class=root>yo cāyaṁ samaṇo vā brāhmaṇo vā evaṁvādī evaṁdiṭṭhi—ekaccaṁ me khamati ekaccaṁ me nakkhamatīti—</span><br> <span class=sujato>and an ascetic or brahmin to whom some things are acceptable and some things are not. </span><br><p id=mn74:7.11><span class=root>imehi assa dvīhi viggaho. </span><br><p id=mn74:7.12><span class=root>Iti viggahe sati vivādo, vivāde sati vighāto, vighāte sati vihesā’. </span><br> <span class=sujato>And when there’s arguing, there’s quarreling; when there’s quarreling there’s distress; and when there’s anguish there’s harm.’ </span><br><p id=mn74:7.13><span class=root>Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati. </span><br> <span class=sujato>So, considering in themselves the potential for arguing, quarreling, distress, and harm, they give up that view by not grasping another view. </span><br><p id=mn74:7.14><span class=root>Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><br> <span class=sujato>That’s how those views are given up and let go. </span><br><p id=mn74:8.1><span class=root>Tatraggivessana, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>When it comes to the view of the ascetics and brahmins to whom </span><br><p id=mn74:8.2><span class=root>‘ekaccaṁ me khamati, ekaccaṁ me nakkhamatī’ti </span><br> <span class=sujato>some things are acceptable to me and some things are not, </span><br><p id=mn74:8.3><span class=root>tattha viññū puriso iti paṭisañcikkhati: </span><br> <span class=sujato>a sensible person reflects like this: </span><br><p id=mn74:8.4><span class=root>‘yā kho me ayaṁ diṭṭhi—</span><br> <span class=sujato>‘I have the view that </span><br><p id=mn74:8.5><span class=root>ekaccaṁ me khamati, ekaccaṁ me nakkhamatīti, </span><br> <span class=sujato>some things are acceptable and some things are not. </span><br><p id=mn74:8.6><span class=root>imañce ahaṁ diṭṭhiṁ thāmasā parāmāsā abhinivissa vohareyyaṁ—</span><br> <span class=sujato>Suppose I were to obstinately stick to this view and insist, </span><br><p id=mn74:8.7><span class=root>idameva saccaṁ moghamaññanti; </span><br> <span class=sujato>“This is the only truth, anything else is futile.” </span><br><p id=mn74:8.8><span class=root>dvīhi me assa viggaho—</span><br> <span class=sujato>Then I’d argue with two people—</span><br><p id=mn74:8.9><span class=root>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me khamatīti, </span><br> <span class=sujato>an ascetic or brahmin to whom everything is acceptable, </span><br><p id=mn74:8.10><span class=root>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me nakkhamatīti—</span><br> <span class=sujato>and an ascetic or brahmin to whom nothing is acceptable. </span><br><p id=mn74:8.11><span class=root>imehi assa dvīhi viggaho. </span><br><p id=mn74:8.12><span class=root>Iti viggahe sati vivādo, vivāde sati vighāto, vighāte sati vihesā’. </span><br> <span class=sujato>And when there’s arguing, there’s quarreling; when there’s quarreling there’s distress; and when there’s anguish there’s harm.’ </span><br><p id=mn74:8.13><span class=root>Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati. </span><br> <span class=sujato>So, considering in themselves the potential for arguing, quarreling, distress, and harm, they give up that view by not grasping another view. </span><br><p id=mn74:8.14><span class=root>Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><br> <span class=sujato>That’s how those views are given up and let go. </span><br><p id=mn74:9.1><span class=root>Ayaṁ kho panaggivessana, kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo, aniccato dukkhato rogato gaṇḍato sallato aghato ābādhato parato palokato suññato anattato samanupassitabbo. </span><br> <span class=sujato>Aggivessana, this body is formed. It’s made up of the four principal states, produced by mother and father, built up from rice and porridge, liable to impermanence, to wearing away and erosion, to breaking up and destruction. You should see it as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self. </span><br><p id=mn74:9.2><span class=root>Tassimaṁ kāyaṁ aniccato dukkhato rogato gaṇḍato sallato aghato ābādhato parato palokato suññato anattato samanupassato yo kāyasmiṁ kāyachando kāyasneho kāyanvayatā sā pahīyati. </span><br> <span class=sujato>Doing so, you’ll give up desire, affection, and subservience to the body. </span><br><p id=mn74:10.1><span class=root>Tisso kho imā, aggivessana, vedanā—</span><br> <span class=sujato>There are these three feelings: </span><br><p id=mn74:10.2><span class=root>sukhā vedanā, dukkhā vedanā, adukkhamasukhā vedanā. </span><br> <span class=sujato>pleasant, painful, and neutral. </span><br><p id=mn74:10.3><span class=root>Yasmiṁ, aggivessana, samaye sukhaṁ vedanaṁ vedeti, neva tasmiṁ samaye dukkhaṁ vedanaṁ vedeti, na adukkhamasukhaṁ vedanaṁ vedeti; </span><br> <span class=sujato>At a time when you feel a pleasant feeling, you don’t feel a painful or neutral feeling; </span><br><p id=mn74:10.4><span class=root>sukhaṁyeva tasmiṁ samaye vedanaṁ vedeti. </span><br> <span class=sujato>you only feel a pleasant feeling. </span><br><p id=mn74:10.5><span class=root>Yasmiṁ, aggivessana, samaye dukkhaṁ vedanaṁ vedeti, neva tasmiṁ samaye sukhaṁ vedanaṁ vedeti, na adukkhamasukhaṁ vedanaṁ vedeti; </span><br> <span class=sujato>At a time when you feel a painful feeling, you don’t feel a pleasant or neutral feeling; </span><br><p id=mn74:10.6><span class=root>dukkhaṁyeva tasmiṁ samaye vedanaṁ vedeti. </span><br> <span class=sujato>you only feel a painful feeling. </span><br><p id=mn74:10.7><span class=root>Yasmiṁ, aggivessana, samaye adukkhamasukhaṁ vedanaṁ vedeti, neva tasmiṁ samaye sukhaṁ vedanaṁ vedeti, na dukkhaṁ vedanaṁ vedeti; </span><br> <span class=sujato>At a time when you feel a neutral feeling, you don’t feel a pleasant or painful feeling; </span><br><p id=mn74:10.8><span class=root>adukkhamasukhaṁyeva tasmiṁ samaye vedanaṁ vedeti. </span><br> <span class=sujato>you only feel a neutral feeling. </span><br><p id=mn74:11.1><span class=root>Sukhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā; </span><br> <span class=sujato>Pleasant, painful, and neutral feelings are impermanent, conditioned, dependently originated, liable to end, vanish, fade away, and cease. </span><br><p id=mn74:11.2><span class=root>dukkhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā; </span><br><p id=mn74:11.3><span class=root>adukkhamasukhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. </span><br><p id=mn74:12.1><span class=root>Evaṁ passaṁ, aggivessana, sutavā ariyasāvako sukhāyapi vedanāya nibbindati, dukkhāyapi vedanāya nibbindati, adukkhamasukhāyapi vedanāya nibbindati; </span><br> <span class=sujato>Seeing this, a learned noble disciple grows disillusioned with pleasant, painful, and neutral feelings. </span><br><p id=mn74:12.2><span class=root>nibbindaṁ virajjati, virāgā vimuccati. Vimuttasmiṁ, vimuttamiti ñāṇaṁ hoti. </span><br> <span class=sujato>Being disillusioned, desire fades away. When desire fades away they’re freed. When they’re freed, they know they’re freed. </span><br><p id=mn74:12.3><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sujato>They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span><br><p id=mn74:13.1><span class=root>Evaṁ vimuttacitto kho, aggivessana, bhikkhu na kenaci saṁvadati, na kenaci vivadati, yañca loke vuttaṁ tena voharati, aparāmasan”ti. </span><br> <span class=sujato>A mendicant whose mind is freed like this doesn’t side with anyone or dispute with anyone. They use the language of the world to communicate without getting stuck on it.” </span><br><p id=mn74:14.1><span class=root>Tena kho pana samayena āyasmā sāriputto bhagavato piṭṭhito ṭhito hoti bhagavantaṁ bījayamāno. </span><br> <span class=sujato>Now at that time Venerable Sāriputta was standing behind the Buddha fanning him. </span><br><p id=mn74:14.2><span class=root>Atha kho āyasmato sāriputtassa etadahosi: </span><br> <span class=sujato>Then he thought, </span><br><p id=mn74:14.3><span class=root>“tesaṁ tesaṁ kira no bhagavā dhammānaṁ abhiññā pahānamāha, tesaṁ tesaṁ kira no sugato dhammānaṁ abhiññā paṭinissaggamāhā”ti. </span><br> <span class=sujato>“It seems the Buddha speaks of giving up and letting go all these things through direct knowledge.” </span><br><p id=mn74:14.4><span class=root>Iti hidaṁ āyasmato sāriputtassa paṭisañcikkhato anupādāya āsavehi cittaṁ vimucci. </span><br> <span class=sujato>Reflecting like this, Venerable Sāriputta’s mind was freed from the defilements by not grasping. </span><br><p id=mn74:15.1><span class=root>Dīghanakhassa pana paribbājakassa virajaṁ vītamalaṁ dhammacakkhuṁ udapādi: </span><br> <span class=sujato>And the stainless, immaculate vision of the Dhamma arose in the wanderer Dīghanakha: </span><br><p id=mn74:15.2><span class=root>“yaṁ kiñci samudayadhammaṁ sabbaṁ taṁ nirodhadhamman”ti. </span><br> <span class=sujato>“Everything that has a beginning has an end.” </span><br><p id=mn74:15.3><span class=root>Atha kho dīghanakho paribbājako diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane bhagavantaṁ etadavoca: </span><br> <span class=sujato>Then Dīghanakha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He said to the Buddha: </span><br><p id=mn74:16.1><span class=root>“abhikkantaṁ, bho gotama, abhikkantaṁ, bho gotama. </span><br> <span class=sujato>“Excellent, worthy Gotama! Excellent! </span><br><p id=mn74:16.2><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva kho bhotā gotamena anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span><br><p id=mn74:16.3><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=mn74:16.4><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=mn74:16.5><span class=root>Dīghanakhasuttaṁ niṭṭhitaṁ catutthaṁ. </span><br></main><footer class="container footer"><small><a href=/about/>Contact info</a></small></footer>