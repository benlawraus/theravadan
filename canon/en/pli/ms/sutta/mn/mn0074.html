<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0074.html>Deutsch</a> , <a href=/canon/ru/pli/ms/sutta/mn/mn0074.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0073.html>Previous</a><a href=/canon/en/pli/ms/sutta/mn/mn0075.html>Next</a></div><p><div class=verse-container id=mn74:0.1><span>Majjhima Nikāya 74 </span><span class="translation sujato">Middle Discourses 74 </span></div><p><div class=verse-container id=mn74:0.2><span class=big-bold>Dīghanakhasutta </span><span class="translation sujato">With Dīghanakha </span></div><p><div class=verse-container id=mn74:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn74:1.2><span>ekaṁ samayaṁ bhagavā rājagahe viharati gijjhakūṭe pabbate sūkarakhatāyaṁ. </span><span class="translation sujato">At one time the Buddha was staying near Rājagaha, on the Vulture’s Peak Mountain in the Boar’s Cave. </span></div><p><div class=verse-container id=mn74:2.1><span>Atha kho dīghanakho paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Dīghanakha went up to the Buddha, and exchanged greetings with him. </span></div><p><div class=verse-container id=mn74:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhito kho dīghanakho paribbājako bhagavantaṁ etadavoca: </span><span class="translation sujato">When the greetings and polite conversation were over, he stood to one side and said to the Buddha, </span></div><p><div class=verse-container id=mn74:2.3><span>“ahañhi, bho gotama, evaṁvādī evaṁdiṭṭhi: </span><span class="translation sujato">“Worthy Gotama, this is my doctrine and view: </span></div><p><div class=verse-container id=mn74:2.4><span>‘sabbaṁ me nakkhamatī’”ti. </span><span class="translation sujato">‘Nothing is acceptable to me.’” </span></div><p><div class=verse-container id=mn74:2.5><span>“Yāpi kho te esā, aggivessana, diṭṭhi: </span><span class="translation sujato">“This view of yours, Aggivessana—</span></div><p><div class=verse-container id=mn74:2.6><span>‘sabbaṁ me nakkhamatī’ti, esāpi te diṭṭhi nakkhamatī”ti? </span><span class="translation sujato">is that acceptable to you?” </span></div><p><div class=verse-container id=mn74:2.7><span>“Esā ce me, bho gotama, diṭṭhi khameyya, taṁpassa tādisameva, taṁpassa tādisamevā”ti. </span><span class="translation sujato">“If I were to accept this view, worthy Gotama, it would make no difference, it would make no difference!” </span></div><p><div class=verse-container id=mn74:3.1><span>“Ato kho te, aggivessana, bahū hi bahutarā lokasmiṁ ye evamāhaṁsu: </span><span class="translation sujato">“Well, Aggivessana, there are many more in the world who say, </span></div><p><div class=verse-container id=mn74:3.2><span>‘taṁpassa tādisameva, taṁpassa tādisamevā’ti. </span><span class="translation sujato">‘It would make no difference! It would make no difference!’ </span></div><p><div class=verse-container id=mn74:3.3><span>Te tañceva diṭṭhiṁ nappajahanti aññañca diṭṭhiṁ upādiyanti. </span><span class="translation sujato">But they don’t give up that view, and they grasp another view. </span></div><p><div class=verse-container id=mn74:3.4><span>Ato kho te, aggivessana, tanū hi tanutarā lokasmiṁ ye evamāhaṁsu: </span><span class="translation sujato">And there are a scant few in the world who say, </span></div><p><div class=verse-container id=mn74:3.5><span>‘taṁpassa tādisameva, taṁpassa tādisamevā’ti. </span><span class="translation sujato">‘It would make no difference! It would make no difference!’ </span></div><p><div class=verse-container id=mn74:3.6><span>Te tañceva diṭṭhiṁ pajahanti aññañca diṭṭhiṁ na upādiyanti. </span><span class="translation sujato">And they give up that view by not grasping another view. </span></div><p><div class=verse-container id=mn74:4.1><span>Santaggivessana, eke samaṇabrāhmaṇā evaṁvādino evaṁdiṭṭhino: </span><span class="translation sujato">There are some ascetics and brahmins who have this doctrine and view: </span></div><p><div class=verse-container id=mn74:4.2><span>‘sabbaṁ me khamatī’ti; </span><span class="translation sujato">‘Everything is acceptable to me.’ </span></div><p><div class=verse-container id=mn74:4.3><span>santaggivessana, eke samaṇabrāhmaṇā evaṁvādino evaṁdiṭṭhino: </span><span class="translation sujato">There are some ascetics and brahmins who have this doctrine and view: </span></div><p><div class=verse-container id=mn74:4.4><span>‘sabbaṁ me nakkhamatī’ti; </span><span class="translation sujato">‘Nothing is acceptable to me.’ </span></div><p><div class=verse-container id=mn74:4.5><span>santaggivessana, eke samaṇabrāhmaṇā evaṁvādino evaṁdiṭṭhino: </span><span class="translation sujato">There are some ascetics and brahmins who have this doctrine and view: </span></div><p><div class=verse-container id=mn74:4.6><span>‘ekaccaṁ me khamati, ekaccaṁ me nakkhamatī’ti. </span><span class="translation sujato">‘Some things are acceptable to me and some things are not.’ </span></div><p><div class=verse-container id=mn74:4.7><span>Tatraggivessana, ye te samaṇabrāhmaṇā evaṁvādino evaṁdiṭṭhino: ‘sabbaṁ me khamatī’ti </span><span class="translation sujato">Regarding this, the view of the ascetics and brahmins to whom everything is acceptable </span></div><p><div class=verse-container id=mn74:4.8><span>tesamayaṁ diṭṭhi sārāgāya santike, saññogāya santike, abhinandanāya santike, ajjhosānāya santike, upādānāya santike; </span><span class="translation sujato">is close to greed, bondage, approving, attachment, and grasping. </span></div><p><div class=verse-container id=mn74:4.9><span>tatraggivessana ye te samaṇabrāhmaṇā evaṁvādino evaṁdiṭṭhino: ‘sabbaṁ me nakkhamatī’ti </span><span class="translation sujato">The view of the ascetics and brahmins to whom nothing is acceptable </span></div><p><div class=verse-container id=mn74:4.10><span>tesamayaṁ diṭṭhi asārāgāya santike, asaññogāya santike, anabhinandanāya santike, anajjhosānāya santike, anupādānāya santike”ti. </span><span class="translation sujato">is far from greed, bondage, approving, attachment, and grasping.” </span></div><p><div class=verse-container id=mn74:5.1><span>Evaṁ vutte, dīghanakho paribbājako bhagavantaṁ etadavoca: </span><span class="translation sujato">When he said this, the wanderer Dīghanakha said to the Buddha, </span></div><p><div class=verse-container id=mn74:5.2><span>“ukkaṁseti me bhavaṁ gotamo diṭṭhigataṁ, samukkaṁseti me bhavaṁ gotamo diṭṭhigatan”ti. </span><span class="translation sujato">“Worthy Gotama commends my conviction! He recommends my conviction!” </span></div><p><div class=verse-container id=mn74:5.3><span>“Tatraggivessana, ye te samaṇabrāhmaṇā evaṁvādino evaṁdiṭṭhino: </span><span class="translation sujato">“Now, regarding the ascetics and brahmins to whom </span></div><p><div class=verse-container id=mn74:5.4><span>‘ekaccaṁ me khamati, ekaccaṁ me nakkhamatī’ti. </span><span class="translation sujato">some things are acceptable and some things are not. </span></div><p><div class=verse-container id=mn74:5.5><span>Yā hi tesaṁ khamati sāyaṁ diṭṭhi sārāgāya santike, saññogāya santike, abhinandanāya santike, ajjhosānāya santike, upādānāya santike; </span><span class="translation sujato">Their view of what is acceptable is close to greed, bondage, approving, attachment, and grasping. </span></div><p><div class=verse-container id=mn74:5.6><span>yā hi tesaṁ nakkhamati sāyaṁ diṭṭhi asārāgāya santike, asaññogāya santike, anabhinandanāya santike, anajjhosānāya santike, anupādānāya santike. </span><span class="translation sujato">Their view of what is not acceptable is far from greed, bondage, approving, attachment, and grasping. </span></div><p><div class=verse-container id=mn74:6.1><span>Tatraggivessana, ye te samaṇabrāhmaṇā evaṁvādino evaṁdiṭṭhino: </span><span class="translation sujato">When it comes to the view of the ascetics and brahmins to whom </span></div><p><div class=verse-container id=mn74:6.2><span>‘sabbaṁ me khamatī’ti </span><span class="translation sujato">everything is acceptable, </span></div><p><div class=verse-container id=mn74:6.3><span>tattha viññū puriso iti paṭisañcikkhati: </span><span class="translation sujato">a sensible person reflects like this: </span></div><p><div class=verse-container id=mn74:6.4><span>‘yā kho me ayaṁ diṭṭhi—</span><span class="translation sujato">‘I have the view that </span></div><p><div class=verse-container id=mn74:6.5><span>sabbaṁ me khamatīti, </span><span class="translation sujato">everything is acceptable. </span></div><p><div class=verse-container id=mn74:6.6><span>imañce ahaṁ diṭṭhiṁ thāmasā parāmāsā abhinivissa vohareyyaṁ—</span><span class="translation sujato">Suppose I were to obstinately stick to this view and insist, </span></div><p><div class=verse-container id=mn74:6.7><span>idameva saccaṁ moghamaññanti; </span><span class="translation sujato">“This is the only truth, anything else is futile.” </span></div><p><div class=verse-container id=mn74:6.8><span>dvīhi me assa viggaho—</span><span class="translation sujato">Then I’d argue with two people—</span></div><p><div class=verse-container id=mn74:6.9><span>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me nakkhamatīti, </span><span class="translation sujato">an ascetic or brahmin to whom nothing is acceptable, </span></div><p><div class=verse-container id=mn74:6.10><span>yo cāyaṁ samaṇo vā brāhmaṇo vā evaṁvādī evaṁdiṭṭhi—ekaccaṁ me khamati, ekaccaṁ me nakkhamatīti—</span><span class="translation sujato">and an ascetic or brahmin to whom some things are acceptable and some things are not. </span></div><p><div class=verse-container id=mn74:6.11><span>imehi assa dvīhi viggaho. </span></div><p><div class=verse-container id=mn74:6.12><span>Iti viggahe sati vivādo, vivāde sati vighāto, vighāte sati vihesā’. </span><span class="translation sujato">And when there’s arguing, there’s quarreling; when there’s quarreling there’s distress; and when there’s anguish there’s harm.’ </span></div><p><div class=verse-container id=mn74:6.13><span>Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati. </span><span class="translation sujato">So, considering in themselves the potential for arguing, quarreling, distress, and harm, they give up that view by not grasping another view. </span></div><p><div class=verse-container id=mn74:6.14><span>Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><span class="translation sujato">That’s how those views are given up and let go. </span></div><p><div class=verse-container id=mn74:7.1><span>Tatraggivessana, ye te samaṇabrāhmaṇā evaṁvādino evaṁdiṭṭhino: </span><span class="translation sujato">When it comes to the view of the ascetics and brahmins to whom </span></div><p><div class=verse-container id=mn74:7.2><span>‘sabbaṁ me nakkhamatī’ti </span><span class="translation sujato">nothing is acceptable, </span></div><p><div class=verse-container id=mn74:7.3><span>tattha viññū puriso iti paṭisañcikkhati: </span><span class="translation sujato">a sensible person reflects like this: </span></div><p><div class=verse-container id=mn74:7.4><span>‘yā kho me ayaṁ diṭṭhi—</span><span class="translation sujato">‘I have the view that </span></div><p><div class=verse-container id=mn74:7.5><span>sabbaṁ me nakkhamatīti, </span><span class="translation sujato">nothing is acceptable. </span></div><p><div class=verse-container id=mn74:7.6><span>imañce ahaṁ diṭṭhiṁ thāmasā parāmāsā abhinivissa vohareyyaṁ—</span><span class="translation sujato">Suppose I were to obstinately stick to this view and insist, </span></div><p><div class=verse-container id=mn74:7.7><span>idameva saccaṁ moghamaññanti; </span><span class="translation sujato">“This is the only truth, anything else is futile.” </span></div><p><div class=verse-container id=mn74:7.8><span>dvīhi me assa viggaho—</span><span class="translation sujato">Then I’d argue with two people—</span></div><p><div class=verse-container id=mn74:7.9><span>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me khamatīti, </span><span class="translation sujato">an ascetic or brahmin to whom everything is acceptable, </span></div><p><div class=verse-container id=mn74:7.10><span>yo cāyaṁ samaṇo vā brāhmaṇo vā evaṁvādī evaṁdiṭṭhi—ekaccaṁ me khamati ekaccaṁ me nakkhamatīti—</span><span class="translation sujato">and an ascetic or brahmin to whom some things are acceptable and some things are not. </span></div><p><div class=verse-container id=mn74:7.11><span>imehi assa dvīhi viggaho. </span></div><p><div class=verse-container id=mn74:7.12><span>Iti viggahe sati vivādo, vivāde sati vighāto, vighāte sati vihesā’. </span><span class="translation sujato">And when there’s arguing, there’s quarreling; when there’s quarreling there’s distress; and when there’s anguish there’s harm.’ </span></div><p><div class=verse-container id=mn74:7.13><span>Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati. </span><span class="translation sujato">So, considering in themselves the potential for arguing, quarreling, distress, and harm, they give up that view by not grasping another view. </span></div><p><div class=verse-container id=mn74:7.14><span>Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><span class="translation sujato">That’s how those views are given up and let go. </span></div><p><div class=verse-container id=mn74:8.1><span>Tatraggivessana, ye te samaṇabrāhmaṇā evaṁvādino evaṁdiṭṭhino: </span><span class="translation sujato">When it comes to the view of the ascetics and brahmins to whom </span></div><p><div class=verse-container id=mn74:8.2><span>‘ekaccaṁ me khamati, ekaccaṁ me nakkhamatī’ti </span><span class="translation sujato">some things are acceptable to me and some things are not, </span></div><p><div class=verse-container id=mn74:8.3><span>tattha viññū puriso iti paṭisañcikkhati: </span><span class="translation sujato">a sensible person reflects like this: </span></div><p><div class=verse-container id=mn74:8.4><span>‘yā kho me ayaṁ diṭṭhi—</span><span class="translation sujato">‘I have the view that </span></div><p><div class=verse-container id=mn74:8.5><span>ekaccaṁ me khamati, ekaccaṁ me nakkhamatīti, </span><span class="translation sujato">some things are acceptable and some things are not. </span></div><p><div class=verse-container id=mn74:8.6><span>imañce ahaṁ diṭṭhiṁ thāmasā parāmāsā abhinivissa vohareyyaṁ—</span><span class="translation sujato">Suppose I were to obstinately stick to this view and insist, </span></div><p><div class=verse-container id=mn74:8.7><span>idameva saccaṁ moghamaññanti; </span><span class="translation sujato">“This is the only truth, anything else is futile.” </span></div><p><div class=verse-container id=mn74:8.8><span>dvīhi me assa viggaho—</span><span class="translation sujato">Then I’d argue with two people—</span></div><p><div class=verse-container id=mn74:8.9><span>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me khamatīti, </span><span class="translation sujato">an ascetic or brahmin to whom everything is acceptable, </span></div><p><div class=verse-container id=mn74:8.10><span>yo cāyaṁ samaṇo vā brāhmaṇo vā evaṁvādī evaṁdiṭṭhi—sabbaṁ me nakkhamatīti—</span><span class="translation sujato">and an ascetic or brahmin to whom nothing is acceptable. </span></div><p><div class=verse-container id=mn74:8.11><span>imehi assa dvīhi viggaho. </span></div><p><div class=verse-container id=mn74:8.12><span>Iti viggahe sati vivādo, vivāde sati vighāto, vighāte sati vihesā’. </span><span class="translation sujato">And when there’s arguing, there’s quarreling; when there’s quarreling there’s distress; and when there’s anguish there’s harm.’ </span></div><p><div class=verse-container id=mn74:8.13><span>Iti so viggahañca vivādañca vighātañca vihesañca attani sampassamāno tañceva diṭṭhiṁ pajahati aññañca diṭṭhiṁ na upādiyati. </span><span class="translation sujato">So, considering in themselves the potential for arguing, quarreling, distress, and harm, they give up that view by not grasping another view. </span></div><p><div class=verse-container id=mn74:8.14><span>Evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><span class="translation sujato">That’s how those views are given up and let go. </span></div><p><div class=verse-container id=mn74:9.1><span>Ayaṁ kho panaggivessana, kāyo rūpī cātumahābhūtiko mātāpettikasambhavo odanakummāsūpacayo aniccucchādanaparimaddanabhedanaviddhaṁsanadhammo, aniccato dukkhato rogato gaṇḍato sallato aghato ābādhato parato palokato suññato anattato samanupassitabbo. </span><span class="translation sujato">Aggivessana, this body is formed. It’s made up of the four principal states, produced by mother and father, built up from rice and porridge, liable to impermanence, to wearing away and erosion, to breaking up and destruction. You should see it as impermanent, as suffering, as diseased, as a boil, as a dart, as misery, as an affliction, as alien, as falling apart, as empty, as not-self. </span></div><p><div class=verse-container id=mn74:9.2><span>Tassimaṁ kāyaṁ aniccato dukkhato rogato gaṇḍato sallato aghato ābādhato parato palokato suññato anattato samanupassato yo kāyasmiṁ kāyachando kāyasneho kāyanvayatā sā pahīyati. </span><span class="translation sujato">Doing so, you’ll give up desire, affection, and subservience to the body. </span></div><p><div class=verse-container id=mn74:10.1><span>Tisso kho imā, aggivessana, vedanā—</span><span class="translation sujato">There are these three feelings: </span></div><p><div class=verse-container id=mn74:10.2><span>sukhā vedanā, dukkhā vedanā, adukkhamasukhā vedanā. </span><span class="translation sujato">pleasant, painful, and neutral. </span></div><p><div class=verse-container id=mn74:10.3><span>Yasmiṁ, aggivessana, samaye sukhaṁ vedanaṁ vedeti, neva tasmiṁ samaye dukkhaṁ vedanaṁ vedeti, na adukkhamasukhaṁ vedanaṁ vedeti; </span><span class="translation sujato">At a time when you feel a pleasant feeling, you don’t feel a painful or neutral feeling; </span></div><p><div class=verse-container id=mn74:10.4><span>sukhaṁyeva tasmiṁ samaye vedanaṁ vedeti. </span><span class="translation sujato">you only feel a pleasant feeling. </span></div><p><div class=verse-container id=mn74:10.5><span>Yasmiṁ, aggivessana, samaye dukkhaṁ vedanaṁ vedeti, neva tasmiṁ samaye sukhaṁ vedanaṁ vedeti, na adukkhamasukhaṁ vedanaṁ vedeti; </span><span class="translation sujato">At a time when you feel a painful feeling, you don’t feel a pleasant or neutral feeling; </span></div><p><div class=verse-container id=mn74:10.6><span>dukkhaṁyeva tasmiṁ samaye vedanaṁ vedeti. </span><span class="translation sujato">you only feel a painful feeling. </span></div><p><div class=verse-container id=mn74:10.7><span>Yasmiṁ, aggivessana, samaye adukkhamasukhaṁ vedanaṁ vedeti, neva tasmiṁ samaye sukhaṁ vedanaṁ vedeti, na dukkhaṁ vedanaṁ vedeti; </span><span class="translation sujato">At a time when you feel a neutral feeling, you don’t feel a pleasant or painful feeling; </span></div><p><div class=verse-container id=mn74:10.8><span>adukkhamasukhaṁyeva tasmiṁ samaye vedanaṁ vedeti. </span><span class="translation sujato">you only feel a neutral feeling. </span></div><p><div class=verse-container id=mn74:11.1><span>Sukhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā; </span><span class="translation sujato">Pleasant, painful, and neutral feelings are impermanent, conditioned, dependently originated, liable to end, vanish, fade away, and cease. </span></div><p><div class=verse-container id=mn74:11.2><span>dukkhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā; </span></div><p><div class=verse-container id=mn74:11.3><span>adukkhamasukhāpi kho, aggivessana, vedanā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā. </span></div><p><div class=verse-container id=mn74:12.1><span>Evaṁ passaṁ, aggivessana, sutavā ariyasāvako sukhāyapi vedanāya nibbindati, dukkhāyapi vedanāya nibbindati, adukkhamasukhāyapi vedanāya nibbindati; </span><span class="translation sujato">Seeing this, a learned noble disciple grows disillusioned with pleasant, painful, and neutral feelings. </span></div><p><div class=verse-container id=mn74:12.2><span>nibbindaṁ virajjati, virāgā vimuccati. Vimuttasmiṁ, vimuttamiti ñāṇaṁ hoti. </span><span class="translation sujato">Being disillusioned, desire fades away. When desire fades away they’re freed. When they’re freed, they know they’re freed. </span></div><p><div class=verse-container id=mn74:12.3><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=mn74:13.1><span>Evaṁ vimuttacitto kho, aggivessana, bhikkhu na kenaci saṁvadati, na kenaci vivadati, yañca loke vuttaṁ tena voharati, aparāmasan”ti. </span><span class="translation sujato">A mendicant whose mind is freed like this doesn’t side with anyone or dispute with anyone. They use the language of the world to communicate without getting stuck on it.” </span></div><p><div class=verse-container id=mn74:14.1><span>Tena kho pana samayena āyasmā sāriputto bhagavato piṭṭhito ṭhito hoti bhagavantaṁ bījayamāno. </span><span class="translation sujato">Now at that time Venerable Sāriputta was standing behind the Buddha fanning him. </span></div><p><div class=verse-container id=mn74:14.2><span>Atha kho āyasmato sāriputtassa etadahosi: </span><span class="translation sujato">Then he thought, </span></div><p><div class=verse-container id=mn74:14.3><span>“tesaṁ tesaṁ kira no bhagavā dhammānaṁ abhiññā pahānamāha, tesaṁ tesaṁ kira no sugato dhammānaṁ abhiññā paṭinissaggamāhā”ti. </span><span class="translation sujato">“It seems the Buddha speaks of giving up and letting go all these things through direct knowledge.” </span></div><p><div class=verse-container id=mn74:14.4><span>Iti hidaṁ āyasmato sāriputtassa paṭisañcikkhato anupādāya āsavehi cittaṁ vimucci. </span><span class="translation sujato">Reflecting like this, Venerable Sāriputta’s mind was freed from the defilements by not grasping. </span></div><p><div class=verse-container id=mn74:15.1><span>Dīghanakhassa pana paribbājakassa virajaṁ vītamalaṁ dhammacakkhuṁ udapādi: </span><span class="translation sujato">And the stainless, immaculate vision of the Dhamma arose in the wanderer Dīghanakha: </span></div><p><div class=verse-container id=mn74:15.2><span>“yaṁ kiñci samudayadhammaṁ sabbaṁ taṁ nirodhadhamman”ti. </span><span class="translation sujato">“Everything that has a beginning has an end.” </span></div><p><div class=verse-container id=mn74:15.3><span>Atha kho dīghanakho paribbājako diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane bhagavantaṁ etadavoca: </span><span class="translation sujato">Then Dīghanakha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He said to the Buddha: </span></div><p><div class=verse-container id=mn74:16.1><span>“abhikkantaṁ, bho gotama, abhikkantaṁ, bho gotama. </span><span class="translation sujato">“Excellent, worthy Gotama! Excellent! </span></div><p><div class=verse-container id=mn74:16.2><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evameva kho bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span></div><p><div class=verse-container id=mn74:16.3><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=mn74:16.4><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=mn74:16.5><span>Dīghanakhasuttaṁ niṭṭhitaṁ catutthaṁ. </span></div><div class=flex-between><a href=/canon/en/pli/ms/sutta/mn/mn0073.html>Previous</a><a href=/canon/en/pli/ms/sutta/mn/mn0075.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>