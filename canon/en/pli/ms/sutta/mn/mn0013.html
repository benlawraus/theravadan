<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0013.html>Deutsch</a> , <a href=/canon/lt/pli/ms/sutta/mn/mn0013.html>Lietuvių kalba</a> , <a href=/canon/ru/pli/ms/sutta/mn/mn0013.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0012.html>Previous</a><a href=/canon/en/pli/ms/sutta/mn/mn0014.html>Next</a></div><p><div class=verse-container id=mn13:0.1><span>Majjhima Nikāya 13 </span><span class="translation sujato">Middle Discourses 13 </span></div><p><div class=verse-container id=mn13:0.2><span class=big-bold>Mahādukkhakkhandhasutta </span><span class="translation sujato">The Longer Discourse on the Mass of Suffering </span></div><p><div class=verse-container id=mn13:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn13:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn13:2.1><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisiṁsu. </span><span class="translation sujato">Then several mendicants robed up in the morning and, taking their bowls and robes, entered Sāvatthī for alms. </span></div><p><div class=verse-container id=mn13:2.2><span>Atha kho tesaṁ bhikkhūnaṁ etadahosi: </span><span class="translation sujato">Then it occurred to them, </span></div><p><div class=verse-container id=mn13:2.3><span>“atippago kho tāva sāvatthiyaṁ piṇḍāya carituṁ, </span><span class="translation sujato">“It’s too early to wander for alms in Sāvatthī. </span></div><p><div class=verse-container id=mn13:2.4><span>yaṁ nūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti. </span><span class="translation sujato">Why don’t we visit the monastery of the wanderers of other religions?” </span></div><p><div class=verse-container id=mn13:2.5><span>Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu; </span><span class="translation sujato">Then they went to the monastery of the wanderers of other religions and exchanged greetings with the wanderers there. </span></div><p><div class=verse-container id=mn13:2.6><span>sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū te aññatitthiyā paribbājakā etadavocuṁ: </span><span class="translation sujato">When the greetings and polite conversation were over, they sat down to one side. The wanderers said to them: </span></div><p><div class=verse-container id=mn13:3.1><span>“samaṇo, āvuso, gotamo kāmānaṁ pariññaṁ paññapeti, mayampi kāmānaṁ pariññaṁ paññapema; </span><span class="translation sujato">“Reverends, the ascetic Gotama advocates the complete understanding of sensual pleasures, and so do we. </span></div><p><div class=verse-container id=mn13:3.2><span>samaṇo, āvuso, gotamo rūpānaṁ pariññaṁ paññapeti, mayampi rūpānaṁ pariññaṁ paññapema; </span><span class="translation sujato">The ascetic Gotama advocates the complete understanding of forms, and so do we. </span></div><p><div class=verse-container id=mn13:3.3><span>samaṇo, āvuso, gotamo vedanānaṁ pariññaṁ paññapeti, mayampi vedanānaṁ pariññaṁ paññapema; </span><span class="translation sujato">The ascetic Gotama advocates the complete understanding of feelings, and so do we. </span></div><p><div class=verse-container id=mn13:3.4><span>idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā—</span><span class="translation sujato">What, then, is the difference between the ascetic Gotama’s teaching and instruction and ours?” </span></div><p><div class=verse-container id=mn13:3.5><span>yadidaṁ dhammadesanāya vā dhammadesanaṁ, anusāsaniyā vā anusāsanin”ti? </span></div><p><div class=verse-container id=mn13:4.1><span>Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu, nappaṭikkosiṁsu; </span><span class="translation sujato">Those mendicants neither approved nor dismissed that statement of the wanderers of other religions. </span></div><p><div class=verse-container id=mn13:4.2><span>anabhinanditvā appaṭikkositvā uṭṭhāyāsanā pakkamiṁsu: </span><span class="translation sujato">They got up from their seat, thinking, </span></div><p><div class=verse-container id=mn13:4.3><span>“bhagavato santike etassa bhāsitassa atthaṁ ājānissāmā”ti. </span><span class="translation sujato">“We will learn the meaning of this statement from the Buddha himself.” </span></div><p><div class=verse-container id=mn13:5.1><span>Atha kho te bhikkhū sāvatthiyaṁ piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then, after the meal, when they returned from almsround, they went up to the Buddha, bowed, sat down to one side, and told him what had happened. The Buddha said: </span></div><p><div class=verse-container id=mn13:5.2><span>“idha mayaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pāvisimha. </span></div><p><div class=verse-container id=mn13:5.3><span>Tesaṁ no, bhante, amhākaṁ etadahosi: </span></div><p><div class=verse-container id=mn13:5.4><span>‘atippago kho tāva sāvatthiyaṁ piṇḍāya carituṁ, </span></div><p><div class=verse-container id=mn13:5.5><span>yaṁ nūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti. </span></div><p><div class=verse-container id=mn13:5.6><span>Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimha; upasaṅkamitvā tehi aññatitthiyehi paribbājakehi saddhiṁ sammodimha; </span></div><p><div class=verse-container id=mn13:5.7><span>sammodanīyaṁ kathaṁ sāraṇīyaṁ vītisāretvā ekamantaṁ nisīdimha. Ekamantaṁ nisinne kho amhe, bhante, te aññatitthiyā paribbājakā etadavocuṁ: </span></div><p><div class=verse-container id=mn13:5.8><span>‘samaṇo, āvuso, gotamo kāmānaṁ pariññaṁ paññapeti, mayampi kāmānaṁ pariññaṁ paññapema. </span></div><p><div class=verse-container id=mn13:5.9><span>Samaṇo, āvuso, gotamo rūpānaṁ pariññaṁ paññapeti, mayampi rūpānaṁ pariññaṁ paññapema. </span></div><p><div class=verse-container id=mn13:5.10><span>Samaṇo, āvuso, gotamo vedanānaṁ pariññaṁ paññapeti, mayampi vedanānaṁ pariññaṁ paññapema. </span></div><p><div class=verse-container id=mn13:5.11><span>Idha no, āvuso, ko viseso, ko adhippayāso, kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin’ti. </span></div><p><div class=verse-container id=mn13:5.12><span>Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimha, nappaṭikkosimha; </span></div><p><div class=verse-container id=mn13:5.13><span>anabhinanditvā appaṭikkositvā uṭṭhāyāsanā pakkamimha: </span></div><p><div class=verse-container id=mn13:5.14><span>‘bhagavato santike etassa bhāsitassa atthaṁ ājānissāmā’”ti. </span></div><p><div class=verse-container id=mn13:6.1><span>“Evaṁvādino, bhikkhave, aññatitthiyā paribbājakā evamassu vacanīyā: </span><span class="translation sujato">“Mendicants, when wanderers of other religions say this, you should say to them: </span></div><p><div class=verse-container id=mn13:6.2><span>‘ko panāvuso, kāmānaṁ assādo, ko ādīnavo, kiṁ nissaraṇaṁ? </span><span class="translation sujato">‘But reverends, what’s the gratification, the drawback, and the escape when it comes to sensual pleasures? </span></div><p><div class=verse-container id=mn13:6.3><span>Ko rūpānaṁ assādo, ko ādīnavo, kiṁ nissaraṇaṁ? </span><span class="translation sujato">What’s the gratification, the drawback, and the escape when it comes to forms? </span></div><p><div class=verse-container id=mn13:6.4><span>Ko vedanānaṁ assādo, ko ādīnavo, kiṁ nissaraṇan’ti? </span><span class="translation sujato">What’s the gratification, the drawback, and the escape when it comes to feelings?’ </span></div><p><div class=verse-container id=mn13:6.5><span>Evaṁ puṭṭhā, bhikkhave, aññatitthiyā paribbājakā na ceva sampāyissanti, uttariñca vighātaṁ āpajjissanti. </span><span class="translation sujato">Questioned like this, the wanderers of other religions would be stumped, and, in addition, would get frustrated. </span></div><p><div class=verse-container id=mn13:6.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn13:6.7><span>Yathā taṁ, bhikkhave, avisayasmiṁ. </span><span class="translation sujato">Because they’re out of their element. </span></div><p><div class=verse-container id=mn13:6.8><span>Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra tathāgatena vā tathāgatasāvakena vā, ito vā pana sutvā. </span><span class="translation sujato">I don’t see anyone in this world—with its gods, Māras, and Divinities, this population with its ascetics and brahmins, its gods and humans—who could provide a satisfying answer to these questions except for the Realized One or his disciple or someone who has heard it from them. </span></div><p><div class=verse-container id=mn13:7.1><span>Ko ca, bhikkhave, kāmānaṁ assādo? </span><span class="translation sujato">And what is the gratification of sensual pleasures? </span></div><p><div class=verse-container id=mn13:7.2><span>Pañcime, bhikkhave, kāmaguṇā. </span><span class="translation sujato">There are these five kinds of sensual stimulation. </span></div><p><div class=verse-container id=mn13:7.3><span>Katame pañca? </span><span class="translation sujato">What five? </span></div><p><div class=verse-container id=mn13:7.4><span>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span><span class="translation sujato">Sights known by the eye, which are likable, desirable, agreeable, pleasant, sensual, and arousing. </span></div><p><div class=verse-container id=mn13:7.5><span>sotaviññeyyā saddā …pe… </span><span class="translation sujato">Sounds known by the ear … </span></div><p><div class=verse-container id=mn13:7.6><span>ghānaviññeyyā gandhā … </span><span class="translation sujato">Smells known by the nose … </span></div><p><div class=verse-container id=mn13:7.7><span>jivhāviññeyyā rasā … </span><span class="translation sujato">Tastes known by the tongue … </span></div><p><div class=verse-container id=mn13:7.8><span>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><span class="translation sujato">Touches known by the body, which are likable, desirable, agreeable, pleasant, sensual, and arousing. </span></div><p><div class=verse-container id=mn13:7.9><span>ime kho, bhikkhave, pañca kāmaguṇā. </span><span class="translation sujato">These are the five kinds of sensual stimulation. </span></div><p><div class=verse-container id=mn13:7.10><span>Yaṁ kho, bhikkhave, ime pañca kāmaguṇe paṭicca uppajjati sukhaṁ somanassaṁ—ayaṁ kāmānaṁ assādo. </span><span class="translation sujato">The pleasure and happiness that arise from these five kinds of sensual stimulation: this is the gratification of sensual pleasures. </span></div><p><div class=verse-container id=mn13:8.1><span>Ko ca, bhikkhave, kāmānaṁ ādīnavo? </span><span class="translation sujato">And what is the drawback of sensual pleasures? </span></div><p><div class=verse-container id=mn13:8.2><span>Idha, bhikkhave, kulaputto yena sippaṭṭhānena jīvikaṁ kappeti—</span><span class="translation sujato">It’s when a gentleman earns a living by means such as </span></div><p><div class=verse-container id=mn13:8.3><span>yadi muddāya yadi gaṇanāya yadi saṅkhānena yadi kasiyā yadi vaṇijjāya yadi gorakkhena yadi issatthena yadi rājaporisena yadi sippaññatarena—</span><span class="translation sujato">arithmetic, accounting, calculating, farming, trade, raising cattle, archery, government service, or one of the professions. </span></div><p><div class=verse-container id=mn13:8.4><span>sītassa purakkhato uṇhassa purakkhato ḍaṁsamakasavātātapasarīsapasamphassehi rissamāno khuppipāsāya mīyamāno; </span><span class="translation sujato">But they must face cold and heat, being hurt by the touch of flies, mosquitoes, wind, sun, and reptiles, and risking death from hunger and thirst. </span></div><p><div class=verse-container id=mn13:8.5><span>ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:9.1><span>Tassa ce, bhikkhave, kulaputtassa evaṁ uṭṭhahato ghaṭato vāyamato te bhogā nābhinipphajjanti. </span><span class="translation sujato">That gentleman might try hard, strive, and make an effort, but fail to earn any money. </span></div><p><div class=verse-container id=mn13:9.2><span>So socati kilamati paridevati urattāḷiṁ kandati, sammohaṁ āpajjati: </span><span class="translation sujato">If this happens, they sorrow and wail and lament, beating their breast and falling into confusion, saying: </span></div><p><div class=verse-container id=mn13:9.3><span>‘moghaṁ vata me uṭṭhānaṁ, aphalo vata me vāyāmo’ti. </span><span class="translation sujato">‘Oh, my hard work is wasted. My efforts are fruitless!’ </span></div><p><div class=verse-container id=mn13:9.4><span>Ayampi, bhikkhave, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:10.1><span>Tassa ce, bhikkhave, kulaputtassa evaṁ uṭṭhahato ghaṭato vāyamato te bhogā abhinipphajjanti. </span><span class="translation sujato">That gentleman might try hard, strive, and make an effort, and succeed in earning money. </span></div><p><div class=verse-container id=mn13:10.2><span>So tesaṁ bhogānaṁ ārakkhādhikaraṇaṁ dukkhaṁ domanassaṁ paṭisaṁvedeti: </span><span class="translation sujato">But they experience pain and sadness when they try to protect it, thinking: </span></div><p><div class=verse-container id=mn13:10.3><span>‘kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na appiyā dāyādā hareyyun’ti. </span><span class="translation sujato">‘How can I prevent my wealth from being taken by rulers or bandits, consumed by fire, swept away by flood, or taken by unloved heirs?’ </span></div><p><div class=verse-container id=mn13:10.4><span>Tassa evaṁ ārakkhato gopayato te bhoge rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti. </span><span class="translation sujato">And even though they protect it and ward it, rulers or bandits take it, or fire consumes it, or flood sweeps it away, or unloved heirs take it. </span></div><p><div class=verse-container id=mn13:10.5><span>So socati kilamati paridevati urattāḷiṁ kandati, sammohaṁ āpajjati: </span><span class="translation sujato">They sorrow and wail and lament, beating their breast and falling into confusion: </span></div><p><div class=verse-container id=mn13:10.6><span>‘yampi me ahosi tampi no natthī’ti. </span><span class="translation sujato">‘What once was mine is gone.’ </span></div><p><div class=verse-container id=mn13:10.7><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:11.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. </span><span class="translation sujato">Furthermore, for the sake of sensual pleasures kings fight with kings, aristocrats fight with aristocrats, brahmins fight with brahmins, and householders fight with householders. A mother fights with her child, child with mother, father with child, and child with father. Brother fights with brother, brother with sister, sister with brother, and friend fights with friend. </span></div><p><div class=verse-container id=mn13:11.2><span>Te tattha kalahaviggahavivādāpannā aññamaññaṁ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti. </span><span class="translation sujato">Once they’ve started quarreling, arguing, and disputing, they attack each other with fists, stones, rods, and swords, </span></div><p><div class=verse-container id=mn13:11.3><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">resulting in death and deadly pain. </span></div><p><div class=verse-container id=mn13:11.4><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:12.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, ubhatobyūḷhaṁ saṅgāmaṁ pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><span class="translation sujato">Furthermore, for the sake of sensual pleasures they don their sword and shield, fasten their bow and arrows, and plunge into a battle massed on both sides, with arrows and spears flying and swords flashing. </span></div><p><div class=verse-container id=mn13:12.2><span>Te tattha usūhipi vijjhanti, sattiyāpi vijjhanti, asināpi sīsaṁ chindanti. </span><span class="translation sujato">There they are struck with arrows and spears, and their heads are chopped off, </span></div><p><div class=verse-container id=mn13:12.3><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">resulting in death and deadly pain. </span></div><p><div class=verse-container id=mn13:12.4><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:13.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, addāvalepanā upakāriyo pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><span class="translation sujato">Furthermore, for the sake of sensual pleasures they don their sword and shield, fasten their bow and arrows, and charge wetly plastered bastions, with arrows and spears flying and swords flashing. </span></div><p><div class=verse-container id=mn13:13.2><span>Te tattha usūhipi vijjhanti, sattiyāpi vijjhanti, chakaṇakāyapi osiñcanti, abhivaggenapi omaddanti, asināpi sīsaṁ chindanti. </span><span class="translation sujato">There they are struck with arrows and spears, splashed with dung, crushed by a superior force, and their heads are chopped off, </span></div><p><div class=verse-container id=mn13:13.3><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">resulting in death and deadly pain. </span></div><p><div class=verse-container id=mn13:13.4><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:14.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu sandhimpi chindanti, nillopampi haranti, ekāgārikampi karonti, paripanthepi tiṭṭhanti, paradārampi gacchanti. </span><span class="translation sujato">Furthermore, for the sake of sensual pleasures they break into houses, plunder wealth, steal from isolated buildings, commit highway robbery, and commit adultery. </span></div><p><div class=verse-container id=mn13:14.2><span>Tamenaṁ rājāno gahetvā vividhā kammakāraṇā kārenti—</span><span class="translation sujato">The rulers would arrest them and subject them to various punishments—</span></div><p><div class=verse-container id=mn13:14.3><span>kasāhipi tāḷenti, vettehipi tāḷenti, aḍḍhadaṇḍakehipi tāḷenti; hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti; bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span><span class="translation sujato">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘Rāhu’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded. </span></div><p><div class=verse-container id=mn13:14.4><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">These result in death and deadly pain. </span></div><p><div class=verse-container id=mn13:14.5><span>Ayampi, bhikkhave, kāmānaṁ ādīnavo sandiṭṭhiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn13:15.1><span>Puna caparaṁ, bhikkhave, kāmahetu kāmanidānaṁ kāmādhikaraṇaṁ kāmānameva hetu kāyena duccaritaṁ caranti, vācāya duccaritaṁ caranti, manasā duccaritaṁ caranti. </span><span class="translation sujato">Furthermore, for the sake of sensual pleasures, they conduct themselves badly by way of body, speech, and mind. </span></div><p><div class=verse-container id=mn13:15.2><span>Te kāyena duccaritaṁ caritvā, vācāya duccaritaṁ caritvā, manasā duccaritaṁ caritvā, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn13:15.3><span>Ayampi, bhikkhave, kāmānaṁ ādīnavo samparāyiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This is a drawback of sensual pleasures to do with lives to come, a mass of suffering caused by sensual pleasures. </span></div><p><div class=verse-container id=mn13:16.1><span>Kiñca, bhikkhave, kāmānaṁ nissaraṇaṁ? </span><span class="translation sujato">And what is the escape from sensual pleasures? </span></div><p><div class=verse-container id=mn13:16.2><span>Yo kho, bhikkhave, kāmesu chandarāgavinayo chandarāgappahānaṁ—idaṁ kāmānaṁ nissaraṇaṁ. </span><span class="translation sujato">Removing and giving up desire and greed for sensual pleasures: this is the escape from sensual pleasures. </span></div><p><div class=verse-container id=mn13:17.1><span>Ye hi keci, bhikkhave, samaṇā vā brāhmaṇā vā evaṁ kāmānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti te vata sāmaṁ vā kāme parijānissanti, paraṁ vā tathattāya samādapessanti yathā paṭipanno kāme parijānissatīti—netaṁ ṭhānaṁ vijjati. </span><span class="translation sujato">There are ascetics and brahmins who don’t truly understand sensual pleasures’ gratification, drawback, and escape in this way for what they are. It’s impossible for them to completely understand sensual pleasures themselves, or to instruct another so that, practicing accordingly, they will completely understand sensual pleasures. </span></div><p><div class=verse-container id=mn13:17.2><span>Ye ca kho keci, bhikkhave, samaṇā vā brāhmaṇā vā evaṁ kāmānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti, te vata sāmaṁ vā kāme parijānissanti paraṁ vā tathattāya samādapessanti yathā paṭipanno kāme parijānissatīti—ṭhānametaṁ vijjati. </span><span class="translation sujato">There are ascetics and brahmins who do truly understand sensual pleasures’ gratification, drawback, and escape in this way for what they are. It is possible for them to completely understand sensual pleasures themselves, or to instruct another so that, practicing accordingly, they will completely understand sensual pleasures. </span></div><p><div class=verse-container id=mn13:18.1><span>Ko ca, bhikkhave, rūpānaṁ assādo? </span><span class="translation sujato">And what is the gratification of forms? </span></div><p><div class=verse-container id=mn13:18.2><span>Seyyathāpi, bhikkhave, khattiyakaññā vā brāhmaṇakaññā vā gahapatikaññā vā pannarasavassuddesikā vā soḷasavassuddesikā vā, nātidīghā nātirassā nātikisā nātithūlā nātikāḷī nāccodātā paramā sā, bhikkhave, tasmiṁ samaye subhā vaṇṇanibhāti? </span><span class="translation sujato">Suppose there was a girl of the brahmins, aristocrats, or householders in her fifteenth or sixteenth year, neither too tall nor too short, neither too thin nor too fat, neither too dark nor too fair. Is she not at the height of her beauty and prettiness?” </span></div><p><div class=verse-container id=mn13:18.3><span>‘Evaṁ, bhante’. </span><span class="translation sujato">“Yes, sir.” </span></div><p><div class=verse-container id=mn13:18.4><span>Yaṁ kho, bhikkhave, subhaṁ vaṇṇanibhaṁ paṭicca uppajjati sukhaṁ somanassaṁ—</span><span class="translation sujato">“The pleasure and happiness that arise from this beauty and prettiness </span></div><p><div class=verse-container id=mn13:18.5><span>ayaṁ rūpānaṁ assādo. </span><span class="translation sujato">is the gratification of forms. </span></div><p><div class=verse-container id=mn13:19.1><span>Ko ca, bhikkhave, rūpānaṁ ādīnavo? </span><span class="translation sujato">And what is the drawback of forms? </span></div><p><div class=verse-container id=mn13:19.2><span>Idha, bhikkhave, tameva bhaginiṁ passeyya aparena samayena āsītikaṁ vā nāvutikaṁ vā vassasatikaṁ vā jātiyā, jiṇṇaṁ gopānasivaṅkaṁ bhoggaṁ daṇḍaparāyanaṁ pavedhamānaṁ gacchantiṁ āturaṁ gatayobbanaṁ khaṇḍadantaṁ palitakesaṁ, vilūnaṁ khalitasiraṁ valinaṁ tilakāhatagattaṁ. </span><span class="translation sujato">Suppose that some time later you were to see that same sister—eighty, ninety, or a hundred years old—bent double, crooked, leaning on a staff, trembling as they walk, ailing, past their prime, with teeth broken, hair grey and scanty or bald, skin wrinkled, and limbs blotchy. </span></div><p><div class=verse-container id=mn13:19.3><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=mn13:19.4><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sujato">Has not that former beauty vanished and the drawback become clear?” </span></div><p><div class=verse-container id=mn13:19.5><span>‘Evaṁ, bhante’. </span><span class="translation sujato">“Yes, sir.” </span></div><p><div class=verse-container id=mn13:19.6><span>Ayampi, bhikkhave, rūpānaṁ ādīnavo. </span><span class="translation sujato">“This is the drawback of forms. </span></div><p><div class=verse-container id=mn13:20.1><span>Puna caparaṁ, bhikkhave, tameva bhaginiṁ passeyya ābādhikaṁ dukkhitaṁ bāḷhagilānaṁ, sake muttakarīse palipannaṁ semānaṁ, aññehi vuṭṭhāpiyamānaṁ, aññehi saṁvesiyamānaṁ. </span><span class="translation sujato">Furthermore, suppose that you were to see that same sister sick, suffering, gravely ill, collapsed in her own urine and feces, being picked up by some and put down by others. </span></div><p><div class=verse-container id=mn13:20.2><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=mn13:20.3><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sujato">Has not that former beauty vanished and the drawback become clear?” </span></div><p><div class=verse-container id=mn13:20.4><span>‘Evaṁ, bhante’. </span><span class="translation sujato">“Yes, sir.” </span></div><p><div class=verse-container id=mn13:20.5><span>Ayampi, bhikkhave, rūpānaṁ ādīnavo. </span><span class="translation sujato">“This too is the drawback of forms. </span></div><p><div class=verse-container id=mn13:21.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sujato">Furthermore, suppose that you were to see that same sister as a corpse discarded in a charnel ground. And it had been dead for one, two, or three days, bloated, livid, and festering. </span></div><p><div class=verse-container id=mn13:21.2><span>ekāhamataṁ vā dvīhamataṁ vā tīhamataṁ vā, uddhumātakaṁ vinīlakaṁ vipubbakajātaṁ. </span></div><p><div class=verse-container id=mn13:21.3><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=mn13:21.4><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sujato">Has not that former beauty vanished and the drawback become clear?” </span></div><p><div class=verse-container id=mn13:21.5><span>‘Evaṁ, bhante’. </span><span class="translation sujato">“Yes, sir.” </span></div><p><div class=verse-container id=mn13:21.6><span>Ayampi, bhikkhave, rūpānaṁ ādīnavo. </span><span class="translation sujato">“This too is the drawback of forms. </span></div><p><div class=verse-container id=mn13:22.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sujato">Furthermore, suppose that you were to see that same sister as a corpse discarded in a charnel ground. And it was being devoured by crows, hawks, vultures, herons, dogs, tigers, leopards, jackals, and many kinds of little creatures … </span></div><p><div class=verse-container id=mn13:22.2><span>kākehi vā khajjamānaṁ, kulalehi vā khajjamānaṁ, gijjhehi vā khajjamānaṁ, kaṅkehi vā khajjamānaṁ, sunakhehi vā khajjamānaṁ, byagghehi vā khajjamānaṁ, dīpīhi vā khajjamānaṁ, siṅgālehi vā khajjamānaṁ, vividhehi vā pāṇakajātehi khajjamānaṁ. </span></div><p><div class=verse-container id=mn13:22.3><span>Taṁ kiṁ maññatha, bhikkhave, yā purimā subhā vaṇṇanibhā sā antarahitā, ādīnavo pātubhūtoti? </span></div><p><div class=verse-container id=mn13:22.4><span>‘Evaṁ, bhante’. </span></div><p><div class=verse-container id=mn13:22.5><span>Ayampi, bhikkhave, rūpānaṁ ādīnavo. </span></div><p><div class=verse-container id=mn13:23-28.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sujato">Furthermore, suppose that you were to see that same sister as a corpse discarded in a charnel ground. </span></div><p><div class=verse-container id=mn13:23-28.2><span>aṭṭhikasaṅkhalikaṁ samaṁsalohitaṁ nhārusambandhaṁ, aṭṭhikasaṅkhalikaṁ nimaṁsalohitamakkhitaṁ nhārusambandhaṁ, aṭṭhikasaṅkhalikaṁ apagatamaṁsalohitaṁ nhārusambandhaṁ, aṭṭhikāni apagatasambandhāni disāvidisāvikkhittāni—</span><span class="translation sujato">And it had been reduced to a skeleton with flesh and blood, held together by sinews … a skeleton rid of flesh but smeared with blood, and held together by sinews … a skeleton rid of flesh and blood, held together by sinews … </span></div><p><div class=verse-container id=mn13:23-28.3><span>aññena hatthaṭṭhikaṁ, aññena pādaṭṭhikaṁ, aññena gopphakaṭṭhikaṁ, aññena jaṅghaṭṭhikaṁ, aññena ūruṭṭhikaṁ, aññena kaṭiṭṭhikaṁ, aññena phāsukaṭṭhikaṁ, aññena piṭṭhiṭṭhikaṁ, aññena khandhaṭṭhikaṁ, aññena gīvaṭṭhikaṁ, aññena hanukaṭṭhikaṁ, aññena dantaṭṭhikaṁ, aññena sīsakaṭāhaṁ. </span><span class="translation sujato">bones rid of sinews scattered in every direction. Here a hand-bone, there a foot-bone, here an ankle bone, there a shin-bone, here a thigh-bone, there a hip-bone, here a rib-bone, there a back-bone, here an arm-bone, there a neck-bone, here a jaw-bone, there a tooth, here the skull. … </span></div><p><div class=verse-container id=mn13:23-28.4><span>Taṁ kiṁ maññatha, bhikkhave, yā purimā subhā vaṇṇanibhā sā antarahitā, ādīnavo pātubhūtoti? </span></div><p><div class=verse-container id=mn13:23-28.5><span>‘Evaṁ, bhante’. </span></div><p><div class=verse-container id=mn13:23-28.6><span>Ayampi, bhikkhave, rūpānaṁ ādīnavo. </span></div><p><div class=verse-container id=mn13:29.1><span>Puna caparaṁ, bhikkhave, tameva bhaginiṁ passeyya sarīraṁ sivathikāya chaḍḍitaṁ—</span><span class="translation sujato">Furthermore, suppose that you were to see that same sister as a corpse discarded in a charnel ground. </span></div><p><div class=verse-container id=mn13:29.2><span>aṭṭhikāni setāni saṅkhavaṇṇapaṭibhāgāni, aṭṭhikāni puñjakitāni terovassikāni, aṭṭhikāni pūtīni cuṇṇakajātāni. </span><span class="translation sujato">And it had been reduced to white bones, the color of shells … decrepit bones, heaped in a pile … bones rotted and crumbled to powder. </span></div><p><div class=verse-container id=mn13:29.3><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=mn13:29.4><span>yā purimā subhā vaṇṇanibhā sā antarahitā, ādīnavo pātubhūtoti? </span><span class="translation sujato">Has not that former beauty vanished and the drawback become clear?” </span></div><p><div class=verse-container id=mn13:29.5><span>‘Evaṁ, bhante’. </span><span class="translation sujato">“Yes, sir.” </span></div><p><div class=verse-container id=mn13:29.6><span>Ayampi, bhikkhave, rūpānaṁ ādīnavo. </span><span class="translation sujato">“This too is the drawback of forms. </span></div><p><div class=verse-container id=mn13:30.1><span>Kiñca, bhikkhave, rūpānaṁ nissaraṇaṁ? </span><span class="translation sujato">And what is the escape from forms? </span></div><p><div class=verse-container id=mn13:30.2><span>Yo, bhikkhave, rūpesu chandarāgavinayo chandarāgappahānaṁ—idaṁ rūpānaṁ nissaraṇaṁ. </span><span class="translation sujato">Removing and giving up desire and greed for forms: this is the escape from forms. </span></div><p><div class=verse-container id=mn13:31.1><span>Ye hi keci, bhikkhave, samaṇā vā brāhmaṇā vā evaṁ rūpānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti te vata sāmaṁ vā rūpe parijānissanti, paraṁ vā tathattāya samādapessanti yathā paṭipanno rūpe parijānissatīti—netaṁ ṭhānaṁ vijjati. </span><span class="translation sujato">There are ascetics and brahmins who don’t truly understand forms’ gratification, drawback, and escape in this way for what they are. It’s impossible for them to completely understand forms themselves, or to instruct another so that, practicing accordingly, they will completely understand forms. </span></div><p><div class=verse-container id=mn13:31.2><span>Ye ca kho keci, bhikkhave, samaṇā vā brāhmaṇā vā evaṁ rūpānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti te vata sāmaṁ vā rūpe parijānissanti paraṁ vā tathattāya samādapessanti yathā paṭipanno rūpe parijānissatīti—ṭhānametaṁ vijjati. </span><span class="translation sujato">There are ascetics and brahmins who do truly understand forms’ gratification, drawback, and escape in this way for what they are. It is possible for them to completely understand forms themselves, or to instruct another so that, practicing accordingly, they will completely understand forms. </span></div><p><div class=verse-container id=mn13:32.1><span>Ko ca, bhikkhave, vedanānaṁ assādo? </span><span class="translation sujato">And what is the gratification of feelings? </span></div><p><div class=verse-container id=mn13:32.2><span>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn13:32.3><span>Yasmiṁ samaye, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati, neva tasmiṁ samaye attabyābādhāyapi ceteti, na parabyābādhāyapi ceteti, na ubhayabyābādhāyapi ceteti; </span><span class="translation sujato">At that time a mendicant doesn’t intend to hurt themselves, hurt others, or hurt both; </span></div><p><div class=verse-container id=mn13:32.4><span>abyābajjhaṁyeva tasmiṁ samaye vedanaṁ vedeti. </span><span class="translation sujato">they feel only feelings that are not hurtful. </span></div><p><div class=verse-container id=mn13:32.5><span>Abyābajjhaparamāhaṁ, bhikkhave, vedanānaṁ assādaṁ vadāmi. </span><span class="translation sujato">Freedom from being hurt is the ultimate gratification of feelings, I say. </span></div><p><div class=verse-container id=mn13:33-35.1><span>Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati …pe… </span><span class="translation sujato">Furthermore, a mendicant enters and remains in the second absorption … </span></div><p><div class=verse-container id=mn13:33-35.2><span>yasmiṁ samaye, bhikkhave, bhikkhu pītiyā ca virāgā, upekkhako ca viharati, sato ca sampajāno sukhañca kāyena paṭisaṁvedeti yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati …pe… </span><span class="translation sujato">third absorption … </span></div><p><div class=verse-container id=mn13:33-35.3><span>yasmiṁ samaye, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati, neva tasmiṁ samaye attabyābādhāyapi ceteti, na parabyābādhāyapi ceteti, na ubhayabyābādhāyapi ceteti; </span><span class="translation sujato">fourth absorption. At that time a mendicant doesn’t intend to hurt themselves, hurt others, or hurt both; </span></div><p><div class=verse-container id=mn13:33-35.4><span>abyābajjhaṁyeva tasmiṁ samaye vedanaṁ vedeti. </span><span class="translation sujato">they feel only feelings that are not hurtful. </span></div><p><div class=verse-container id=mn13:33-35.5><span>Abyābajjhaparamāhaṁ, bhikkhave, vedanānaṁ assādaṁ vadāmi. </span><span class="translation sujato">Freedom from being hurt is the ultimate gratification of feelings, I say. </span></div><p><div class=verse-container id=mn13:36.1><span>Ko ca, bhikkhave, vedanānaṁ ādīnavo? </span><span class="translation sujato">And what is the drawback of feelings? </span></div><p><div class=verse-container id=mn13:36.2><span>Yaṁ, bhikkhave, vedanā aniccā dukkhā vipariṇāmadhammā—ayaṁ vedanānaṁ ādīnavo. </span><span class="translation sujato">That feelings are impermanent, suffering, and perishable: this is their drawback. </span></div><p><div class=verse-container id=mn13:37.1><span>Kiñca, bhikkhave, vedanānaṁ nissaraṇaṁ? </span><span class="translation sujato">And what is the escape from feelings? </span></div><p><div class=verse-container id=mn13:37.2><span>Yo, bhikkhave, vedanāsu chandarāgavinayo, chandarāgappahānaṁ—idaṁ vedanānaṁ nissaraṇaṁ. </span><span class="translation sujato">Removing and giving up desire and greed for feelings: this is the escape from feelings. </span></div><p><div class=verse-container id=mn13:38.1><span>Ye hi keci, bhikkhave, samaṇā vā brāhmaṇā vā evaṁ vedanānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ nappajānanti, te vata sāmaṁ vā vedanaṁ parijānissanti, paraṁ vā tathattāya samādapessanti yathā paṭipanno vedanaṁ parijānissatīti—netaṁ ṭhānaṁ vijjati. </span><span class="translation sujato">There are ascetics and brahmins who don’t truly understand feelings’ gratification, drawback, and escape in this way for what they are. It’s impossible for them to completely understand feelings themselves, or to instruct another so that, practicing accordingly, they will completely understand feelings. </span></div><p><div class=verse-container id=mn13:38.2><span>Ye ca kho keci, bhikkhave, samaṇā vā brāhmaṇā vā evaṁ vedanānaṁ assādañca assādato ādīnavañca ādīnavato nissaraṇañca nissaraṇato yathābhūtaṁ pajānanti te vata sāmaṁ vā vedanaṁ parijānissanti, paraṁ vā tathattāya samādapessanti yathā paṭipanno vedanaṁ parijānissatīti—ṭhānametaṁ vijjatī”ti. </span><span class="translation sujato">There are ascetics and brahmins who do truly understand feelings’ gratification, drawback, and escape in this way for what they are. It is possible for them to completely understand feelings themselves, or to instruct another so that, practicing accordingly, they will completely understand feelings.” </span></div><p><div class=verse-container id=mn13:38.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn13:38.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn13:38.5><span>Mahādukkhakkhandhasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0012.html>Previous</a><a href=/canon/en/pli/ms/sutta/mn/mn0014.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>