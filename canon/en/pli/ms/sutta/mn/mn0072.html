<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0072.html>Deutsch</a> , <a href=/canon/ru/pli/ms/sutta/mn/mn0072.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0071.html>Previous</a><a href=/canon/en/pli/ms/sutta/mn/mn0073.html>Next</a></div><p><div class=verse-container id=mn72:0.1><span>Majjhima Nikāya 72 </span><span class="translation sujato">Middle Discourses 72 </span></div><p><div class=verse-container id=mn72:0.2><span class=big-bold>Aggivacchasutta </span><span class="translation sujato">With Vacchagotta on Fire </span></div><p><div class=verse-container id=mn72:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn72:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn72:2.1><span>Atha kho vacchagotto paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Vacchagotta went up to the Buddha and exchanged greetings with him. </span></div><p><div class=verse-container id=mn72:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vacchagotto paribbājako bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=mn72:3.1><span>“Kiṁ nu kho, bho gotama, ‘sassato loko, idameva saccaṁ moghamaññan’ti—</span><span class="translation sujato">“Worthy Gotama, is this your view: ‘The cosmos is eternal. This is the only truth, anything else is futile’?” </span></div><p><div class=verse-container id=mn72:3.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:3.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:3.4><span>‘sassato loko, idameva saccaṁ moghamaññan’”ti. </span></div><p><div class=verse-container id=mn72:4.1><span>“Kiṁ pana, bho gotama, ‘asassato loko, idameva saccaṁ moghamaññan’ti—</span><span class="translation sujato">“Then is this your view: ‘The cosmos is not eternal. This is the only truth, anything else is futile’?” </span></div><p><div class=verse-container id=mn72:4.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:4.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:4.4><span>‘asassato loko, idameva saccaṁ moghamaññan’”ti. </span></div><p><div class=verse-container id=mn72:5.1><span>“Kiṁ nu kho, bho gotama, ‘antavā loko, idameva saccaṁ moghamaññan’ti—</span><span class="translation sujato">“Then is this your view: ‘The cosmos is finite. This is the only truth, anything else is futile’?” </span></div><p><div class=verse-container id=mn72:5.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:5.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:5.4><span>‘antavā loko, idameva saccaṁ moghamaññan’”ti. </span></div><p><div class=verse-container id=mn72:6.1><span>“Kiṁ pana, bho gotama, ‘anantavā loko, idameva saccaṁ moghamaññan’ti—</span><span class="translation sujato">“Then is this your view: ‘The cosmos is infinite. This is the only truth, anything else is futile’?” </span></div><p><div class=verse-container id=mn72:6.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:6.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:6.4><span>‘anantavā loko, idameva saccaṁ moghamaññan’”ti. </span></div><p><div class=verse-container id=mn72:7.1><span>“Kiṁ nu kho, bho gotama, ‘taṁ jīvaṁ taṁ sarīraṁ, idameva saccaṁ moghamaññan’ti—</span><span class="translation sujato">“Then is this your view: ‘The soul and the body are the same thing. This is the only truth, anything else is futile’?” </span></div><p><div class=verse-container id=mn72:7.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:7.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:7.4><span>‘taṁ jīvaṁ taṁ sarīraṁ, idameva saccaṁ moghamaññan’”ti. </span></div><p><div class=verse-container id=mn72:8.1><span>“Kiṁ pana, bho gotama, ‘aññaṁ jīvaṁ aññaṁ sarīraṁ, idameva saccaṁ moghamaññan’ti—</span><span class="translation sujato">“Then is this your view: ‘The soul and the body are different things. This is the only truth, anything else is futile’?” </span></div><p><div class=verse-container id=mn72:8.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:8.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:8.4><span>‘aññaṁ jīvaṁ aññaṁ sarīraṁ, idameva saccaṁ moghamaññan’”ti. </span></div><p><div class=verse-container id=mn72:9.1><span>“Kiṁ nu kho, bho gotama, ‘hoti tathāgato paraṁ maraṇā, idameva saccaṁ moghamaññan’ti—</span><span class="translation sujato">“Then is this your view: ‘A realized one still exists after death. This is the only truth, anything else is futile’?” </span></div><p><div class=verse-container id=mn72:9.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:9.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:9.4><span>‘hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:10.1><span>“Kiṁ pana, bho gotama, ‘na hoti tathāgato paraṁ maraṇā, idameva saccaṁ moghamaññan’ti—</span><span class="translation sujato">“Then is this your view: ‘A realized one no longer exists after death. This is the only truth, anything else is futile’?” </span></div><p><div class=verse-container id=mn72:10.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:10.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:10.4><span>‘na hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:11.1><span>“Kiṁ nu kho, bho gotama, ‘hoti ca na ca hoti tathāgato paraṁ maraṇā, idameva saccaṁ moghamaññan’ti—</span><span class="translation sujato">“Then is this your view: ‘A realized one both still exists and no longer exists after death. This is the only truth, anything else is futile’?” </span></div><p><div class=verse-container id=mn72:11.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:11.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:11.4><span>‘hoti ca na ca hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:12.1><span>“Kiṁ pana, bho gotama, ‘neva hoti na na hoti tathāgato paraṁ maraṇā, idameva saccaṁ moghamaññan’ti—</span><span class="translation sujato">“Then is this your view: ‘A realized one neither still exists nor no longer exists after death. This is the only truth, anything else is futile’?” </span></div><p><div class=verse-container id=mn72:12.2><span>evaṁdiṭṭhi bhavaṁ gotamo”ti? </span></div><p><div class=verse-container id=mn72:12.3><span>“Na kho ahaṁ, vaccha, evaṁdiṭṭhi: </span><span class="translation sujato">“That’s not my view, Vaccha.” </span></div><p><div class=verse-container id=mn72:12.4><span>‘neva hoti na na hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=mn72:13.1><span>“‘Kiṁ nu kho, bho gotama, sassato loko, idameva saccaṁ moghamaññanti—</span><span class="translation sujato">“Worthy Gotama, when asked these ten questions, you say: ‘That’s not my view.’ </span></div><p><div class=verse-container id=mn72:13.2><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.3><span>sassato loko, idameva saccaṁ moghamaññan’ti vadesi. </span></div><p><div class=verse-container id=mn72:13.4><span>‘Kiṁ pana, bho gotama, asassato loko, idameva saccaṁ moghamaññanti—</span></div><p><div class=verse-container id=mn72:13.5><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.6><span>asassato loko, idameva saccaṁ moghamaññan’ti vadesi. </span></div><p><div class=verse-container id=mn72:13.7><span>‘Kiṁ nu kho, bho gotama, antavā loko, idameva saccaṁ moghamaññanti—</span></div><p><div class=verse-container id=mn72:13.8><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.9><span>antavā loko, idameva saccaṁ moghamaññan’ti vadesi. </span></div><p><div class=verse-container id=mn72:13.10><span>‘Kiṁ pana, bho gotama, anantavā loko, idameva saccaṁ moghamaññanti—</span></div><p><div class=verse-container id=mn72:13.11><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.12><span>anantavā loko, idameva saccaṁ moghamaññan’ti vadesi. </span></div><p><div class=verse-container id=mn72:13.13><span>‘Kiṁ nu kho, bho gotama, taṁ jīvaṁ taṁ sarīraṁ, idameva saccaṁ moghamaññanti—</span></div><p><div class=verse-container id=mn72:13.14><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.15><span>taṁ jīvaṁ taṁ sarīraṁ, idameva saccaṁ moghamaññan’ti vadesi. </span></div><p><div class=verse-container id=mn72:13.16><span>‘Kiṁ pana, bho gotama, aññaṁ jīvaṁ aññaṁ sarīraṁ, idameva saccaṁ moghamaññanti—</span></div><p><div class=verse-container id=mn72:13.17><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.18><span>aññaṁ jīvaṁ aññaṁ sarīraṁ, idameva saccaṁ moghamaññan’ti vadesi. </span></div><p><div class=verse-container id=mn72:13.19><span>‘Kiṁ nu kho, bho gotama, hoti tathāgato paraṁ maraṇā, idameva saccaṁ moghamaññanti—</span></div><p><div class=verse-container id=mn72:13.20><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.21><span>hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.22><span>‘Kiṁ pana, bho gotama, na hoti tathāgato paraṁ maraṇā, idameva saccaṁ moghamaññanti—</span></div><p><div class=verse-container id=mn72:13.23><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.24><span>na hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.25><span>‘Kiṁ nu kho, bho gotama, hoti ca na ca hoti tathāgato paraṁ maraṇā, idameva saccaṁ moghamaññanti—</span></div><p><div class=verse-container id=mn72:13.26><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.27><span>hoti ca na ca hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.28><span>‘Kiṁ pana, bho gotama, neva hoti na na hoti tathāgato paraṁ maraṇā, idameva saccaṁ moghamaññanti—</span></div><p><div class=verse-container id=mn72:13.29><span>evaṁdiṭṭhi bhavaṁ gotamo’ti iti puṭṭho samāno ‘na kho ahaṁ, vaccha, evaṁdiṭṭhi—</span></div><p><div class=verse-container id=mn72:13.30><span>neva hoti na na hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=mn72:13.31><span>Kiṁ pana bho gotamo ādīnavaṁ sampassamāno evaṁ imāni sabbaso diṭṭhigatāni anupagato”ti? </span><span class="translation sujato">Seeing what drawback do you avoid all these convictions?” </span></div><p><div class=verse-container id=mn72:14.1><span>“‘Sassato loko’ti kho, vaccha, diṭṭhigatametaṁ diṭṭhigahanaṁ diṭṭhikantāro diṭṭhivisūkaṁ diṭṭhivipphanditaṁ diṭṭhisaṁyojanaṁ sadukkhaṁ savighātaṁ saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><span class="translation sujato">“Each of these ten convictions is the thicket of views, the desert of views, the twist of views, the dodge of views, the fetter of views. They’re beset with suffering, distress, anguish, and fever. They don’t lead to disillusionment, dispassion, cessation, peace, insight, awakening, and extinguishment. </span></div><p><div class=verse-container id=mn72:14.2><span>‘Asassato loko’ti kho, vaccha …pe… </span></div><p><div class=verse-container id=mn72:14.3><span>‘antavā loko’ti kho, vaccha …pe… </span></div><p><div class=verse-container id=mn72:14.4><span>‘anantavā loko’ti kho, vaccha …pe… </span></div><p><div class=verse-container id=mn72:14.5><span>‘taṁ jīvaṁ taṁ sarīran’ti kho, vaccha …pe… </span></div><p><div class=verse-container id=mn72:14.6><span>‘aññaṁ jīvaṁ aññaṁ sarīran’ti kho, vaccha …pe… </span></div><p><div class=verse-container id=mn72:14.7><span>‘hoti tathāgato paraṁ maraṇā’ti kho, vaccha …pe… </span></div><p><div class=verse-container id=mn72:14.8><span>‘na hoti tathāgato paraṁ maraṇā’ti kho, vaccha …pe… </span></div><p><div class=verse-container id=mn72:14.9><span>‘hoti ca na ca hoti tathāgato paraṁ maraṇā’ti kho, vaccha …pe… </span></div><p><div class=verse-container id=mn72:14.10><span>‘neva hoti na na hoti tathāgato paraṁ maraṇā’ti kho, vaccha, diṭṭhigatametaṁ diṭṭhigahanaṁ diṭṭhikantāro diṭṭhivisūkaṁ diṭṭhivipphanditaṁ diṭṭhisaṁyojanaṁ sadukkhaṁ savighātaṁ saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span></div><p><div class=verse-container id=mn72:14.11><span>Imaṁ kho ahaṁ, vaccha, ādīnavaṁ sampassamāno evaṁ imāni sabbaso diṭṭhigatāni anupagato”ti. </span><span class="translation sujato">Seeing this drawback I avoid all these convictions.” </span></div><p><div class=verse-container id=mn72:15.1><span>“Atthi pana bhoto gotamassa kiñci diṭṭhigatan”ti? </span><span class="translation sujato">“But does the worthy Gotama have any convictions at all?” </span></div><p><div class=verse-container id=mn72:15.2><span>“Diṭṭhigatanti kho, vaccha, apanītametaṁ tathāgatassa. </span><span class="translation sujato">“A realized one has done away with convictions. </span></div><p><div class=verse-container id=mn72:15.3><span>Diṭṭhañhetaṁ, vaccha, tathāgatena: </span><span class="translation sujato">For a realized one has seen: </span></div><p><div class=verse-container id=mn72:15.4><span>‘iti rūpaṁ, iti rūpassa samudayo, iti rūpassa atthaṅgamo; </span><span class="translation sujato">‘Such is form, such is the origin of form, such is the ending of form. </span></div><p><div class=verse-container id=mn72:15.5><span>iti vedanā, iti vedanāya samudayo, iti vedanāya atthaṅgamo; </span><span class="translation sujato">Such is feeling, such is the origin of feeling, such is the ending of feeling. </span></div><p><div class=verse-container id=mn72:15.6><span>iti saññā, iti saññāya samudayo, iti saññāya atthaṅgamo; </span><span class="translation sujato">Such is perception, such is the origin of perception, such is the ending of perception. </span></div><p><div class=verse-container id=mn72:15.7><span>iti saṅkhārā, iti saṅkhārānaṁ samudayo, iti saṅkhārānaṁ atthaṅgamo; </span><span class="translation sujato">Such are choices, such is the origin of choices, such is the ending of choices. </span></div><p><div class=verse-container id=mn72:15.8><span>iti viññāṇaṁ, iti viññāṇassa samudayo, iti viññāṇassa atthaṅgamo’ti. </span><span class="translation sujato">Such is consciousness, such is the origin of consciousness, such is the ending of consciousness.’ </span></div><p><div class=verse-container id=mn72:15.9><span>Tasmā tathāgato sabbamaññitānaṁ sabbamathitānaṁ sabbaahaṅkāramamaṅkāramānānusayānaṁ khayā virāgā nirodhā cāgā paṭinissaggā anupādā vimuttoti vadāmī”ti. </span><span class="translation sujato">That’s why a Realized One is freed with the ending, fading away, cessation, giving up, and letting go of all conceiving, all churning, and all I-making, mine-making, or underlying tendency to conceit, I say.” </span></div><p><div class=verse-container id=mn72:16.1><span>“Evaṁ vimuttacitto pana, bho gotama, bhikkhu kuhiṁ upapajjatī”ti? </span><span class="translation sujato">“But worthy Gotama, when a mendicant’s mind is freed like this, where are they reborn?” </span></div><p><div class=verse-container id=mn72:16.2><span>“Upapajjatīti kho, vaccha, na upeti”. </span><span class="translation sujato">“‘They’re reborn’ doesn’t apply, Vaccha.” </span></div><p><div class=verse-container id=mn72:16.3><span>“Tena hi, bho gotama, na upapajjatī”ti? </span><span class="translation sujato">“Well then, are they not reborn?” </span></div><p><div class=verse-container id=mn72:16.4><span>“Na upapajjatīti kho, vaccha, na upeti”. </span><span class="translation sujato">“‘They’re not reborn’ doesn’t apply, Vaccha.” </span></div><p><div class=verse-container id=mn72:16.5><span>“Tena hi, bho gotama, upapajjati ca na ca upapajjatī”ti? </span><span class="translation sujato">“Well then, are they both reborn and not reborn?” </span></div><p><div class=verse-container id=mn72:16.6><span>“Upapajjati ca na ca upapajjatīti kho, vaccha, na upeti”. </span><span class="translation sujato">“‘They’re both reborn and not reborn’ doesn’t apply, Vaccha.” </span></div><p><div class=verse-container id=mn72:16.7><span>“Tena hi, bho gotama, neva upapajjati na na upapajjatī”ti? </span><span class="translation sujato">“Well then, are they neither reborn nor not reborn?” </span></div><p><div class=verse-container id=mn72:16.8><span>“Neva upapajjati na na upapajjatīti kho, vaccha, na upeti”. </span><span class="translation sujato">“‘They’re neither reborn nor not reborn’ doesn’t apply, Vaccha.” </span></div><p><div class=verse-container id=mn72:17.1><span>“‘Evaṁ vimuttacitto pana, bho gotama, bhikkhu kuhiṁ upapajjatī’ti iti puṭṭho samāno ‘upapajjatīti kho, vaccha, na upetī’ti vadesi. </span><span class="translation sujato">“Worthy Gotama, when asked all these questions, you say: ‘It doesn’t apply.’ </span></div><p><div class=verse-container id=mn72:17.2><span>‘Tena hi, bho gotama, na upapajjatī’ti iti puṭṭho samāno ‘na upapajjatīti kho, vaccha, na upetī’ti vadesi. </span></div><p><div class=verse-container id=mn72:17.3><span>‘Tena hi, bho gotama, upapajjati ca na ca upapajjatī’ti iti puṭṭho samāno ‘upapajjati ca na ca upapajjatīti kho, vaccha, na upetī’ti vadesi. </span></div><p><div class=verse-container id=mn72:17.4><span>‘Tena hi, bho gotama, neva upapajjati na na upapajjatī’ti iti puṭṭho samāno ‘neva upapajjati na na upapajjatīti kho, vaccha, na upetī’ti vadesi. </span></div><p><div class=verse-container id=mn72:17.5><span>Etthāhaṁ, bho gotama, aññāṇamāpādiṁ, ettha sammohamāpādiṁ. </span><span class="translation sujato">I fail to understand this point, worthy Gotama; I’ve fallen into confusion. </span></div><p><div class=verse-container id=mn72:17.6><span>Yāpi me esā bhoto gotamassa purimena kathāsallāpena ahu pasādamattā sāpi me etarahi antarahitā”ti. </span><span class="translation sujato">And I’ve now lost even the degree of clarity I had from previous discussions with the worthy Gotama.” </span></div><p><div class=verse-container id=mn72:18.1><span>“Alañhi te, vaccha, aññāṇāya, alaṁ sammohāya. </span><span class="translation sujato">“No wonder you don’t understand, Vaccha, no wonder you’re confused. </span></div><p><div class=verse-container id=mn72:18.2><span>Gambhīro hāyaṁ, vaccha, dhammo duddaso duranubodho santo paṇīto atakkāvacaro nipuṇo paṇḍitavedanīyo. </span><span class="translation sujato">For this principle is deep, hard to see, hard to understand, peaceful, sublime, beyond the scope of logic, subtle, comprehensible to the astute. </span></div><p><div class=verse-container id=mn72:18.3><span>So tayā dujjāno aññadiṭṭhikena aññakhantikena aññarucikena aññatrayogena aññatrācariyakena. </span><span class="translation sujato">It’s hard for you to understand, since you have a different view, creed, and belief, unless you dedicate yourself to practice with the guidance of tradition. </span></div><p><div class=verse-container id=mn72:18.4><span>Tena hi, vaccha, taññevettha paṭipucchissāmi; yathā te khameyya tathā naṁ byākareyyāsi. </span><span class="translation sujato">Well then, Vaccha, I’ll ask you about this in return, and you can answer as you like. </span></div><p><div class=verse-container id=mn72:19.1><span>Taṁ kiṁ maññasi, vaccha, </span><span class="translation sujato">What do you think, Vaccha? </span></div><p><div class=verse-container id=mn72:19.2><span>sace te purato aggi jaleyya, jāneyyāsi tvaṁ: </span><span class="translation sujato">Suppose a fire was burning in front of you. Would you know: </span></div><p><div class=verse-container id=mn72:19.3><span>‘ayaṁ me purato aggi jalatī’”ti? </span><span class="translation sujato">‘This fire is burning in front of me’?” </span></div><p><div class=verse-container id=mn72:19.4><span>“Sace me, bho gotama, purato aggi jaleyya, jāneyyāhaṁ: </span><span class="translation sujato">“Yes, I would, worthy Gotama.” </span></div><p><div class=verse-container id=mn72:19.5><span>‘ayaṁ me purato aggi jalatī’”ti. </span></div><p><div class=verse-container id=mn72:19.6><span>“Sace pana taṁ, vaccha, evaṁ puccheyya: </span><span class="translation sujato">“But Vaccha, suppose they were to ask you: </span></div><p><div class=verse-container id=mn72:19.7><span>‘yo te ayaṁ purato aggi jalati ayaṁ aggi kiṁ paṭicca jalatī’ti, evaṁ puṭṭho tvaṁ, vaccha, kinti byākareyyāsī”ti? </span><span class="translation sujato">‘This fire burning in front of you: what does it depend on to burn?’ How would you answer?” </span></div><p><div class=verse-container id=mn72:19.8><span>“Sace maṁ, bho gotama, evaṁ puccheyya: </span></div><p><div class=verse-container id=mn72:19.9><span>‘yo te ayaṁ purato aggi jalati ayaṁ aggi kiṁ paṭicca jalatī’ti, evaṁ puṭṭho ahaṁ, bho gotama, evaṁ byākareyyaṁ: </span><span class="translation sujato">“I would answer like this: </span></div><p><div class=verse-container id=mn72:19.10><span>‘yo me ayaṁ purato aggi jalati ayaṁ aggi tiṇakaṭṭhupādānaṁ paṭicca jalatī’”ti. </span><span class="translation sujato">‘This fire burning in front of me burns in dependence on grass and logs as fuel.’” </span></div><p><div class=verse-container id=mn72:19.11><span>“Sace te, vaccha, purato so aggi nibbāyeyya, jāneyyāsi tvaṁ: </span><span class="translation sujato">“Suppose that fire burning in front of you was extinguished. Would you know: </span></div><p><div class=verse-container id=mn72:19.12><span>‘ayaṁ me purato aggi nibbuto’”ti? </span><span class="translation sujato">‘This fire in front of me is quenched’?” </span></div><p><div class=verse-container id=mn72:19.13><span>“Sace me, bho gotama, purato so aggi nibbāyeyya, jāneyyāhaṁ: </span><span class="translation sujato">“Yes, I would, worthy Gotama.” </span></div><p><div class=verse-container id=mn72:19.14><span>‘ayaṁ me purato aggi nibbuto’”ti. </span></div><p><div class=verse-container id=mn72:19.15><span>“Sace pana taṁ, vaccha, evaṁ puccheyya: </span><span class="translation sujato">“But Vaccha, suppose they were to ask you: </span></div><p><div class=verse-container id=mn72:19.16><span>‘yo te ayaṁ purato aggi nibbuto so aggi ito katamaṁ disaṁ gato—</span><span class="translation sujato">‘This fire in front of you that is quenched: in what direction did it go—</span></div><p><div class=verse-container id=mn72:19.17><span>puratthimaṁ vā dakkhiṇaṁ vā pacchimaṁ vā uttaraṁ vā’ti, evaṁ puṭṭho tvaṁ, vaccha, kinti byākareyyāsī”ti? </span><span class="translation sujato">east, south, west, or north?’ How would you answer?” </span></div><p><div class=verse-container id=mn72:19.18><span>“Na upeti, bho gotama, yañhi so, bho gotama, aggi tiṇakaṭṭhupādānaṁ paṭicca ajali tassa ca pariyādānā aññassa ca anupahārā anāhāro nibbutotveva saṅkhyaṁ gacchatī”ti. </span><span class="translation sujato">“It doesn’t apply, worthy Gotama. The fire depended on grass and logs as fuel. When that runs out, and no more fuel is added, the fire is reckoned to have become quenched due to lack of fuel.” </span></div><p><div class=verse-container id=mn72:20.1><span>“Evameva kho, vaccha, yena rūpena tathāgataṁ paññāpayamāno paññāpeyya taṁ rūpaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ. </span><span class="translation sujato">“In the same way, Vaccha, any form by which a realized one might be described has been given up, cut off at the root, made like a palm stump, obliterated, and unable to arise in the future. </span></div><p><div class=verse-container id=mn72:20.2><span>Rūpasaṅkhayavimutto kho, vaccha, tathāgato gambhīro appameyyo duppariyogāḷho—</span><span class="translation sujato">A realized one is freed from reckoning in terms of form. They’re deep, immeasurable, and hard to fathom, </span></div><p><div class=verse-container id=mn72:20.3><span>seyyathāpi mahāsamuddo. </span><span class="translation sujato">like the ocean. </span></div><p><div class=verse-container id=mn72:20.4><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span><span class="translation sujato">‘They’re reborn’, ‘they’re not reborn’, ‘they’re both reborn and not reborn’, ‘they’re neither reborn nor not reborn’—none of these apply. </span></div><p><div class=verse-container id=mn72:20.5><span>Yāya vedanāya tathāgataṁ paññāpayamāno paññāpeyya sā vedanā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">Any feeling … </span></div><p><div class=verse-container id=mn72:20.6><span>Vedanāsaṅkhayavimutto kho, vaccha, tathāgato gambhīro appameyyo duppariyogāḷho—</span></div><p><div class=verse-container id=mn72:20.7><span>seyyathāpi mahāsamuddo. </span></div><p><div class=verse-container id=mn72:20.8><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span></div><p><div class=verse-container id=mn72:20.9><span>Yāya saññāya tathāgataṁ paññāpayamāno paññāpeyya sā saññā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">perception … </span></div><p><div class=verse-container id=mn72:20.10><span>Saññāsaṅkhayavimutto kho, vaccha, tathāgato gambhīro appameyyo duppariyogāḷho—</span></div><p><div class=verse-container id=mn72:20.11><span>seyyathāpi mahāsamuddo. </span></div><p><div class=verse-container id=mn72:20.12><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span></div><p><div class=verse-container id=mn72:20.13><span>Yehi saṅkhārehi tathāgataṁ paññāpayamāno paññāpeyya te saṅkhārā tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">choices … </span></div><p><div class=verse-container id=mn72:20.14><span>Saṅkhārasaṅkhayavimutto kho, vaccha, tathāgato gambhīro appameyyo duppariyogāḷho—</span></div><p><div class=verse-container id=mn72:20.15><span>seyyathāpi mahāsamuddo. </span></div><p><div class=verse-container id=mn72:20.16><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upeti. </span></div><p><div class=verse-container id=mn72:20.17><span>Yena viññāṇena tathāgataṁ paññāpayamāno paññāpeyya taṁ viññāṇaṁ tathāgatassa pahīnaṁ ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ. </span><span class="translation sujato">consciousness by which a realized one might be described has been given up, cut off at the root, made like a palm stump, obliterated, and unable to arise in the future. </span></div><p><div class=verse-container id=mn72:20.18><span>Viññāṇasaṅkhayavimutto kho, vaccha, tathāgato gambhīro appameyyo duppariyogāḷho—</span><span class="translation sujato">A realized one is freed from reckoning in terms of consciousness. They’re deep, immeasurable, and hard to fathom, </span></div><p><div class=verse-container id=mn72:20.19><span>seyyathāpi mahāsamuddo. </span><span class="translation sujato">like the ocean. </span></div><p><div class=verse-container id=mn72:20.20><span>Upapajjatīti na upeti, na upapajjatīti na upeti, upapajjati ca na ca upapajjatīti na upeti, neva upapajjati na na upapajjatīti na upetī”ti. </span><span class="translation sujato">‘They’re reborn’, ‘they’re not reborn’, ‘they’re both reborn and not reborn’, ‘they’re neither reborn nor not reborn’—none of these apply.” </span></div><p><div class=verse-container id=mn72:21.1><span>Evaṁ vutte, vacchagotto paribbājako bhagavantaṁ etadavoca: </span><span class="translation sujato">When he said this, the wanderer Vacchagotta said to the Buddha: </span></div><p><div class=verse-container id=mn72:21.2><span>“seyyathāpi, bho gotama, gāmassa vā nigamassa vā avidūre mahāsālarukkho. </span><span class="translation sujato">“Worthy Gotama, suppose there was a large sal tree not far from a town or village. </span></div><p><div class=verse-container id=mn72:21.3><span>Tassa aniccatā sākhāpalāsā palujjeyyuṁ, tacapapaṭikā palujjeyyuṁ, pheggū palujjeyyuṁ; </span><span class="translation sujato">And because it’s impermanent, its branches and foliage, bark and shoots, and softwood would fall off. </span></div><p><div class=verse-container id=mn72:21.4><span>so aparena samayena apagatasākhāpalāso apagatatacapapaṭiko apagataphegguko suddho assa, sāre patiṭṭhito; </span><span class="translation sujato">After some time it would be rid of branches and foliage, bark and shoots, and softwood, pure, and consolidated in the core. </span></div><p><div class=verse-container id=mn72:21.5><span>evameva bhoto gotamassa pāvacanaṁ apagatasākhāpalāsaṁ apagatatacapapaṭikaṁ apagatapheggukaṁ suddhaṁ, sāre patiṭṭhitaṁ. </span><span class="translation sujato">In the same way, worthy Gotama’s dispensation is rid of branches and foliage, bark and shoots, and softwood, pure, and consolidated in the core. </span></div><p><div class=verse-container id=mn72:22.1><span>Abhikkantaṁ, bho gotama …pe… </span><span class="translation sujato">Excellent, worthy Gotama! … </span></div><p><div class=verse-container id=mn72:22.2><span>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=mn72:22.3><span>Aggivacchasuttaṁ niṭṭhitaṁ dutiyaṁ. </span></div><div class=flex-between><a href=/canon/en/pli/ms/sutta/mn/mn0071.html>Previous</a><a href=/canon/en/pli/ms/sutta/mn/mn0073.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>