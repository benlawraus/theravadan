<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0054.html>Deutsch</a> , <a href=/canon/ru/pli/ms/sutta/mn/mn0054.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0053.html>Previous</a><a href=/canon/en/pli/ms/sutta/mn/mn0055.html>Next</a></div><p id=mn54:0.1><span class=root>Majjhima Nikāya 54 </span><br> <span class=sujato>Middle Discourses 54 </span><br><p id=mn54:0.2><span class="root big-bold">Potaliyasutta </span><br> <span class=sujato>With Potaliya the Householder </span><br><p id=mn54:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn54:1.2><span class=root>ekaṁ samayaṁ bhagavā aṅguttarāpesu viharati āpaṇaṁ nāma aṅguttarāpānaṁ nigamo. </span><br> <span class=sujato>At one time the Buddha was staying in the land of the Aṅguttarāpans, near the town of theirs named Āpaṇa. </span><br><p id=mn54:2.1><span class=root>Atha kho bhagavā pubbaṇhasamayaṁ nivāsetvā pattacīvaramādāya āpaṇaṁ piṇḍāya pāvisi. </span><br> <span class=sujato>Then the Buddha robed up in the morning and, taking his bowl and robe, entered Āpaṇa for alms. </span><br><p id=mn54:2.2><span class=root>Āpaṇe piṇḍāya caritvā pacchābhattaṁ piṇḍapātapaṭikkanto yenaññataro vanasaṇḍo tenupasaṅkami divāvihārāya. </span><br> <span class=sujato>He wandered for alms in Āpaṇa. After the meal, on his return from almsround, he went to a certain forest grove for the day’s meditation. </span><br><p id=mn54:2.3><span class=root>Taṁ vanasaṇḍaṁ ajjhogāhetvā aññatarasmiṁ rukkhamūle divāvihāraṁ nisīdi. </span><br> <span class=sujato>Having plunged deep into it, he sat at the root of a certain tree to meditate. </span><br><p id=mn54:3.1><span class=root>Potaliyopi kho gahapati sampannanivāsanapāvuraṇo chattupāhanāhi jaṅghāvihāraṁ anucaṅkamamāno anuvicaramāno yena so vanasaṇḍo tenupasaṅkami; upasaṅkamitvā taṁ vanasaṇḍaṁ ajjhogāhetvā yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Potaliya the householder also approached that forest grove while going for a walk. He was well dressed in sarong and cloak, with parasol and sandals. Having plunged deep into it, he went up to the Buddha, and exchanged greetings with him. </span><br><p id=mn54:3.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. Ekamantaṁ ṭhitaṁ kho potaliyaṁ gahapatiṁ bhagavā etadavoca: </span><br> <span class=sujato>When the greetings and polite conversation were over, he stood to one side, and the Buddha said to him, </span><br><p id=mn54:3.3><span class=root>“saṁvijjanti kho, gahapati, āsanāni; sace ākaṅkhasi nisīdā”ti. </span><br> <span class=sujato>“There are seats, householder. Please sit if you wish.” </span><br><p id=mn54:3.4><span class=root>Evaṁ vutte, potaliyo gahapati “gahapativādena maṁ samaṇo gotamo samudācaratī”ti kupito anattamano tuṇhī ahosi. </span><br> <span class=sujato>When he said this, Potaliya was angry and upset. Thinking, “The ascetic Gotama addresses me as ‘householder’!” he stayed silent. </span><br><p id=mn54:3.5><span class=root>Dutiyampi kho bhagavā …pe… </span><br> <span class=sujato>For a second time … </span><br><p id=mn54:3.6><span class=root>tatiyampi kho bhagavā potaliyaṁ gahapatiṁ etadavoca: </span><br> <span class=sujato>and a third time the Buddha said to him, </span><br><p id=mn54:3.7><span class=root>“saṁvijjanti kho, gahapati, āsanāni; sace ākaṅkhasi nisīdā”ti. </span><br> <span class=sujato>“There are seats, householder. Please sit if you wish.” </span><br><p id=mn54:3.8><span class=root>Evaṁ vutte, potaliyo gahapati “gahapativādena maṁ samaṇo gotamo samudācaratī”ti kupito anattamano bhagavantaṁ etadavoca: </span><br> <span class=sujato>When he said this, Potaliya was angry and upset. Thinking, “The ascetic Gotama addresses me as ‘householder’!” he said to the Buddha, </span><br><p id=mn54:3.9><span class=root>“tayidaṁ, bho gotama, nacchannaṁ, tayidaṁ nappatirūpaṁ, yaṁ maṁ tvaṁ gahapativādena samudācarasī”ti. </span><br> <span class=sujato>“Worthy Gotama, it is neither proper nor appropriate for you to address me as ‘householder’.” </span><br><p id=mn54:3.10><span class=root>“Te hi te, gahapati, ākārā, te liṅgā, te nimittā yathā taṁ gahapatissā”ti. </span><br> <span class=sujato>“Well, householder, you have the features, attributes, and signs of a householder.” </span><br><p id=mn54:3.11><span class=root>“Tathā hi pana me, bho gotama, sabbe kammantā paṭikkhittā, sabbe vohārā samucchinnā”ti. </span><br> <span class=sujato>“Worthy Gotama, it’s because I have refused all work and cut off all business.” </span><br><p id=mn54:3.12><span class=root>“Yathā kathaṁ pana te, gahapati, sabbe kammantā paṭikkhittā, sabbe vohārā samucchinnā”ti? </span><br> <span class=sujato>“Householder, in what way have you refused all work and cut off all business?” </span><br><p id=mn54:3.13><span class=root>“Idha me, bho gotama, yaṁ ahosi dhanaṁ vā dhaññaṁ vā rajataṁ vā jātarūpaṁ vā sabbaṁ taṁ puttānaṁ dāyajjaṁ niyyātaṁ, tatthāhaṁ anovādī anupavādī ghāsacchādanaparamo viharāmi. </span><br> <span class=sujato>“Worthy Gotama, all the money, grain, gold, and silver I used to have has been handed over to my children as their inheritance. And in this matter I do not advise or reprimand them, but live with nothing more than food and clothes. </span><br><p id=mn54:3.14><span class=root>Evaṁ kho me, bho gotama, sabbe kammantā paṭikkhittā, sabbe vohārā samucchinnā”ti. </span><br> <span class=sujato>That’s how I have refused all work and cut off all business.” </span><br><p id=mn54:3.15><span class=root>“Aññathā kho tvaṁ, gahapati, vohārasamucchedaṁ vadasi, aññathā ca pana ariyassa vinaye vohārasamucchedo hotī”ti. </span><br> <span class=sujato>“The cutting off of business as you describe it is one thing, householder, but the cutting off of business in the noble one’s training is quite different.” </span><br><p id=mn54:3.16><span class=root>“Yathā kathaṁ pana, bhante, ariyassa vinaye vohārasamucchedo hoti? </span><br> <span class=sujato>“But what, sir, is cutting off of business in the noble one’s training? </span><br><p id=mn54:3.17><span class=root>Sādhu me, bhante, bhagavā tathā dhammaṁ desetu yathā ariyassa vinaye vohārasamucchedo hotī”ti. </span><br> <span class=sujato>Sir, please teach me this.” </span><br><p id=mn54:3.18><span class=root>“Tena hi, gahapati, suṇāhi, sādhukaṁ manasi karohi, bhāsissāmī”ti. </span><br> <span class=sujato>“Well then, householder, listen and apply your mind well, I will speak.” </span><br><p id=mn54:3.19><span class=root>“Evaṁ, bhante”ti kho potaliyo gahapati bhagavato paccassosi. </span><br> <span class=sujato>“Yes, sir,” said Potaliya. </span><br><p id=mn54:4.1><span class=root>Bhagavā etadavoca: </span><br> <span class=sujato>The Buddha said this: </span><br><p id=mn54:4.2><span class=root>“aṭṭha kho ime, gahapati, dhammā ariyassa vinaye vohārasamucchedāya saṁvattanti. </span><br> <span class=sujato>“Householder, these eight things lead to the cutting off of business in the noble one’s training. </span><br><p id=mn54:4.3><span class=root>Katame aṭṭha? </span><br> <span class=sujato>What eight? </span><br><p id=mn54:4.4><span class=root>Apāṇātipātaṁ nissāya pāṇātipāto pahātabbo; </span><br> <span class=sujato>Killing living creatures should be given up, relying on not killing living creatures. </span><br><p id=mn54:4.5><span class=root>dinnādānaṁ nissāya adinnādānaṁ pahātabbaṁ; </span><br> <span class=sujato>Stealing should be given up, relying on not stealing. </span><br><p id=mn54:4.6><span class=root>saccavācaṁ nissāya musāvādo pahātabbo; </span><br> <span class=sujato>Lying should be given up, relying on speaking the truth. </span><br><p id=mn54:4.7><span class=root>apisuṇaṁ vācaṁ nissāya pisuṇā vācā pahātabbā; </span><br> <span class=sujato>Divisive speech should be given up, relying on speech that isn’t divisive. </span><br><p id=mn54:4.8><span class=root>agiddhilobhaṁ nissāya giddhilobho pahātabbo; </span><br> <span class=sujato>Greed and lust should be given up, relying on not being greedy and lustful. </span><br><p id=mn54:4.9><span class=root>anindārosaṁ nissāya nindāroso pahātabbo; </span><br> <span class=sujato>Blaming and insulting should be given up, relying on not blaming and not insulting. </span><br><p id=mn54:4.10><span class=root>akkodhūpāyāsaṁ nissāya kodhūpāyāso pahātabbo; </span><br> <span class=sujato>Anger and distress should be given up, relying on not being angry and distressed. </span><br><p id=mn54:4.11><span class=root>anatimānaṁ nissāya atimāno pahātabbo. </span><br> <span class=sujato>Arrogance should be given up, relying on not being arrogant. </span><br><p id=mn54:4.12><span class=root>Ime kho, gahapati, aṭṭha dhammā saṅkhittena vuttā, vitthārena avibhattā, ariyassa vinaye vohārasamucchedāya saṁvattantī”ti. </span><br> <span class=sujato>These are the eight things—stated in brief without being analyzed in detail—that lead to the cutting off of business in the noble one’s training.” </span><br><p id=mn54:5.1><span class=root>“Ye me, bhante, bhagavatā aṭṭha dhammā saṅkhittena vuttā, vitthārena avibhattā, ariyassa vinaye vohārasamucchedāya saṁvattanti, sādhu me, bhante, bhagavā ime aṭṭha dhamme vitthārena vibhajatu anukampaṁ upādāyā”ti. </span><br> <span class=sujato>“Sir, please teach me these eight things in detail out of sympathy.” </span><br><p id=mn54:5.2><span class=root>“Tena hi, gahapati, suṇāhi, sādhukaṁ manasi karohi, bhāsissāmī”ti. </span><br> <span class=sujato>“Well then, householder, listen and apply your mind well, I will speak.” </span><br><p id=mn54:5.3><span class=root>“Evaṁ, bhante”ti kho potaliyo gahapati bhagavato paccassosi. </span><br> <span class=sujato>“Yes, sir,” said Potaliya. </span><br><p id=mn54:5.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn54:6.1><span class=root>“‘Apāṇātipātaṁ nissāya pāṇātipāto pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>“‘Killing living creatures should be given up, relying on not killing living creatures.’ That’s what I said, but why did I say it? </span><br><p id=mn54:6.2><span class=root>Idha, gahapati, ariyasāvako iti paṭisañcikkhati: </span><br> <span class=sujato>It’s when a noble disciple reflects: </span><br><p id=mn54:6.3><span class=root>‘yesaṁ kho ahaṁ saṁyojanānaṁ hetu pāṇātipātī assaṁ, tesāhaṁ saṁyojanānaṁ pahānāya samucchedāya paṭipanno. </span><br> <span class=sujato>‘I am practicing to give up and cut off the fetters that might cause me to kill living creatures. </span><br><p id=mn54:6.4><span class=root>Ahañceva kho pana pāṇātipātī assaṁ, attāpi maṁ upavadeyya pāṇātipātapaccayā, anuviccāpi maṁ viññū garaheyyuṁ pāṇātipātapaccayā, kāyassa bhedā paraṁ maraṇā duggati pāṭikaṅkhā pāṇātipātapaccayā. </span><br> <span class=sujato>But if I were to kill living creatures, because of that I would reprimand myself; sensible people, after examination, would criticize me; and when my body breaks up, after death, I could expect to be reborn in a bad place. </span><br><p id=mn54:6.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ pāṇātipāto. </span><br> <span class=sujato>And killing living creatures is itself a fetter and a hindrance. </span><br><p id=mn54:6.6><span class=root>Ye ca pāṇātipātapaccayā uppajjeyyuṁ āsavā vighātapariḷāhā, pāṇātipātā paṭiviratassa evaṁsa te āsavā vighātapariḷāhā na honti’. </span><br> <span class=sujato>The distressing and feverish defilements that might arise because of killing living creatures do not occur in someone who does not kill living creatures.’ </span><br><p id=mn54:6.7><span class=root>‘Apāṇātipātaṁ nissāya pāṇātipāto pahātabbo’ti—</span><br> <span class=sujato>‘Killing living creatures should be given up, relying on not killing living creatures.’ </span><br><p id=mn54:6.8><span class=root>iti yantaṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn54:7.1><span class=root>‘Dinnādānaṁ nissāya adinnādānaṁ pahātabban’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>‘Stealing … </span><br><p id=mn54:7.2><span class=root>Idha, gahapati, ariyasāvako iti paṭisañcikkhati: </span><br><p id=mn54:7.3><span class=root>‘yesaṁ kho ahaṁ saṁyojanānaṁ hetu adinnādāyī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:7.4><span class=root>Ahañceva kho pana adinnādāyī assaṁ, attāpi maṁ upavadeyya adinnādānapaccayā, anuviccāpi maṁ viññū garaheyyuṁ adinnādānapaccayā, kāyassa bhedā paraṁ maraṇā duggati pāṭikaṅkhā adinnādānapaccayā. </span><br><p id=mn54:7.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ adinnādānaṁ. </span><br><p id=mn54:7.6><span class=root>Ye ca adinnādānapaccayā uppajjeyyuṁ āsavā vighātapariḷāhā adinnādānā paṭiviratassa evaṁsa te āsavā vighātapariḷāhā na honti’. </span><br><p id=mn54:7.7><span class=root>‘Dinnādānaṁ nissāya adinnādānaṁ pahātabban’ti—</span><br><p id=mn54:7.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:8.1><span class=root>‘Saccavācaṁ nissāya musāvādo pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>lying … </span><br><p id=mn54:8.2><span class=root>Idha, gahapati, ariyasāvako iti paṭisañcikkhati: </span><br><p id=mn54:8.3><span class=root>‘yesaṁ kho ahaṁ saṁyojanānaṁ hetu musāvādī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:8.4><span class=root>Ahañceva kho pana musāvādī assaṁ, attāpi maṁ upavadeyya musāvādapaccayā, anuviccāpi maṁ viññū garaheyyuṁ musāvādapaccayā, kāyassa bhedā paraṁ maraṇā duggati pāṭikaṅkhā musāvādapaccayā. </span><br><p id=mn54:8.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ musāvādo. </span><br><p id=mn54:8.6><span class=root>Ye ca musāvādapaccayā uppajjeyyuṁ āsavā vighātapariḷāhā, musāvādā paṭiviratassa evaṁsa te āsavā vighātapariḷāhā na honti’. </span><br><p id=mn54:8.7><span class=root>‘Saccavācaṁ nissāya musāvādo pahātabbo’ti—</span><br><p id=mn54:8.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:9.1><span class=root>‘Apisuṇaṁ vācaṁ nissāya pisuṇā vācā pahātabbā’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>divisive speech … </span><br><p id=mn54:9.2><span class=root>Idha, gahapati, ariyasāvako iti paṭisañcikkhati: </span><br><p id=mn54:9.3><span class=root>‘yesaṁ kho ahaṁ saṁyojanānaṁ hetu pisuṇavāco assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:9.4><span class=root>Ahañceva kho pana pisuṇavāco assaṁ, attāpi maṁ upavadeyya pisuṇavācāpaccayā, anuviccāpi maṁ viññū garaheyyuṁ pisuṇavācāpaccayā, kāyassa bhedā paraṁ maraṇā duggati pāṭikaṅkhā pisuṇavācāpaccayā. </span><br><p id=mn54:9.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ pisuṇā vācā. </span><br><p id=mn54:9.6><span class=root>Ye ca pisuṇavācāpaccayā uppajjeyyuṁ āsavā vighātapariḷāhā, pisuṇāya vācāya paṭiviratassa evaṁsa te āsavā vighātapariḷāhā na honti’. </span><br><p id=mn54:9.7><span class=root>‘Apisuṇaṁ vācaṁ nissāya pisuṇā vācā pahātabbā’ti—</span><br><p id=mn54:9.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:10.1><span class=root>‘Agiddhilobhaṁ nissāya giddhilobho pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>greed and lust … </span><br><p id=mn54:10.2><span class=root>Idha, gahapati, ariyasāvako iti paṭisañcikkhati: </span><br><p id=mn54:10.3><span class=root>‘yesaṁ kho ahaṁ saṁyojanānaṁ hetu giddhilobhī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:10.4><span class=root>Ahañceva kho pana giddhilobhī assaṁ, attāpi maṁ upavadeyya giddhilobhapaccayā, anuviccāpi maṁ viññū garaheyyuṁ giddhilobhapaccayā, kāyassa bhedā paraṁ maraṇā duggati pāṭikaṅkhā giddhilobhapaccayā. </span><br><p id=mn54:10.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ giddhilobho. </span><br><p id=mn54:10.6><span class=root>Ye ca giddhilobhapaccayā uppajjeyyuṁ āsavā vighātapariḷāhā, giddhilobhā paṭiviratassa evaṁsa te āsavā vighātapariḷāhā na honti’. </span><br><p id=mn54:10.7><span class=root>‘Agiddhilobhaṁ nissāya giddhilobho pahātabbo’ti—</span><br><p id=mn54:10.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:11.1><span class=root>‘Anindārosaṁ nissāya nindāroso pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>blaming and insulting … </span><br><p id=mn54:11.2><span class=root>Idha, gahapati, ariyasāvako iti paṭisañcikkhati: </span><br><p id=mn54:11.3><span class=root>‘yesaṁ kho ahaṁ saṁyojanānaṁ hetu nindārosī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:11.4><span class=root>Ahañceva kho pana nindārosī assaṁ, attāpi maṁ upavadeyya nindārosapaccayā, anuviccāpi maṁ viññū garaheyyuṁ nindārosapaccayā, kāyassa bhedā paraṁ maraṇā duggati pāṭikaṅkhā nindārosapaccayā. </span><br><p id=mn54:11.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ nindāroso. </span><br><p id=mn54:11.6><span class=root>Ye ca nindārosapaccayā uppajjeyyuṁ āsavā vighātapariḷāhā, anindārosissa evaṁsa te āsavā vighātapariḷāhā na honti’. </span><br><p id=mn54:11.7><span class=root>‘Anindārosaṁ nissāya nindāroso pahātabbo’ti—</span><br><p id=mn54:11.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:12.1><span class=root>‘Akkodhūpāyāsaṁ nissāya kodhūpāyāso pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>anger and distress … </span><br><p id=mn54:12.2><span class=root>Idha, gahapati, ariyasāvako iti paṭisañcikkhati: </span><br><p id=mn54:12.3><span class=root>‘yesaṁ kho ahaṁ saṁyojanānaṁ hetu kodhūpāyāsī assaṁ, tesāhaṁ saṁyojanānaṁ pahānāya samucchedāya paṭipanno. </span><br><p id=mn54:12.4><span class=root>Ahañceva kho pana kodhūpāyāsī assaṁ, attāpi maṁ upavadeyya kodhūpāyāsapaccayā, anuviccāpi maṁ viññū garaheyyuṁ kodhūpāyāsapaccayā, kāyassa bhedā paraṁ maraṇā duggati pāṭikaṅkhā kodhūpāyāsapaccayā. </span><br><p id=mn54:12.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ kodhūpāyāso. </span><br><p id=mn54:12.6><span class=root>Ye ca kodhūpāyāsapaccayā uppajjeyyuṁ āsavā vighātapariḷāhā, akkodhūpāyāsissa evaṁsa te āsavā vighātapariḷāhā na honti’. </span><br><p id=mn54:12.7><span class=root>‘Akkodhūpāyāsaṁ nissāya kodhūpāyāso pahātabbo’ti—</span><br><p id=mn54:12.8><span class=root>iti yantaṁ vuttaṁ idametaṁ paṭicca vuttaṁ. </span><br><p id=mn54:13.1><span class=root>‘Anatimānaṁ nissāya atimāno pahātabbo’ti iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>Arrogance should be given up, relying on not being arrogant.’ That’s what I said, but why did I say it? </span><br><p id=mn54:13.2><span class=root>Idha, gahapati, ariyasāvako iti paṭisañcikkhati: </span><br> <span class=sujato>It’s when a noble disciple reflects: </span><br><p id=mn54:13.3><span class=root>‘yesaṁ kho ahaṁ saṁyojanānaṁ hetu atimānī assaṁ, tesāhaṁ saṁyojanānaṁ pahānāya samucchedāya paṭipanno. </span><br> <span class=sujato>‘I am practicing to give up and cut off the fetters that might cause me to be arrogant. </span><br><p id=mn54:13.4><span class=root>Ahañceva kho pana atimānī assaṁ, attāpi maṁ upavadeyya atimānapaccayā, anuviccāpi maṁ viññū garaheyyuṁ atimānapaccayā, kāyassa bhedā paraṁ maraṇā duggati pāṭikaṅkhā atimānapaccayā. </span><br> <span class=sujato>But if I were to be arrogant, because of that I would reprimand myself; sensible people, after examination, would criticize me; and when my body breaks up, after death, I could expect to be reborn in a bad place. </span><br><p id=mn54:13.5><span class=root>Etadeva kho pana saṁyojanaṁ etaṁ nīvaraṇaṁ yadidaṁ atimāno. </span><br> <span class=sujato>And arrogance is itself a fetter and a hindrance. </span><br><p id=mn54:13.6><span class=root>Ye ca atimānapaccayā uppajjeyyuṁ āsavā vighātapariḷāhā, anatimānissa evaṁsa te āsavā vighātapariḷāhā na honti’. </span><br> <span class=sujato>The distressing and feverish defilements that might arise because of arrogance do not occur in someone who is not arrogant.’ </span><br><p id=mn54:13.7><span class=root>‘Anatimānaṁ nissāya atimāno pahātabbo’ti—</span><br> <span class=sujato>‘Arrogance should be given up by not being arrogant.’ </span><br><p id=mn54:13.8><span class=root>iti yantaṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn54:14.1><span class=root>Ime kho, gahapati, aṭṭha dhammā saṅkhittena vuttā, vitthārena vibhattā, ye ariyassa vinaye vohārasamucchedāya saṁvattanti; </span><br> <span class=sujato>These are the eight things—stated in brief and analyzed in detail—that lead to the cutting off of business in the noble one’s training. </span><br><p id=mn54:14.2><span class=root>na tveva tāva ariyassa vinaye sabbena sabbaṁ sabbathā sabbaṁ vohārasamucchedo hotī”ti. </span><br> <span class=sujato>But just this much does not constitute the cutting off of business in each and every respect in the noble one’s training.” </span><br><p id=mn54:14.3><span class=root>“Yathā kathaṁ pana, bhante, ariyassa vinaye sabbena sabbaṁ sabbathā sabbaṁ vohārasamucchedo hoti? </span><br> <span class=sujato>“But, sir, how is there the cutting off of business in each and every respect in the noble one’s training? </span><br><p id=mn54:14.4><span class=root>Sādhu me, bhante, bhagavā tathā dhammaṁ desetu yathā ariyassa vinaye sabbena sabbaṁ sabbathā sabbaṁ vohārasamucchedo hotī”ti. </span><br> <span class=sujato>Sir, please teach me this.” </span><br><p id=mn54:14.5><span class=root>“Tena hi, gahapati, suṇāhi, sādhukaṁ manasi karohi, bhāsissāmī”ti. </span><br> <span class=sujato>“Well then, householder, listen and apply your mind well, I will speak.” </span><br><p id=mn54:14.6><span class=root>“Evaṁ, bhante”ti kho potaliyo gahapati bhagavato paccassosi. </span><br> <span class=sujato>“Yes, sir,” said Potaliya. </span><br><p id=mn54:14.7><span class=root>Bhagavā etadavoca: </span><br> <span class=sujato>The Buddha said this: </span><br><p id=mn54:15.0><span class=root>1. Kāmādīnavakathā </span><br> <span class=sujato>1. The Dangers of Sensual Pleasures </span><br><p id=mn54:15.1><span class=root>“Seyyathāpi, gahapati, kukkuro jighacchādubbalyapareto goghātakasūnaṁ paccupaṭṭhito assa. </span><br> <span class=sujato>“Householder, suppose a dog weak with hunger was hanging around a butcher’s shop. </span><br><p id=mn54:15.2><span class=root>Tamenaṁ dakkho goghātako vā goghātakantevāsī vā aṭṭhikaṅkalaṁ sunikkantaṁ nikkantaṁ nimmaṁsaṁ lohitamakkhitaṁ upasumbheyya. </span><br> <span class=sujato>A deft butcher or their apprentice would toss them a skeleton scraped clean of flesh and smeared in blood. </span><br><p id=mn54:15.3><span class=root>Taṁ kiṁ maññasi, gahapati, </span><br> <span class=sujato>What do you think, householder? </span><br><p id=mn54:15.4><span class=root>api nu kho so kukkuro amuṁ aṭṭhikaṅkalaṁ sunikkantaṁ nikkantaṁ nimmaṁsaṁ lohitamakkhitaṁ palehanto jighacchādubbalyaṁ paṭivineyyā”ti? </span><br> <span class=sujato>Gnawing on such a fleshless skeleton, would that dog still get rid of its hunger?” </span><br><p id=mn54:15.5><span class=root>“No hetaṁ, bhante”. </span><br> <span class=sujato>“No, sir. </span><br><p id=mn54:15.6><span class=root>“Taṁ kissa hetu”? </span><br> <span class=sujato>Why not? </span><br><p id=mn54:15.7><span class=root>“Aduñhi, bhante, aṭṭhikaṅkalaṁ sunikkantaṁ nikkantaṁ nimmaṁsaṁ lohitamakkhitaṁ. </span><br> <span class=sujato>Because that skeleton is scraped clean of flesh and smeared in blood. </span><br><p id=mn54:15.8><span class=root>Yāvadeva pana so kukkuro kilamathassa vighātassa bhāgī assā”ti. </span><br> <span class=sujato>That dog will eventually get weary and frustrated.” </span><br><p id=mn54:15.9><span class=root>“Evameva kho, gahapati, ariyasāvako iti paṭisañcikkhati: </span><br> <span class=sujato>“In the same way, a noble disciple reflects: </span><br><p id=mn54:15.10><span class=root>‘aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br> <span class=sujato>‘With the simile of a skeleton the Buddha said that sensual pleasures give little gratification and much suffering and distress, and they are all the more full of drawbacks.’ </span><br><p id=mn54:15.11><span class=root>Evametaṁ yathābhūtaṁ sammappaññāya disvā yāyaṁ upekkhā nānattā nānattasitā taṁ abhinivajjetvā, yāyaṁ upekkhā ekattā ekattasitā yattha sabbaso lokāmisūpādānā aparisesā nirujjhanti tamevūpekkhaṁ bhāveti. </span><br> <span class=sujato>Having truly seen this with right understanding, they reject equanimity based on diversity and develop only the equanimity based on unity, where all kinds of grasping to the worldly pleasures of the flesh cease without anything left over. </span><br><p id=mn54:16.1><span class=root>Seyyathāpi, gahapati, gijjho vā kaṅko vā kulalo vā maṁsapesiṁ ādāya uḍḍīyeyya. </span><br> <span class=sujato>Suppose a vulture or a crow or a hawk was to grab a scrap of meat and fly away. </span><br><p id=mn54:16.2><span class=root>Tamenaṁ gijjhāpi kaṅkāpi kulalāpi anupatitvā anupatitvā vitaccheyyuṁ vissajjeyyuṁ. </span><br> <span class=sujato>Other vultures, crows, and hawks would keep chasing it, pecking and clawing. </span><br><p id=mn54:16.3><span class=root>Taṁ kiṁ maññasi, gahapati, </span><br> <span class=sujato>What do you think, householder? </span><br><p id=mn54:16.4><span class=root>sace so gijjho vā kaṅko vā kulalo vā taṁ maṁsapesiṁ na khippameva paṭinissajjeyya, so tatonidānaṁ maraṇaṁ vā nigaccheyya maraṇamattaṁ vā dukkhan”ti? </span><br> <span class=sujato>If that vulture, crow, or hawk doesn’t quickly let go of that scrap of meat, wouldn’t that result in death or deadly suffering for them?” </span><br><p id=mn54:16.5><span class=root>“Evaṁ, bhante”. </span><br> <span class=sujato>“Yes, sir.” … </span><br><p id=mn54:16.6><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:16.7><span class=root>‘maṁsapesūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br><p id=mn54:16.8><span class=root>Evametaṁ yathābhūtaṁ sammappaññāya disvā yāyaṁ upekkhā nānattā nānattasitā taṁ abhinivajjetvā yāyaṁ upekkhā ekattā ekattasitā yattha sabbaso lokāmisūpādānā aparisesā nirujjhanti tamevūpekkhaṁ bhāveti. </span><br><p id=mn54:17.1><span class=root>Seyyathāpi, gahapati, puriso ādittaṁ tiṇukkaṁ ādāya paṭivātaṁ gaccheyya. </span><br> <span class=sujato>“Suppose a person carrying a blazing grass torch was to walk against the wind. </span><br><p id=mn54:17.2><span class=root>Taṁ kiṁ maññasi, gahapati, </span><br> <span class=sujato>What do you think, householder? </span><br><p id=mn54:17.3><span class=root>sace so puriso taṁ ādittaṁ tiṇukkaṁ na khippameva paṭinissajjeyya tassa sā ādittā tiṇukkā hatthaṁ vā daheyya bāhuṁ vā daheyya aññataraṁ vā aññataraṁ vā aṅgapaccaṅgaṁ daheyya, so tatonidānaṁ maraṇaṁ vā nigaccheyya maraṇamattaṁ vā dukkhan”ti? </span><br> <span class=sujato>If that person doesn’t quickly let go of that blazing grass torch, wouldn’t they burn their hands or arm or other major or minor limb, resulting in death or deadly suffering for them?” </span><br><p id=mn54:17.4><span class=root>“Evaṁ, bhante”. </span><br> <span class=sujato>“Yes, sir.” … </span><br><p id=mn54:17.5><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:17.6><span class=root>‘tiṇukkūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br><p id=mn54:17.7><span class=root>Evametaṁ yathābhūtaṁ sammappaññāya disvā …pe… tamevūpekkhaṁ bhāveti. </span><br><p id=mn54:18.1><span class=root>Seyyathāpi, gahapati, aṅgārakāsu sādhikaporisā, pūrā aṅgārānaṁ vītaccikānaṁ vītadhūmānaṁ. </span><br> <span class=sujato>“Suppose there was a pit of glowing coals deeper than a man’s height, full of glowing coals that neither flamed nor smoked. </span><br><p id=mn54:18.2><span class=root>Atha puriso āgaccheyya jīvitukāmo amaritukāmo sukhakāmo dukkhapaṭikkūlo. </span><br> <span class=sujato>Then a person would come along who wants to live and doesn’t want to die, who wants to be happy and recoils from pain. </span><br><p id=mn54:18.3><span class=root>Tamenaṁ dve balavanto purisā nānābāhāsu gahetvā aṅgārakāsuṁ upakaḍḍheyyuṁ. </span><br> <span class=sujato>Two strong men would grab them by the arms and drag them towards the pit of glowing coals. </span><br><p id=mn54:18.4><span class=root>Taṁ kiṁ maññasi, gahapati, </span><br> <span class=sujato>What do you think, householder? </span><br><p id=mn54:18.5><span class=root>api nu so puriso iticiticeva kāyaṁ sannāmeyyā”ti? </span><br> <span class=sujato>Wouldn’t that person writhe and struggle to and fro?” </span><br><p id=mn54:18.6><span class=root>“Evaṁ, bhante”. </span><br> <span class=sujato>“Yes, sir. </span><br><p id=mn54:18.7><span class=root>“Taṁ kissa hetu”? </span><br> <span class=sujato>Why is that? </span><br><p id=mn54:18.8><span class=root>“Viditañhi, bhante, tassa purisassa imañcāhaṁ aṅgārakāsuṁ papatissāmi, tatonidānaṁ maraṇaṁ vā nigacchissāmi maraṇamattaṁ vā dukkhan”ti. </span><br> <span class=sujato>For that person knows: ‘If I fall in that pit of glowing coals, that’d result in my death or deadly pain.’” … </span><br><p id=mn54:18.9><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:18.10><span class=root>‘aṅgārakāsūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br><p id=mn54:18.11><span class=root>Evametaṁ yathābhūtaṁ sammappaññāya disvā …pe… tamevūpekkhaṁ bhāveti. </span><br><p id=mn54:19.1><span class=root>Seyyathāpi, gahapati, puriso supinakaṁ passeyya ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇirāmaṇeyyakaṁ. </span><br> <span class=sujato>“Suppose a person was to see delightful parks, woods, meadows, and lotus ponds in a dream. </span><br><p id=mn54:19.2><span class=root>So paṭibuddho na kiñci paṭipasseyya. </span><br> <span class=sujato>But when they woke they couldn’t see them at all. … </span><br><p id=mn54:19.3><span class=root>Evameva kho, gahapati, ariyasāvako iti paṭisañcikkhati: </span><br><p id=mn54:19.4><span class=root>‘supinakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti …pe… </span><br><p id=mn54:19.5><span class=root>tamevūpekkhaṁ bhāveti. </span><br><p id=mn54:20.1><span class=root>Seyyathāpi, gahapati, puriso yācitakaṁ bhogaṁ yācitvā yānaṁ vā poriseyyaṁ pavaramaṇikuṇḍalaṁ. </span><br> <span class=sujato>Suppose a man had borrowed some goods—a gentleman’s carriage and fine jeweled earrings—</span><br><p id=mn54:20.2><span class=root>So tehi yācitakehi bhogehi purakkhato parivuto antarāpaṇaṁ paṭipajjeyya. </span><br> <span class=sujato>and preceded and surrounded by these he proceeded through the middle of Āpaṇa. </span><br><p id=mn54:20.3><span class=root>Tamenaṁ jano disvā evaṁ vadeyya: </span><br> <span class=sujato>When people saw him they’d say: </span><br><p id=mn54:20.4><span class=root>‘bhogī vata bho puriso, evaṁ kira bhogino bhogāni bhuñjantī’ti. </span><br> <span class=sujato>‘This must be a wealthy man! For that’s how the wealthy enjoy their wealth.’ </span><br><p id=mn54:20.5><span class=root>Tamenaṁ sāmikā yattha yattheva passeyyuṁ tattha tattheva sāni hareyyuṁ. </span><br> <span class=sujato>But when the owners saw him, they’d take back what was theirs. </span><br><p id=mn54:20.6><span class=root>Taṁ kiṁ maññasi, gahapati, alaṁ nu kho tassa purisassa aññathattāyā”ti? </span><br> <span class=sujato>What do you think? Would that be enough for that man to get upset?” </span><br><p id=mn54:20.7><span class=root>“Evaṁ, bhante”. </span><br> <span class=sujato>“Yes, sir. </span><br><p id=mn54:20.8><span class=root>“Taṁ kissa hetu”? </span><br> <span class=sujato>Why is that? </span><br><p id=mn54:20.9><span class=root>“Sāmino hi, bhante, sāni harantī”ti. </span><br> <span class=sujato>Because the owners took back what was theirs.” … </span><br><p id=mn54:20.10><span class=root>“Evameva kho, gahapati, ariyasāvako iti paṭisañcikkhati: </span><br><p id=mn54:20.11><span class=root>‘yācitakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti …pe… </span><br><p id=mn54:20.12><span class=root>tamevūpekkhaṁ bhāveti. </span><br><p id=mn54:21.1><span class=root>Seyyathāpi, gahapati, gāmassa vā nigamassa vā avidūre tibbo vanasaṇḍo. </span><br> <span class=sujato>“Suppose there was a dense forest grove not far from a town or village. </span><br><p id=mn54:21.2><span class=root>Tatrassa rukkho sampannaphalo ca upapannaphalo ca, na cassu kānici phalāni bhūmiyaṁ patitāni. </span><br> <span class=sujato>And there was a tree laden with fruit, yet none of the fruit had fallen to the ground. </span><br><p id=mn54:21.3><span class=root>Atha puriso āgaccheyya phalatthiko phalagavesī phalapariyesanaṁ caramāno. </span><br> <span class=sujato>And along came a person in need of fruit, wandering in search of fruit. </span><br><p id=mn54:21.4><span class=root>So taṁ vanasaṇḍaṁ ajjhogāhetvā taṁ rukkhaṁ passeyya sampannaphalañca upapannaphalañca. </span><br> <span class=sujato>Having plunged deep into that forest grove, they’d see that tree laden with fruit. </span><br><p id=mn54:21.5><span class=root>Tassa evamassa: </span><br> <span class=sujato>They’d think: </span><br><p id=mn54:21.6><span class=root>‘ayaṁ kho rukkho sampannaphalo ca upapannaphalo ca, natthi ca kānici phalāni bhūmiyaṁ patitāni. </span><br> <span class=sujato>‘That tree is laden with fruit, yet none of the fruit has fallen to the ground. </span><br><p id=mn54:21.7><span class=root>Jānāmi kho panāhaṁ rukkhaṁ ārohituṁ. </span><br> <span class=sujato>But I know how to climb a tree. </span><br><p id=mn54:21.8><span class=root>Yannūnāhaṁ imaṁ rukkhaṁ ārohitvā yāvadatthañca khādeyyaṁ ucchaṅgañca pūreyyan’ti. </span><br> <span class=sujato>Why don’t I climb the tree, eat as much as I like, then fill my pouch?’ </span><br><p id=mn54:21.9><span class=root>So taṁ rukkhaṁ ārohitvā yāvadatthañca khādeyya ucchaṅgañca pūreyya. </span><br> <span class=sujato>And that’s what they’d do. </span><br><p id=mn54:21.10><span class=root>Atha dutiyo puriso āgaccheyya phalatthiko phalagavesī phalapariyesanaṁ caramāno tiṇhaṁ kuṭhāriṁ ādāya. </span><br> <span class=sujato>And along would come a second person in need of fruit, wandering in search of fruit, carrying a sharp axe. </span><br><p id=mn54:21.11><span class=root>So taṁ vanasaṇḍaṁ ajjhogāhetvā taṁ rukkhaṁ passeyya sampannaphalañca upapannaphalañca. </span><br> <span class=sujato>Having plunged deep into that forest grove, they’d see that tree laden with fruit. </span><br><p id=mn54:21.12><span class=root>Tassa evamassa: </span><br> <span class=sujato>They’d think: </span><br><p id=mn54:21.13><span class=root>‘ayaṁ kho rukkho sampannaphalo ca upapannaphalo ca, natthi ca kānici phalāni bhūmiyaṁ patitāni. </span><br> <span class=sujato>‘That tree is laden with fruit, yet none of the fruit has fallen to the ground. </span><br><p id=mn54:21.14><span class=root>Na kho panāhaṁ jānāmi rukkhaṁ ārohituṁ. </span><br> <span class=sujato>But I don’t know how to climb a tree. </span><br><p id=mn54:21.15><span class=root>Yannūnāhaṁ imaṁ rukkhaṁ mūlato chetvā yāvadatthañca khādeyyaṁ ucchaṅgañca pūreyyan’ti. </span><br> <span class=sujato>Why don’t I chop this tree down at the root, eat as much as I like, then fill my pouch?’ </span><br><p id=mn54:21.16><span class=root>So taṁ rukkhaṁ mūlatova chindeyya. </span><br> <span class=sujato>And so they’d chop the tree down at the root. </span><br><p id=mn54:21.17><span class=root>Taṁ kiṁ maññasi, gahapati, </span><br> <span class=sujato>What do you think, householder? </span><br><p id=mn54:21.18><span class=root>amuko yo so puriso paṭhamaṁ rukkhaṁ ārūḷho sace so na khippameva oroheyya tassa so rukkho papatanto hatthaṁ vā bhañjeyya pādaṁ vā bhañjeyya aññataraṁ vā aññataraṁ vā aṅgapaccaṅgaṁ bhañjeyya, so tatonidānaṁ maraṇaṁ vā nigaccheyya maraṇamattaṁ vā dukkhan”ti? </span><br> <span class=sujato>If the first person, who climbed the tree, doesn’t quickly come down, when that tree fell wouldn’t they break their hand or arm or other major or minor limb, resulting in death or deadly suffering for them?” </span><br><p id=mn54:21.19><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn54:21.20><span class=root>“Evameva kho, gahapati, ariyasāvako iti paṭisañcikkhati: </span><br> <span class=sujato>“In the same way, a noble disciple reflects: </span><br><p id=mn54:21.21><span class=root>‘rukkhaphalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo’ti. </span><br> <span class=sujato>‘With the simile of the fruit tree the Buddha said that sensual pleasures give little gratification and much suffering and distress, and they are all the more full of drawbacks.’ </span><br><p id=mn54:21.22><span class=root>Evametaṁ yathābhūtaṁ sammappaññāya disvā yāyaṁ upekkhā nānattā nānattasitā taṁ abhinivajjetvā yāyaṁ upekkhā ekattā ekattasitā yattha sabbaso lokāmisūpādānā aparisesā nirujjhanti tamevūpekkhaṁ bhāveti. </span><br> <span class=sujato>Having truly seen this with right understanding, they reject equanimity based on diversity and develop only the equanimity based on unity, where all kinds of grasping to the worldly pleasures of the flesh cease without anything left over. </span><br><p id=mn54:22.1><span class=root>Sa kho so, gahapati, ariyasāvako imaṁyeva anuttaraṁ upekkhāsatipārisuddhiṁ āgamma anekavihitaṁ pubbenivāsaṁ anussarati, </span><br> <span class=sujato>Relying on this supreme purity of mindfulness and equanimity, that noble disciple recollects their many kinds of past lives. </span><br><p id=mn54:22.2><span class=root>seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. </span><br> <span class=sujato>That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. … They recollect their many kinds of past lives, with features and details. </span><br><p id=mn54:23.1><span class=root>Sa kho so, gahapati, ariyasāvako imaṁyeva anuttaraṁ upekkhāsatipārisuddhiṁ āgamma dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate …pe… yathākammūpage satte pajānāti. </span><br> <span class=sujato>Relying on this supreme purity of mindfulness and equanimity, that noble disciple, with clairvoyance that is purified and superhuman, sees sentient beings passing away and being reborn—inferior and superior, beautiful and ugly, in a good place or a bad place. … They understand how sentient beings are reborn according to their deeds. </span><br><p id=mn54:24.1><span class=root>Sa kho so, gahapati, ariyasāvako imaṁyeva anuttaraṁ upekkhāsatipārisuddhiṁ āgamma āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><br> <span class=sujato>Relying on this supreme purity of mindfulness and equanimity, that noble disciple realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. </span><br><p id=mn54:25.1><span class=root>Ettāvatā kho, gahapati, ariyassa vinaye sabbena sabbaṁ sabbathā sabbaṁ vohārasamucchedo hoti. </span><br> <span class=sujato>That’s how there is the cutting off of business in each and every respect in the noble one’s training. </span><br><p id=mn54:25.2><span class=root>Taṁ kiṁ maññasi, gahapati, </span><br> <span class=sujato>What do you think, householder? </span><br><p id=mn54:25.3><span class=root>yathā ariyassa vinaye sabbena sabbaṁ sabbathā sabbaṁ vohārasamucchedo hoti, api nu tvaṁ evarūpaṁ vohārasamucchedaṁ attani samanupassasī”ti? </span><br> <span class=sujato>Do you regard yourself as having cut off business in a way comparable to the cutting off of business in each and every respect in the noble one’s training?” </span><br><p id=mn54:25.4><span class=root>“Ko cāhaṁ, bhante, ko ca ariyassa vinaye sabbena sabbaṁ sabbathā sabbaṁ vohārasamucchedo. </span><br> <span class=sujato>“Who am I compared to one who has cut off business in each and every respect in the noble one’s training? </span><br><p id=mn54:25.5><span class=root>Ārakā ahaṁ, bhante, ariyassa vinaye sabbena sabbaṁ sabbathā sabbaṁ vohārasamucchedā. </span><br> <span class=sujato>I am far from that. </span><br><p id=mn54:25.6><span class=root>Mayañhi, bhante, pubbe aññatitthiye paribbājake anājānīyeva samāne ājānīyāti amaññimha, anājānīyeva samāne ājānīyabhojanaṁ bhojimha, anājānīyeva samāne ājānīyaṭhāne ṭhapimha; </span><br> <span class=sujato>Sir, I used to think that the wanderers following other religions were thoroughbreds, and I fed them and treated them accordingly, but they were not actually thoroughbreds. </span><br><p id=mn54:25.7><span class=root>bhikkhū pana mayaṁ, bhante, ājānīyeva samāne anājānīyāti amaññimha, ājānīyeva samāne anājānīyabhojanaṁ bhojimha, ājānīyeva samāne anājānīyaṭhāne ṭhapimha; </span><br> <span class=sujato>I thought that the mendicants were not thoroughbreds, and I fed them and treated them accordingly, but they actually were thoroughbreds. </span><br><p id=mn54:25.8><span class=root>idāni pana mayaṁ, bhante, aññatitthiye paribbājake anājānīyeva samāne anājānīyāti jānissāma, anājānīyeva samāne anājānīyabhojanaṁ bhojessāma, anājānīyeva samāne anājānīyaṭhāne ṭhapessāma. </span><br> <span class=sujato>But now I shall understand that the wanderers following other religions are not actually thoroughbreds, and I will feed them and treat them accordingly. </span><br><p id=mn54:25.9><span class=root>Bhikkhū pana mayaṁ, bhante, ājānīyeva samāne ājānīyāti jānissāma, ājānīyeva samāne ājānīyabhojanaṁ bhojessāma, ājānīyeva samāne ājānīyaṭhāne ṭhapessāma. </span><br> <span class=sujato>And I shall understand that the mendicants actually are thoroughbreds, and I will feed them and treat them accordingly. </span><br><p id=mn54:25.10><span class=root>Ajanesi vata me, bhante, bhagavā samaṇesu samaṇappemaṁ, samaṇesu samaṇappasādaṁ, samaṇesu samaṇagāravaṁ. </span><br> <span class=sujato>The Buddha has inspired me to have love, confidence, and respect for ascetics! </span><br><p id=mn54:26.1><span class=root>Abhikkantaṁ, bhante, abhikkantaṁ, bhante. </span><br> <span class=sujato>Excellent, sir! Excellent! </span><br><p id=mn54:26.2><span class=root>Seyyathāpi, bhante, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya, ‘cakkhumanto rūpāni dakkhantī’ti; evamevaṁ kho, bhante, bhagavatā anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, the Buddha has made the teaching clear in many ways. </span><br><p id=mn54:26.3><span class=root>Esāhaṁ, bhante, bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the Buddha, to the teaching, and to the mendicant Saṅgha. </span><br><p id=mn54:26.4><span class=root>Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the Buddha remember me as a lay follower who has gone for refuge for life.” </span><br><p id=mn54:26.5><span class=root>Potaliyasuttaṁ niṭṭhitaṁ catutthaṁ. </span><br></main><footer class="container footer"><small><a href=/about/>Contact info</a></small></footer>