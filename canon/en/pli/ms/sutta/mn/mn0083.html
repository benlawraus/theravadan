<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0083.html>Deutsch</a> , <a href=/canon/ru/pli/ms/sutta/mn/mn0083.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0082.html>Previous</a><a href=/canon/en/pli/ms/sutta/mn/mn0084.html>Next</a></div><p><div class=verse-container id=mn83:0.1><span>Majjhima Nikāya 83 </span><span class="translation sujato">Middle Discourses 83 </span></div><p><div class=verse-container id=mn83:0.2><span class=big-bold>Maghadevasutta </span><span class="translation sujato">About King Maghadeva </span></div><p><div class=verse-container id=mn83:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn83:1.2><span>ekaṁ samayaṁ bhagavā mithilāyaṁ viharati maghadevaambavane. </span><span class="translation sujato">At one time the Buddha was staying near Mithilā in the Maghadeva Mango Grove. </span></div><p><div class=verse-container id=mn83:2.1><span>Atha kho bhagavā aññatarasmiṁ padese sitaṁ pātvākāsi. </span><span class="translation sujato">Then the Buddha smiled at a certain spot. </span></div><p><div class=verse-container id=mn83:2.2><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=mn83:2.3><span>“ko nu kho hetu, ko paccayo bhagavato sitassa pātukammāya? </span><span class="translation sujato">“What is the cause, what is the reason why the Buddha smiled? </span></div><p><div class=verse-container id=mn83:2.4><span>Na akāraṇena tathāgatā sitaṁ pātukarontī”ti. </span><span class="translation sujato">Realized Ones do not smile for no reason.” </span></div><p><div class=verse-container id=mn83:2.5><span>Atha kho āyasmā ānando ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">So Ānanda arranged his robe over one shoulder, raised his joined palms toward the Buddha, and said, </span></div><p><div class=verse-container id=mn83:2.6><span>“ko nu kho, bhante, hetu, ko paccayo bhagavato sitassa pātukammāya? </span><span class="translation sujato">“What is the cause, what is the reason why the Buddha smiled? </span></div><p><div class=verse-container id=mn83:2.7><span>Na akāraṇena tathāgatā sitaṁ pātukarontī”ti. </span><span class="translation sujato">Realized Ones do not smile for no reason.” </span></div><p><div class=verse-container id=mn83:3.1><span>“Bhūtapubbaṁ, ānanda, imissāyeva mithilāyaṁ rājā ahosi maghadevo nāma dhammiko dhammarājā dhamme ṭhito mahārājā; </span><span class="translation sujato">“Once upon a time, Ānanda, right here in Mithilā there was a just and principled king named Maghadeva, a great king who stood by his duty. </span></div><p><div class=verse-container id=mn83:3.2><span>dhammaṁ carati brāhmaṇagahapatikesu negamesu ceva jānapadesu ca; </span><span class="translation sujato">He justly treated brahmins and householders, and people of town and country. </span></div><p><div class=verse-container id=mn83:3.3><span>uposathañca upavasati cātuddasiṁ pañcadasiṁ aṭṭhamiñca pakkhassa. </span><span class="translation sujato">And he observed the sabbath on the fourteenth, fifteenth, and eighth of the fortnight. </span></div><p><div class=verse-container id=mn83:4.1><span>Atha kho, ānanda, rājā maghadevo bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi: </span><span class="translation sujato">Then, after many years, many hundred years, many thousand years had passed, King Maghadeva addressed his barber, </span></div><p><div class=verse-container id=mn83:4.2><span>‘yadā me, samma kappaka, passeyyāsi sirasmiṁ palitāni jātāni, atha me āroceyyāsī’ti. </span><span class="translation sujato">‘My dear barber, when you see grey hairs growing on my head, please tell me.’ </span></div><p><div class=verse-container id=mn83:4.3><span>‘Evaṁ, devā’ti kho, ānanda, kappako rañño maghadevassa paccassosi. </span><span class="translation sujato">‘Yes, Your Majesty,’ replied the barber. </span></div><p><div class=verse-container id=mn83:4.4><span>Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena rañño maghadevassa sirasmiṁ palitāni jātāni. </span><span class="translation sujato">When many thousand years had passed, the barber saw grey hairs growing on the king’s head. </span></div><p><div class=verse-container id=mn83:4.5><span>Disvāna rājānaṁ maghadevaṁ etadavoca: </span><span class="translation sujato">He said to the king, </span></div><p><div class=verse-container id=mn83:4.6><span>‘pātubhūtā kho devassa devadūtā, dissanti sirasmiṁ palitāni jātānī’ti. </span><span class="translation sujato">‘The messengers of the gods have shown themselves to you. Grey hairs can be seen growing on your head.’ </span></div><p><div class=verse-container id=mn83:4.7><span>‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti. </span><span class="translation sujato">‘Well then, my dear barber, carefully pull them out with tweezers and place them in my cupped hands.’ </span></div><p><div class=verse-container id=mn83:4.8><span>‘Evaṁ, devā’ti kho, ānanda, kappako rañño maghadevassa paṭissutvā tāni palitāni sādhukaṁ saṇḍāsena uddharitvā rañño maghadevassa añjalismiṁ patiṭṭhāpesi. </span><span class="translation sujato">‘Yes, Your Majesty,’ replied the barber, and he did as the king said. </span></div><p><div class=verse-container id=mn83:4.9><span>Atha kho, ānanda, rājā maghadevo kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca: </span><span class="translation sujato">The king gave the barber a prize village, then summoned the crown prince and said, </span></div><p><div class=verse-container id=mn83:4.10><span>‘pātubhūtā kho me, tāta kumāra, devadūtā; </span><span class="translation sujato">‘Dear prince, the messengers of the gods have shown themselves to me. </span></div><p><div class=verse-container id=mn83:4.11><span>dissanti sirasmiṁ palitāni jātāni; </span><span class="translation sujato">Grey hairs can be seen growing on my head. </span></div><p><div class=verse-container id=mn83:4.12><span>bhuttā kho pana me mānusakā kāmā; </span><span class="translation sujato">I have enjoyed human pleasures. </span></div><p><div class=verse-container id=mn83:4.13><span>samayo dibbe kāme pariyesituṁ. </span><span class="translation sujato">Now it is time to seek heavenly pleasures. </span></div><p><div class=verse-container id=mn83:4.14><span>Ehi tvaṁ, tāta kumāra, imaṁ rajjaṁ paṭipajja. </span><span class="translation sujato">Come, dear prince, rule the realm. </span></div><p><div class=verse-container id=mn83:4.15><span>Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi. </span><span class="translation sujato">I shall shave off my hair and beard, dress in ocher robes, and go forth from the lay life to homelessness. </span></div><p><div class=verse-container id=mn83:4.16><span>Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi. </span><span class="translation sujato">For dear prince, you too will one day see grey hairs growing on your head. When this happens, after giving a prize village to the barber and carefully instructing the crown prince in kingship, you should shave off your hair and beard, dress in ocher robes, and go forth from the lay life to homelessness. </span></div><p><div class=verse-container id=mn83:4.17><span>Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi. </span><span class="translation sujato">Keep up this good practice that I have founded. Do not be my final man. </span></div><p><div class=verse-container id=mn83:4.18><span>Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span><span class="translation sujato">When a pair of men are living, the one who breaks such good practice is their final man. </span></div><p><div class=verse-container id=mn83:4.19><span>Taṁ tāhaṁ, tāta kumāra, evaṁ vadāmi—</span><span class="translation sujato">Therefore I say to you, </span></div><p><div class=verse-container id=mn83:4.20><span>yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī’ti. </span><span class="translation sujato">“Keep up this good practice that I have founded. Do not be my final man.”’ </span></div><p><div class=verse-container id=mn83:5.1><span>Atha kho, ānanda, rājā maghadevo kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji. </span><span class="translation sujato">And so, after giving a prize village to the barber and carefully instructing the crown prince in kingship, King Maghadeva shaved off his hair and beard, dressed in ocher robes, and went forth from the lay life to homelessness here in this mango grove. </span></div><p><div class=verse-container id=mn83:5.2><span>So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span><span class="translation sujato">He meditated spreading a heart full of love to one direction, and to the second, and to the third, and to the fourth. In the same way above, below, across, everywhere, all around, he spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=mn83:5.3><span>Karuṇāsahagatena cetasā … </span><span class="translation sujato">He meditated spreading a heart full of compassion … </span></div><p><div class=verse-container id=mn83:5.4><span>muditāsahagatena cetasā … </span><span class="translation sujato">rejoicing … </span></div><p><div class=verse-container id=mn83:5.5><span>upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span><span class="translation sujato">equanimity to one direction, and to the second, and to the third, and to the fourth. In the same way above, below, across, everywhere, all around, he spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=mn83:6.1><span>Rājā kho panānanda, maghadevo caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari. </span><span class="translation sujato">For 84,000 years King Maghadeva played games as a child, for 84,000 years he acted as viceroy, for 84,000 years he ruled the realm, and for 84,000 years he led the spiritual life after going forth here in this mango grove. </span></div><p><div class=verse-container id=mn83:6.2><span>So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi. </span><span class="translation sujato">And having developed the four divine meditations, when his body broke up, after death, he was reborn in a good place, a realm of divinity. </span></div><p><div class=verse-container id=mn83:7.1><span>Atha kho rañño, ānanda, maghadevassa putto bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi: </span><span class="translation sujato">Then, after many years, many hundred years, many thousand years had passed, King Maghadeva’s son addressed his barber, </span></div><p><div class=verse-container id=mn83:7.2><span>‘yadā me, samma kappaka, passeyyāsi sirasmiṁ palitāni jātāni, atha kho āroceyyāsī’ti. </span><span class="translation sujato">‘My dear barber, when you see grey hairs growing on my head, please tell me.’ </span></div><p><div class=verse-container id=mn83:7.3><span>‘Evaṁ, devā’ti kho, ānanda, kappako rañño maghadevassa puttassa paccassosi. </span><span class="translation sujato">And all unfolded as in the case of his father. </span></div><p><div class=verse-container id=mn83:7.4><span>Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena rañño maghadevassa puttassa sirasmiṁ palitāni jātāni. </span></div><p><div class=verse-container id=mn83:7.5><span>Disvāna rañño maghadevassa puttaṁ etadavoca: </span></div><p><div class=verse-container id=mn83:7.6><span>‘pātubhūtā kho devassa devadūtā; </span></div><p><div class=verse-container id=mn83:7.7><span>dissanti sirasmiṁ palitāni jātānī’ti. </span></div><p><div class=verse-container id=mn83:7.8><span>‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti. </span></div><p><div class=verse-container id=mn83:7.9><span>‘Evaṁ, devā’ti kho, ānanda, kappako rañño maghadevassa puttassa paṭissutvā tāni palitāni sādhukaṁ saṇḍāsena uddharitvā rañño maghadevassa puttassa añjalismiṁ patiṭṭhāpesi. </span></div><p><div class=verse-container id=mn83:8.1><span>Atha kho, ānanda, rañño maghadevassa putto kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca: </span></div><p><div class=verse-container id=mn83:8.2><span>‘pātubhūtā kho me, tāta kumāra, devadūtā; </span></div><p><div class=verse-container id=mn83:8.3><span>dissanti sirasmiṁ palitāni jātāni; </span></div><p><div class=verse-container id=mn83:8.4><span>bhuttā kho pana me mānusakā kāmā; </span></div><p><div class=verse-container id=mn83:8.5><span>samayo dibbe kāme pariyesituṁ. </span></div><p><div class=verse-container id=mn83:8.6><span>Ehi tvaṁ, tāta kumāra, imaṁ rajjaṁ paṭipajja. </span></div><p><div class=verse-container id=mn83:8.7><span>Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi. </span></div><p><div class=verse-container id=mn83:8.8><span>Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi. </span></div><p><div class=verse-container id=mn83:8.9><span>Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi. </span></div><p><div class=verse-container id=mn83:8.10><span>Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span></div><p><div class=verse-container id=mn83:8.11><span>Taṁ tāhaṁ, tāta kumāra, evaṁ vadāmi—</span></div><p><div class=verse-container id=mn83:8.12><span>yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī’ti. </span></div><p><div class=verse-container id=mn83:9.1><span>Atha kho, ānanda, rañño maghadevassa putto kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji. </span></div><p><div class=verse-container id=mn83:9.2><span>So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:9.3><span>Karuṇāsahagatena cetasā … </span></div><p><div class=verse-container id=mn83:9.4><span>muditāsahagatena cetasā … </span></div><p><div class=verse-container id=mn83:9.5><span>upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:9.6><span>Rañño kho panānanda, maghadevassa putto caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari. </span></div><p><div class=verse-container id=mn83:9.7><span>So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi. </span><span class="translation sujato">And having developed the four divine meditations, when his body broke up, after death, Maghadeva’s son was reborn in a good place, a realm of divinity. </span></div><p><div class=verse-container id=mn83:10.1><span>Rañño kho panānanda, maghadevassa puttapaputtakā tassa paramparā caturāsītirājasahassāni imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajiṁsu. </span><span class="translation sujato">And a lineage of 84,000 kings, sons of sons of King Maghadeva, shaved off their hair and beard, dressed in ocher robes, and went forth from the lay life to homelessness here in this mango grove. </span></div><p><div class=verse-container id=mn83:10.2><span>Te mettāsahagatena cetasā ekaṁ disaṁ pharitvā vihariṁsu, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihariṁsu. </span><span class="translation sujato">They meditated spreading a heart full of love … </span></div><p><div class=verse-container id=mn83:11.1><span>Karuṇāsahagatena cetasā … </span><span class="translation sujato">compassion … </span></div><p><div class=verse-container id=mn83:11.2><span>muditāsahagatena cetasā … </span><span class="translation sujato">rejoicing … </span></div><p><div class=verse-container id=mn83:11.3><span>upekkhāsahagatena cetasā ekaṁ disaṁ pharitvā vihariṁsu, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihariṁsu. </span><span class="translation sujato">equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=mn83:11.4><span>Caturāsītivassasahassāni kumārakīḷitaṁ kīḷiṁsu, caturāsītivassasahassāni oparajjaṁ kāresuṁ, caturāsītivassasahassāni rajjaṁ kāresuṁ, caturāsītivassasahassāni imasmiṁyeva maghadevaambavane agārasmā anagāriyaṁ pabbajitā brahmacariyamacariṁsu. </span><span class="translation sujato">For 84,000 years they played games as a child, for 84,000 years they acted as viceroy, for 84,000 years they ruled the realm, and for 84,000 years they led the spiritual life after going forth here in this mango grove. </span></div><p><div class=verse-container id=mn83:11.5><span>Te cattāro brahmavihāre bhāvetvā kāyassa bhedā paraṁ maraṇā brahmalokūpagā ahesuṁ. </span><span class="translation sujato">And having developed the four divine meditations, when their bodies broke up, after death, they were reborn in a good place, a realm of divinity. </span></div><p><div class=verse-container id=mn83:12.1><span>Nimi tesaṁ rājā pacchimako ahosi dhammiko dhammarājā dhamme ṭhito mahārājā; </span><span class="translation sujato">Nimi was the last of those kings, a just and principled king, a great king who stood by his duty. </span></div><p><div class=verse-container id=mn83:12.2><span>dhammaṁ carati brāhmaṇagahapatikesu negamesu ceva jānapadesu ca; </span><span class="translation sujato">He justly treated brahmins and householders, and people of town and country. </span></div><p><div class=verse-container id=mn83:12.3><span>uposathañca upavasati cātuddasiṁ pañcadasiṁ aṭṭhamiñca pakkhassa. </span><span class="translation sujato">And he observed the sabbath on the fourteenth, fifteenth, and eighth of the fortnight. </span></div><p><div class=verse-container id=mn83:13.1><span>Bhūtapubbaṁ, ānanda, devānaṁ tāvatiṁsānaṁ sudhammāyaṁ sabhāyaṁ sannisinnānaṁ sannipatitānaṁ ayamantarākathā udapādi: </span><span class="translation sujato">Once upon a time, Ānanda, while the gods of the thirty-three were sitting together in the Hall of Justice, this discussion came up among them: </span></div><p><div class=verse-container id=mn83:13.2><span>‘lābhā vata, bho, videhānaṁ, suladdhaṁ vata, bho, videhānaṁ, </span><span class="translation sujato">‘The people of Videha are so fortunate, so very fortunate </span></div><p><div class=verse-container id=mn83:13.3><span>yesaṁ nimi rājā dhammiko dhammarājā dhamme ṭhito mahārājā; </span><span class="translation sujato">to have Nimi as their king. He is a just and principled king, a great king who stands by his duty. </span></div><p><div class=verse-container id=mn83:13.4><span>dhammaṁ carati brāhmaṇagahapatikesu negamesu ceva jānapadesu ca; </span><span class="translation sujato">He justly treats brahmins and householders, and people of town and country. </span></div><p><div class=verse-container id=mn83:13.5><span>uposathañca upavasati cātuddasiṁ pañcadasiṁ aṭṭhamiñca pakkhassā’ti. </span><span class="translation sujato">And he observes the sabbath on the fourteenth, fifteenth, and eighth of the fortnight.’ </span></div><p><div class=verse-container id=mn83:13.6><span>Atha kho, ānanda, sakko devānamindo deve tāvatiṁse āmantesi: </span><span class="translation sujato">Then Sakka, lord of gods, addressed the gods of the thirty-three, </span></div><p><div class=verse-container id=mn83:13.7><span>‘iccheyyātha no tumhe, mārisā, nimiṁ rājānaṁ daṭṭhun’ti? </span><span class="translation sujato">‘Good fellows, would you like to see King Nimi?’ </span></div><p><div class=verse-container id=mn83:13.8><span>‘Icchāma mayaṁ, mārisa, nimiṁ rājānaṁ daṭṭhun’ti. </span><span class="translation sujato">‘We would.’ </span></div><p><div class=verse-container id=mn83:13.9><span>Tena kho pana, ānanda, samayena nimi rājā tadahuposathe pannarase sīsaṁnhāto uposathiko uparipāsādavaragato nisinno hoti. </span><span class="translation sujato">Now at that time it was the fifteenth day sabbath, and King Nimi had bathed his head and was sitting upstairs in the royal longhouse to observe the sabbath. </span></div><p><div class=verse-container id=mn83:13.10><span>Atha kho, ānanda, sakko devānamindo—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—devesu tāvatiṁsesu antarahito nimissa rañño pamukhe pāturahosi. </span><span class="translation sujato">Then, as easily as a strong person would extend or contract their arm, Sakka vanished from the thirty-three gods and reappeared in front of King Nimi. </span></div><p><div class=verse-container id=mn83:13.11><span>Atha kho, ānanda, sakko devānamindo nimiṁ rājānaṁ etadavoca: </span><span class="translation sujato">He said to the king, </span></div><p><div class=verse-container id=mn83:13.12><span>‘lābhā te, mahārāja, suladdhaṁ te, mahārāja. </span><span class="translation sujato">‘You’re fortunate, great king, so very fortunate. </span></div><p><div class=verse-container id=mn83:13.13><span>Devā, mahārāja, tāvatiṁsā sudhammāyaṁ sabhāyaṁ kittayamānarūpā sannisinnā: </span><span class="translation sujato">The gods of the thirty-three were sitting together in the Hall of Justice, where they were singing your praises. </span></div><p><div class=verse-container id=mn83:13.14><span>“lābhā vata, bho, videhānaṁ, suladdhaṁ vata, bho, videhānaṁ, </span></div><p><div class=verse-container id=mn83:13.15><span>yesaṁ nimi rājā dhammiko dhammarājā dhamme ṭhito mahārājā; </span></div><p><div class=verse-container id=mn83:13.16><span>dhammaṁ carati brāhmaṇagahapatikesu negamesu ceva jānapadesu ca; </span></div><p><div class=verse-container id=mn83:13.17><span>uposathañca upavasati cātuddasiṁ pañcadasiṁ aṭṭhamiñca pakkhassā”ti. </span></div><p><div class=verse-container id=mn83:13.18><span>Devā te, mahārāja, tāvatiṁsā dassanakāmā. </span><span class="translation sujato">They would like to see you. </span></div><p><div class=verse-container id=mn83:13.19><span>Tassa te ahaṁ, mahārāja, sahassayuttaṁ ājaññarathaṁ pahiṇissāmi; </span><span class="translation sujato">I shall send a chariot harnessed with a thousand thoroughbreds for you, great king. </span></div><p><div class=verse-container id=mn83:13.20><span>abhiruheyyāsi, mahārāja, dibbaṁ yānaṁ avikampamāno’ti. </span><span class="translation sujato">Mount the heavenly chariot, great king, without wavering!’ </span></div><p><div class=verse-container id=mn83:13.21><span>Adhivāsesi kho, ānanda, nimi rājā tuṇhībhāvena. </span><span class="translation sujato">King Nimi consented with silence. </span></div><p><div class=verse-container id=mn83:13.22><span>Atha kho, ānanda, sakko devānamindo nimissa rañño adhivāsanaṁ viditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva—nimissa rañño pamukhe antarahito devesu tāvatiṁsesu pāturahosi. </span><span class="translation sujato">Then, knowing that the king had consented, as easily as a strong person would extend or contract their arm, Sakka vanished from King Nimi and reappeared among the gods of the thirty-three. </span></div><p><div class=verse-container id=mn83:14.1><span>Atha kho, ānanda, sakko devānamindo mātaliṁ saṅgāhakaṁ āmantesi: </span><span class="translation sujato">Then Sakka, lord of gods, addressed his charioteer Mātali, </span></div><p><div class=verse-container id=mn83:14.2><span>‘ehi tvaṁ, samma mātali, sahassayuttaṁ ājaññarathaṁ yojetvā nimiṁ rājānaṁ upasaṅkamitvā evaṁ vadehi—</span><span class="translation sujato">‘Come, dear Mātali, harness the chariot with a thousand thoroughbreds. Then go to King Nimi and say, </span></div><p><div class=verse-container id=mn83:14.3><span>ayaṁ te, mahārāja, sahassayutto ājaññaratho sakkena devānamindena pesito; </span><span class="translation sujato">“Great king, this chariot has been sent for you by Sakka, lord of gods. </span></div><p><div class=verse-container id=mn83:14.4><span>abhiruheyyāsi, mahārāja, dibbaṁ yānaṁ avikampamāno’ti. </span><span class="translation sujato">Mount the heavenly chariot, great king, without wavering!”’ </span></div><p><div class=verse-container id=mn83:14.5><span>‘Evaṁ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā nimiṁ rājānaṁ upasaṅkamitvā etadavoca: </span><span class="translation sujato">‘Yes, lord,’ replied Mātali. He did as Sakka asked, and said to the king, </span></div><p><div class=verse-container id=mn83:14.6><span>‘ayaṁ te, mahārāja, sahassayutto ājaññaratho sakkena devānamindena pesito; </span><span class="translation sujato">‘Great king, this chariot has been sent for you by Sakka, lord of gods. </span></div><p><div class=verse-container id=mn83:14.7><span>abhiruha, mahārāja, dibbaṁ yānaṁ avikampamāno. </span><span class="translation sujato">Mount the heavenly chariot, great king, without wavering! </span></div><p><div class=verse-container id=mn83:14.8><span>Api ca, mahārāja, katamena taṁ nemi, yena vā pāpakammā pāpakānaṁ kammānaṁ vipākaṁ paṭisaṁvedenti, yena vā kalyāṇakammā kalyāṇakammānaṁ vipākaṁ paṭisaṁvedentī’ti? </span><span class="translation sujato">But which way should we go—the way of those who experience the result of bad deeds, or the way of those who experience the result of good deeds?’ </span></div><p><div class=verse-container id=mn83:14.9><span>‘Ubhayeneva maṁ, mātali, nehī’ti. </span><span class="translation sujato">‘Take me both ways, Mātali.’ </span></div><p><div class=verse-container id=mn83:15.1><span>Sampavesesi kho, ānanda, mātali, saṅgāhako nimiṁ rājānaṁ sudhammaṁ sabhaṁ. </span><span class="translation sujato">Mātali brought King Nimi to the Hall of Justice. </span></div><p><div class=verse-container id=mn83:15.2><span>Addasā kho, ānanda, sakko devānamindo nimiṁ rājānaṁ dūratova āgacchantaṁ. </span><span class="translation sujato">Sakka saw King Nimi coming off in the distance, </span></div><p><div class=verse-container id=mn83:15.3><span>Disvāna nimiṁ rājānaṁ etadavoca: </span><span class="translation sujato">and said to him: </span></div><p><div class=verse-container id=mn83:15.4><span>‘ehi kho, mahārāja. </span><span class="translation sujato">‘Come, great king! </span></div><p><div class=verse-container id=mn83:15.5><span>Svāgataṁ, mahārāja. </span><span class="translation sujato">Welcome, great king! </span></div><p><div class=verse-container id=mn83:15.6><span>Devā te dassanakāmā, mahārāja, tāvatiṁsā sudhammāyaṁ sabhāyaṁ kittayamānarūpā sannisinnā: </span><span class="translation sujato">The gods of the thirty-three who wanted to see you were sitting together in the Hall of Justice, where they were singing your praises. </span></div><p><div class=verse-container id=mn83:15.7><span>“lābhā vata, bho, videhānaṁ, suladdhaṁ vata, bho, videhānaṁ, </span></div><p><div class=verse-container id=mn83:15.8><span>yesaṁ nimi rājā dhammiko dhammarājā dhamme ṭhito mahārājā; </span></div><p><div class=verse-container id=mn83:15.9><span>dhammaṁ carati brāhmaṇagahapatikesu negamesu ceva jānapadesu ca; </span></div><p><div class=verse-container id=mn83:15.10><span>uposathañca upavasati cātuddasiṁ pañcadasiṁ aṭṭhamiñca pakkhassā”ti. </span></div><p><div class=verse-container id=mn83:15.11><span>Devā te, mahārāja, tāvatiṁsā dassanakāmā. </span><span class="translation sujato">The gods of the thirty-three would like to see you. </span></div><p><div class=verse-container id=mn83:15.12><span>Abhirama, mahārāja, devesu devānubhāvenā’ti. </span><span class="translation sujato">Enjoy heavenly glory among the gods!’ </span></div><p><div class=verse-container id=mn83:15.13><span>‘Alaṁ, mārisa, tattheva maṁ mithilaṁ paṭinetu. </span><span class="translation sujato">‘Enough, good fellow. Send me back to Mithilā right away. </span></div><p><div class=verse-container id=mn83:15.14><span>Tathāhaṁ dhammaṁ carissāmi brāhmaṇagahapatikesu negamesu ceva jānapadesu ca; </span><span class="translation sujato">That way I shall justly treat brahmins and householders, and people of town and country. </span></div><p><div class=verse-container id=mn83:15.15><span>uposathañca upavasāmi cātuddasiṁ pañcadasiṁ aṭṭhamiñca pakkhassā’ti. </span><span class="translation sujato">And I shall observe the sabbath on the fourteenth, fifteenth, and eighth of the fortnight.’ </span></div><p><div class=verse-container id=mn83:16.1><span>Atha kho, ānanda, sakko devānamindo mātaliṁ saṅgāhakaṁ āmantesi: </span><span class="translation sujato">Then Sakka, lord of gods, addressed his charioteer Mātali, </span></div><p><div class=verse-container id=mn83:16.2><span>‘ehi tvaṁ, samma mātali, sahassayuttaṁ ājaññarathaṁ yojetvā nimiṁ rājānaṁ tattheva mithilaṁ paṭinehī’ti. </span><span class="translation sujato">‘Come, dear Mātali, harness the chariot with a thousand thoroughbreds and send King Nimi back to Mithilā right away.’ </span></div><p><div class=verse-container id=mn83:16.3><span>‘Evaṁ, bhaddantavā’ti kho, ānanda, mātali saṅgāhako sakkassa devānamindassa paṭissutvā sahassayuttaṁ ājaññarathaṁ yojetvā nimiṁ rājānaṁ tattheva mithilaṁ paṭinesi. </span><span class="translation sujato">‘Yes, lord,’ replied Mātali, and did as Sakka asked. </span></div><p><div class=verse-container id=mn83:16.4><span>Tatra sudaṁ, ānanda, nimi rājā dhammaṁ carati brāhmaṇagahapatikesu negamesu ceva jānapadesu ca, uposathañca upavasati cātuddasiṁ pañcadasiṁ aṭṭhamiñca pakkhassāti. </span><span class="translation sujato">And there King Nimi justly treated his people, and observed the sabbath. </span></div><p><div class=verse-container id=mn83:16.5><span>Atha kho, ānanda, nimi rājā bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena kappakaṁ āmantesi: </span><span class="translation sujato">Then, after many years, many hundred years, many thousand years had passed, King Nimi addressed his barber, </span></div><p><div class=verse-container id=mn83:16.6><span>‘yadā me, samma kappaka, passeyyāsi sirasmiṁ palitāni jātāni, atha me āroceyyāsī’ti. </span><span class="translation sujato">‘My dear barber, when you see grey hairs growing on my head, please tell me.’ </span></div><p><div class=verse-container id=mn83:16.7><span>‘Evaṁ, devā’ti kho, ānanda, kappako nimissa rañño paccassosi. </span><span class="translation sujato">And all unfolded as before. </span></div><p><div class=verse-container id=mn83:16.8><span>Addasā kho, ānanda, kappako bahūnaṁ vassānaṁ bahūnaṁ vassasatānaṁ bahūnaṁ vassasahassānaṁ accayena nimissa rañño sirasmiṁ palitāni jātāni. </span></div><p><div class=verse-container id=mn83:16.9><span>Disvāna nimiṁ rājānaṁ etadavoca: </span></div><p><div class=verse-container id=mn83:16.10><span>‘pātubhūtā kho devassa devadūtā; </span></div><p><div class=verse-container id=mn83:16.11><span>dissanti sirasmiṁ palitāni jātānī’ti. </span></div><p><div class=verse-container id=mn83:16.12><span>‘Tena hi, samma kappaka, tāni palitāni sādhukaṁ saṇḍāsena uddharitvā mama añjalismiṁ patiṭṭhāpehī’ti. </span></div><p><div class=verse-container id=mn83:16.13><span>‘Evaṁ, devā’ti kho, ānanda, kappako nimissa rañño paṭissutvā tāni palitāni sādhukaṁ saṇḍāsena uddharitvā nimissa rañño añjalismiṁ patiṭṭhāpesi. </span></div><p><div class=verse-container id=mn83:16.14><span>Atha kho, ānanda, nimi rājā kappakassa gāmavaraṁ datvā jeṭṭhaputtaṁ kumāraṁ āmantāpetvā etadavoca: </span></div><p><div class=verse-container id=mn83:16.15><span>‘pātubhūtā kho me, tāta kumāra, devadūtā; </span></div><p><div class=verse-container id=mn83:16.16><span>dissanti sirasmiṁ palitāni jātāni; </span></div><p><div class=verse-container id=mn83:16.17><span>bhuttā kho pana me mānusakā kāmā; </span></div><p><div class=verse-container id=mn83:16.18><span>samayo dibbe kāme pariyesituṁ. </span></div><p><div class=verse-container id=mn83:16.19><span>Ehi tvaṁ, tāta kumāra, imaṁ rajjaṁ paṭipajja. </span></div><p><div class=verse-container id=mn83:16.20><span>Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmi. </span></div><p><div class=verse-container id=mn83:16.21><span>Tena hi, tāta kumāra, yadā tvampi passeyyāsi sirasmiṁ palitāni jātāni, atha kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyāsi. </span></div><p><div class=verse-container id=mn83:16.22><span>Yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosi. </span></div><p><div class=verse-container id=mn83:16.23><span>Yasmiṁ kho, tāta kumāra, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span></div><p><div class=verse-container id=mn83:16.24><span>Taṁ tāhaṁ, tāta kumāra, evaṁ vadāmi: </span></div><p><div class=verse-container id=mn83:16.25><span>“yena me idaṁ kalyāṇaṁ vattaṁ nihitaṁ anuppavatteyyāsi, mā kho me tvaṁ antimapuriso ahosī”’ti. </span></div><p><div class=verse-container id=mn83:17-19.1><span>Atha kho, ānanda, nimi rājā kappakassa gāmavaraṁ datvā jeṭṭhaputtaṁ kumāraṁ sādhukaṁ rajje samanusāsitvā imasmiṁyeva maghadevaambavane kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji. </span></div><p><div class=verse-container id=mn83:17-19.2><span>So mettāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:17-19.3><span>Karuṇāsahagatena cetasā … </span></div><p><div class=verse-container id=mn83:17-19.4><span>muditāsahagatena cetasā … </span></div><p><div class=verse-container id=mn83:17-19.5><span>upekkhāsahagatena cetasā ekaṁ disaṁ pharitvā vihāsi, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā vihāsi. </span></div><p><div class=verse-container id=mn83:17-19.6><span>Nimi kho panānanda, rājā caturāsītivassasahassāni kumārakīḷitaṁ kīḷi, caturāsītivassasahassāni oparajjaṁ kāresi, caturāsītivassasahassāni rajjaṁ kāresi, caturāsītivassasahassāni imasmiṁyeva maghadevaambavane agārasmā anagāriyaṁ pabbajito brahmacariyamacari. </span></div><p><div class=verse-container id=mn83:17-19.7><span>So cattāro brahmavihāre bhāvetvā kāyassa bhedā paraṁ maraṇā brahmalokūpago ahosi. </span><span class="translation sujato">And having developed the four divine meditations, when his body broke up, after death, King Nimi was reborn in a good place, a realm of divinity. </span></div><p><div class=verse-container id=mn83:20.1><span>Nimissa kho panānanda, rañño kaḷārajanako nāma putto ahosi. </span><span class="translation sujato">But King Nimi had a son named Kaḷārajanaka. </span></div><p><div class=verse-container id=mn83:20.2><span>Na so agārasmā anagāriyaṁ pabbaji. </span><span class="translation sujato">He didn’t go forth from the lay life to homelessness. </span></div><p><div class=verse-container id=mn83:20.3><span>So taṁ kalyāṇaṁ vattaṁ samucchindi. </span><span class="translation sujato">He broke that good practice. </span></div><p><div class=verse-container id=mn83:20.4><span>So tesaṁ antimapuriso ahosi. </span><span class="translation sujato">He was their final man. </span></div><p><div class=verse-container id=mn83:21.1><span>Siyā kho pana te, ānanda, evamassa: </span><span class="translation sujato">Ānanda, you might think, </span></div><p><div class=verse-container id=mn83:21.2><span>‘añño nūna tena samayena rājā maghadevo ahosi, yena taṁ kalyāṇaṁ vattaṁ nihitan’ti. </span><span class="translation sujato">‘Surely King Maghadeva, by whom that good practice was founded, must have been someone else at that time?’ </span></div><p><div class=verse-container id=mn83:21.3><span>Na kho panetaṁ, ānanda, evaṁ daṭṭhabbaṁ. </span><span class="translation sujato">But you should not see it like this. </span></div><p><div class=verse-container id=mn83:21.4><span>Ahaṁ tena samayena rājā maghadevo ahosiṁ. </span><span class="translation sujato">I myself was King Maghadeva at that time. </span></div><p><div class=verse-container id=mn83:21.5><span>Ahaṁ taṁ kalyāṇaṁ vattaṁ nihiniṁ, mayā taṁ kalyāṇaṁ vattaṁ nihitaṁ; </span><span class="translation sujato">I was the one who founded that good practice, </span></div><p><div class=verse-container id=mn83:21.6><span>pacchimā janatā anuppavattesi. </span><span class="translation sujato">which was kept up by those who came after. </span></div><p><div class=verse-container id=mn83:21.7><span>Taṁ kho panānanda, kalyāṇaṁ vattaṁ na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva brahmalokūpapattiyā. </span><span class="translation sujato">But that good practice doesn’t lead to disillusionment, dispassion, cessation, peace, insight, awakening, and extinguishment. It only leads as far as rebirth in the realm of divinity. </span></div><p><div class=verse-container id=mn83:21.8><span>Idaṁ kho panānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati. </span><span class="translation sujato">But now I have founded a good practice that does lead to disillusionment, dispassion, cessation, peace, insight, awakening, and extinguishment. </span></div><p><div class=verse-container id=mn83:21.9><span>Katamañcānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati? </span><span class="translation sujato">And what is that good practice? </span></div><p><div class=verse-container id=mn83:21.10><span>Ayameva ariyo aṭṭhaṅgiko maggo, seyyathidaṁ—</span><span class="translation sujato">It is simply this noble eightfold path, that is: </span></div><p><div class=verse-container id=mn83:21.11><span>sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=mn83:21.12><span>Idaṁ kho, ānanda, etarahi mayā kalyāṇaṁ vattaṁ nihitaṁ ekantanibbidāya virāgāya nirodhāya upasamāya abhiññāya sambodhāya nibbānāya saṁvattati. </span><span class="translation sujato">This is the good practice I have now founded that leads to disillusionment, dispassion, cessation, peace, insight, awakening, and extinguishment. </span></div><p><div class=verse-container id=mn83:21.13><span>Taṁ vo ahaṁ, ānanda, evaṁ vadāmi: </span><span class="translation sujato">Ānanda, I say to you: </span></div><p><div class=verse-container id=mn83:21.14><span>‘yena me idaṁ kalyāṇaṁ vattaṁ nihitaṁ anuppavatteyyātha, mā kho me tumhe antimapurisā ahuvattha’. </span><span class="translation sujato">‘You all should keep up this good practice that I have founded. Do not be my final men.’ </span></div><p><div class=verse-container id=mn83:21.15><span>Yasmiṁ kho, ānanda, purisayuge vattamāne evarūpassa kalyāṇassa vattassa samucchedo hoti so tesaṁ antimapuriso hoti. </span><span class="translation sujato">When a pair of men are living, the one who breaks such good practice is their final man. </span></div><p><div class=verse-container id=mn83:21.16><span>Taṁ vo ahaṁ, ānanda, evaṁ vadāmi: </span><span class="translation sujato">Ānanda, I say to you: </span></div><p><div class=verse-container id=mn83:21.17><span>‘yena me idaṁ kalyāṇaṁ vattaṁ nihitaṁ anuppavatteyyātha, mā kho me tumhe antimapurisā ahuvatthā’”ti. </span><span class="translation sujato">‘You all should keep up this good practice that I have founded. Do not be my final men.’” </span></div><p><div class=verse-container id=mn83:21.18><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn83:21.19><span>Attamano āyasmā ānando bhagavato bhāsitaṁ abhinandīti. </span><span class="translation sujato">Satisfied, Venerable Ānanda approved what the Buddha said. </span></div><p><div class=verse-container id=mn83:21.20><span>Maghadevasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0082.html>Previous</a><a href=/canon/en/pli/ms/sutta/mn/mn0084.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>