<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0029.html>Deutsch</a> , <a href=/canon/lt/pli/ms/sutta/mn/mn0029.html>Lietuvių kalba</a> , <a href=/canon/ru/pli/ms/sutta/mn/mn0029.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0028.html>Previous</a><a href=/canon/en/pli/ms/sutta/mn/mn0030.html>Next</a></div><p id=mn29:0.1><span class=root>Majjhima Nikāya 29 </span><br> <span class=sujato>Middle Discourses 29 </span><br><p id=mn29:0.2><span class="root big-bold">Mahāsāropamasutta </span><br> <span class=sujato>The Longer Simile of the Heartwood </span><br><p id=mn29:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn29:1.2><span class=root>ekaṁ samayaṁ bhagavā rājagahe viharati gijjhakūṭe pabbate acirapakkante devadatte. </span><br> <span class=sujato>At one time the Buddha was staying near Rājagaha, on the Vulture’s Peak Mountain, not long after Devadatta had left. </span><br><p id=mn29:1.3><span class=root>Tatra kho bhagavā devadattaṁ ārabbha bhikkhū āmantesi: </span><br> <span class=sujato>There the Buddha spoke to the mendicants about Devadatta: </span><br><p id=mn29:2.1><span class=root>“Idha, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>“Mendicants, take the case of a gentleman who has gone forth out of faith from the lay life to homelessness, thinking, </span><br><p id=mn29:2.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn29:2.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn29:2.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. </span><br><p id=mn29:2.5><span class=root>So tena lābhasakkārasilokena attamano hoti paripuṇṇasaṅkappo. </span><br> <span class=sujato>They’re happy with that, and they’ve got all they wished for. </span><br><p id=mn29:2.6><span class=root>So tena lābhasakkārasilokena attānukkaṁseti paraṁ vambheti: </span><br> <span class=sujato>And they glorify themselves and put others down because of that: </span><br><p id=mn29:2.7><span class=root>‘ahamasmi lābhasakkārasilokavā, ime panaññe bhikkhū appaññātā appesakkhā’ti. </span><br> <span class=sujato>‘I’m the one with possessions, honor, and popularity. These other mendicants are obscure and insignificant.’ </span><br><p id=mn29:2.8><span class=root>So tena lābhasakkārasilokena majjati pamajjati pamādaṁ āpajjati, pamatto samāno dukkhaṁ viharati. </span><br> <span class=sujato>And so they become indulgent and fall into negligence on account of those possessions, honor, and popularity. And being negligent they live in suffering. </span><br><p id=mn29:2.9><span class=root>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, softwood, bark, and shoots, he’d cut off the branches and leaves and depart imagining they were heartwood. </span><br><p id=mn29:2.10><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw him they’d say, </span><br><p id=mn29:2.11><span class=root>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br> <span class=sujato>‘This gentleman doesn’t know what heartwood, softwood, bark, shoots, or branches and leaves are. </span><br><p id=mn29:2.12><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkanto “sāran”ti maññamāno. </span><br> <span class=sujato>That’s why he passed them over, cut off the branches and leaves, and departed imagining they were heartwood. </span><br><p id=mn29:2.13><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br> <span class=sujato>Whatever he needs to make from heartwood, he won’t succeed.’ … </span><br><p id=mn29:2.14><span class=root>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span><br><p id=mn29:2.15><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:2.16><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:2.17><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn29:2.18><span class=root>So tena lābhasakkārasilokena attamano hoti paripuṇṇasaṅkappo. </span><br><p id=mn29:2.19><span class=root>So tena lābhasakkārasilokena attānukkaṁseti, paraṁ vambheti ‘ahamasmi lābhasakkārasilokavā, ime panaññe bhikkhū appaññātā appesakkhā’ti. </span><br><p id=mn29:2.20><span class=root>So tena lābhasakkārasilokena majjati pamajjati pamādaṁ āpajjati, pamatto samāno dukkhaṁ viharati. </span><br><p id=mn29:2.21><span class=root>Ayaṁ vuccati, bhikkhave, bhikkhu sākhāpalāsaṁ aggahesi brahmacariyassa; </span><br> <span class=sujato>This is called a mendicant who has grabbed the branches and leaves of the spiritual life </span><br><p id=mn29:2.22><span class=root>tena ca vosānaṁ āpādi. </span><br> <span class=sujato>and stopped short with that. </span><br><p id=mn29:3.1><span class=root>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>Next, take a gentleman who has gone forth out of faith from the lay life to homelessness … </span><br><p id=mn29:3.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:3.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:3.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. </span><br><p id=mn29:3.5><span class=root>So tena lābhasakkārasilokena na attamano hoti na paripuṇṇasaṅkappo. </span><br> <span class=sujato>They’re not happy with that, and haven’t got all they wished for. </span><br><p id=mn29:3.6><span class=root>So tena lābhasakkārasilokena na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn29:3.7><span class=root>So tena lābhasakkārasilokena na majjati nappamajjati na pamādaṁ āpajjati. </span><br> <span class=sujato>Nor do they become indulgent and fall into negligence on account of those possessions, honor, and popularity. </span><br><p id=mn29:3.8><span class=root>Appamatto samāno sīlasampadaṁ ārādheti. </span><br> <span class=sujato>Being diligent, they achieve accomplishment in ethics. </span><br><p id=mn29:3.9><span class=root>So tāya sīlasampadāya attamano hoti paripuṇṇasaṅkappo. </span><br> <span class=sujato>They’re happy with that, and they’ve got all they wished for. </span><br><p id=mn29:3.10><span class=root>So tāya sīlasampadāya attānukkaṁseti, paraṁ vambheti: </span><br> <span class=sujato>And they glorify themselves and put others down on account of that: </span><br><p id=mn29:3.11><span class=root>‘ahamasmi sīlavā kalyāṇadhammo, ime panaññe bhikkhū dussīlā pāpadhammā’ti. </span><br> <span class=sujato>‘I’m the one who is ethical, of good character. These other mendicants are unethical, of bad character.’ </span><br><p id=mn29:3.12><span class=root>So tāya sīlasampadāya majjati pamajjati pamādaṁ āpajjati, pamatto samāno dukkhaṁ viharati. </span><br> <span class=sujato>And so they become indulgent and fall into negligence regarding their accomplishment in ethics. And being negligent they live in suffering. </span><br><p id=mn29:3.13><span class=root>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ, papaṭikaṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, softwood, and bark, he’d cut off the shoots and depart imagining they were heartwood. </span><br><p id=mn29:3.14><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw him they’d say, </span><br><p id=mn29:3.15><span class=root>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br> <span class=sujato>‘This gentleman doesn’t know what heartwood, softwood, bark, shoots, or branches and leaves are. </span><br><p id=mn29:3.16><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ, papaṭikaṁ chetvā ādāya pakkanto “sāran”ti maññamāno; </span><br> <span class=sujato>That’s why he passed them over, cut off the shoots, and departed imagining they were heartwood. </span><br><p id=mn29:3.17><span class=root>yañcassa sārena sārakaraṇīyaṁ tañcassa atthaṁ nānubhavissatī’ti. </span><br> <span class=sujato>Whatever he needs to make from heartwood, he won’t succeed.’ … </span><br><p id=mn29:4.1><span class=root>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span><br><p id=mn29:4.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:4.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:4.4><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn29:4.5><span class=root>So tena lābhasakkārasilokena na attamano hoti na paripuṇṇasaṅkappo. </span><br><p id=mn29:4.6><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn29:4.7><span class=root>So tena lābhasakkārasilokena na majjati nappamajjati na pamādaṁ āpajjati. </span><br><p id=mn29:4.8><span class=root>Appamatto samāno sīlasampadaṁ ārādheti. </span><br><p id=mn29:4.9><span class=root>So tāya sīlasampadāya attamano hoti paripuṇṇasaṅkappo. </span><br><p id=mn29:4.10><span class=root>So tāya sīlasampadāya attānukkaṁseti, paraṁ vambheti: </span><br><p id=mn29:4.11><span class=root>‘ahamasmi sīlavā kalyāṇadhammo, ime panaññe bhikkhū dussīlā pāpadhammā’ti. </span><br><p id=mn29:4.12><span class=root>So tāya sīlasampadāya majjati pamajjati pamādaṁ āpajjati, pamatto samāno dukkhaṁ viharati. </span><br><p id=mn29:4.13><span class=root>Ayaṁ vuccati, bhikkhave, bhikkhu papaṭikaṁ aggahesi brahmacariyassa; </span><br> <span class=sujato>This is called a mendicant who has grabbed the shoots of the spiritual life </span><br><p id=mn29:4.14><span class=root>tena ca vosānaṁ āpādi. </span><br> <span class=sujato>and stopped short with that. </span><br><p id=mn29:4.15><span class=root>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>Next, take a gentleman who has gone forth out of faith from the lay life to homelessness … </span><br><p id=mn29:4.16><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:4.17><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:4.18><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. … </span><br><p id=mn29:4.19><span class=root>So tena lābhasakkārasilokena na attamano hoti na paripuṇṇasaṅkappo. </span><br><p id=mn29:4.20><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn29:4.21><span class=root>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span><br><p id=mn29:4.22><span class=root>So tāya sīlasampadāya attamano hoti no ca kho paripuṇṇasaṅkappo. </span><br><p id=mn29:4.23><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn29:4.24><span class=root>So tāya sīlasampadāya na majjati nappamajjati na pamādaṁ āpajjati. </span><br><p id=mn29:4.25><span class=root>Appamatto samāno samādhisampadaṁ ārādheti. </span><br> <span class=sujato>Being diligent, they achieve accomplishment in immersion. </span><br><p id=mn29:4.26><span class=root>So tāya samādhisampadāya attamano hoti paripuṇṇasaṅkappo. </span><br> <span class=sujato>They’re happy with that, and they’ve got all they wished for. </span><br><p id=mn29:4.27><span class=root>So tāya samādhisampadāya attānukkaṁseti, paraṁ vambheti: </span><br> <span class=sujato>And they glorify themselves and put others down on account of that: </span><br><p id=mn29:4.28><span class=root>‘ahamasmi samāhito ekaggacitto, ime panaññe bhikkhū asamāhitā vibbhantacittā’ti. </span><br> <span class=sujato>‘I’m the one with immersion and unified mind. These other mendicants lack immersion, they have straying minds.’ </span><br><p id=mn29:4.29><span class=root>So tāya samādhisampadāya majjati pamajjati pamādaṁ āpajjati, pamatto samāno dukkhaṁ viharati. </span><br> <span class=sujato>And so they become indulgent and fall into negligence regarding that accomplishment in immersion. And being negligent they live in suffering. </span><br><p id=mn29:4.30><span class=root>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ tacaṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood and softwood, he’d cut off the bark and depart imagining it was heartwood. </span><br><p id=mn29:4.31><span class=root>Tamenaṁ cakkhumā puriso disvā evaṁ vadeyya ‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br> <span class=sujato>If a person with clear eyes saw him they’d say: ‘This gentleman doesn’t know what heartwood, softwood, bark, shoots, or branches and leaves are. </span><br><p id=mn29:4.32><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ tacaṁ chetvā ādāya pakkanto “sāran”ti maññamāno. </span><br> <span class=sujato>That’s why he passed them over, cut off the bark, and departed imagining it was heartwood. </span><br><p id=mn29:4.33><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br> <span class=sujato>Whatever he needs to make from heartwood, he won’t succeed.’ … </span><br><p id=mn29:4.34><span class=root>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span><br><p id=mn29:4.35><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:4.36><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:4.37><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn29:4.38><span class=root>So tena lābhasakkārasilokena na attamano hoti na paripuṇṇasaṅkappo. </span><br><p id=mn29:4.39><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn29:4.40><span class=root>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span><br><p id=mn29:4.41><span class=root>So tāya sīlasampadāya attamano hoti no ca kho paripuṇṇasaṅkappo. </span><br><p id=mn29:4.42><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn29:4.43><span class=root>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span><br><p id=mn29:4.44><span class=root>So tāya samādhisampadāya attamano hoti paripuṇṇasaṅkappo. </span><br><p id=mn29:4.45><span class=root>So tāya samādhisampadāya attānukkaṁseti, paraṁ vambheti: </span><br><p id=mn29:4.46><span class=root>‘ahamasmi samāhito ekaggacitto, ime panaññe bhikkhū asamāhitā vibbhantacittā’ti. </span><br><p id=mn29:4.47><span class=root>So tāya samādhisampadāya majjati pamajjati pamādaṁ āpajjati, pamatto samāno dukkhaṁ viharati. </span><br><p id=mn29:4.48><span class=root>Ayaṁ vuccati, bhikkhave, bhikkhu tacaṁ aggahesi brahmacariyassa; </span><br> <span class=sujato>This is called a mendicant who has grabbed the bark of the spiritual life </span><br><p id=mn29:4.49><span class=root>tena ca vosānaṁ āpādi. </span><br> <span class=sujato>and stopped short with that. </span><br><p id=mn29:5.1><span class=root>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>Next, take a gentleman who has gone forth out of faith from the lay life to homelessness … </span><br><p id=mn29:5.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:5.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:5.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. … </span><br><p id=mn29:5.5><span class=root>So tena lābhasakkārasilokena na attamano hoti na paripuṇṇasaṅkappo. </span><br><p id=mn29:5.6><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn29:5.7><span class=root>So tena lābhasakkārasilokena na majjati nappamajjati na pamādaṁ āpajjati. </span><br><p id=mn29:5.8><span class=root>Appamatto samāno sīlasampadaṁ ārādheti. </span><br><p id=mn29:5.9><span class=root>So tāya sīlasampadāya attamano hoti, no ca kho paripuṇṇasaṅkappo. </span><br><p id=mn29:5.10><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn29:5.11><span class=root>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span><br><p id=mn29:5.12><span class=root>So tāya samādhisampadāya attamano hoti, no ca kho paripuṇṇasaṅkappo. </span><br><p id=mn29:5.13><span class=root>So tāya samādhisampadāya na attānukkaṁseti, na paraṁ vambheti. </span><br><p id=mn29:5.14><span class=root>So tāya samādhisampadāya na majjati nappamajjati na pamādaṁ āpajjati appamatto samāno ñāṇadassanaṁ ārādheti. </span><br> <span class=sujato>Being diligent, they achieve knowledge and vision. </span><br><p id=mn29:5.15><span class=root>So tena ñāṇadassanena attamano hoti paripuṇṇasaṅkappo. </span><br> <span class=sujato>They’re happy with that, and they’ve got all they wished for. </span><br><p id=mn29:5.16><span class=root>So tena ñāṇadassanena attānukkaṁseti, paraṁ vambheti: </span><br> <span class=sujato>And they glorify themselves and put others down on account of that, </span><br><p id=mn29:5.17><span class=root>‘ahamasmi jānaṁ passaṁ viharāmi. </span><br> <span class=sujato>‘I’m the one who meditates knowing and seeing. </span><br><p id=mn29:5.18><span class=root>Ime panaññe bhikkhū ajānaṁ apassaṁ viharantī’ti. </span><br> <span class=sujato>These other mendicants meditate without knowing and seeing.’ </span><br><p id=mn29:5.19><span class=root>So tena ñāṇadassanena majjati pamajjati pamādaṁ āpajjati, pamatto samāno dukkhaṁ viharati. </span><br> <span class=sujato>And so they become indulgent and fall into negligence regarding that knowledge and vision. And being negligent they live in suffering. </span><br><p id=mn29:5.20><span class=root>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ phegguṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, he’d cut out the softwood and depart imagining it was heartwood. </span><br><p id=mn29:5.21><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw him they’d say, </span><br><p id=mn29:5.22><span class=root>‘na vatāyaṁ bhavaṁ puriso aññāsi sāraṁ na aññāsi phegguṁ na aññāsi tacaṁ na aññāsi papaṭikaṁ na aññāsi sākhāpalāsaṁ. </span><br> <span class=sujato>‘This gentleman doesn’t know what heartwood, softwood, bark, shoots, or branches and leaves are. </span><br><p id=mn29:5.23><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ phegguṁ chetvā ādāya pakkanto “sāran”ti maññamāno. </span><br> <span class=sujato>That’s why he passed them over, cut out the softwood, and departed imagining it was heartwood. </span><br><p id=mn29:5.24><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br> <span class=sujato>Whatever he needs to make from heartwood, he won’t succeed.’ … </span><br><p id=mn29:5.25><span class=root>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span><br><p id=mn29:5.26><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:5.27><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:5.28><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn29:5.29><span class=root>So tena lābhasakkārasilokena na attamano hoti na paripuṇṇasaṅkappo. </span><br><p id=mn29:5.30><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn29:5.31><span class=root>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span><br><p id=mn29:5.32><span class=root>So tāya sīlasampadāya attamano hoti, no ca kho paripuṇṇasaṅkappo. </span><br><p id=mn29:5.33><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn29:5.34><span class=root>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span><br><p id=mn29:5.35><span class=root>So tāya samādhisampadāya attamano hoti, no ca kho paripuṇṇasaṅkappo. </span><br><p id=mn29:5.36><span class=root>So tāya samādhisampadāya na attānukkaṁseti, na paraṁ vambheti. </span><br><p id=mn29:5.37><span class=root>So tāya samādhisampadāya na majjati nappamajjati na pamādaṁ āpajjati, appamatto samāno ñāṇadassanaṁ ārādheti. </span><br><p id=mn29:5.38><span class=root>So tena ñāṇadassanena attamano hoti paripuṇṇasaṅkappo. </span><br><p id=mn29:5.39><span class=root>So tena ñāṇadassanena attānukkaṁseti, paraṁ vambheti: </span><br><p id=mn29:5.40><span class=root>‘ahamasmi jānaṁ passaṁ viharāmi, ime panaññe bhikkhū ajānaṁ apassaṁ viharantī’ti. </span><br><p id=mn29:5.41><span class=root>So tena ñāṇadassanena majjati pamajjati pamādaṁ āpajjati, pamatto samāno dukkhaṁ viharati. </span><br><p id=mn29:5.42><span class=root>Ayaṁ vuccati, bhikkhave, bhikkhu phegguṁ aggahesi brahmacariyassa; </span><br> <span class=sujato>This is called a mendicant who has grabbed the softwood of the spiritual life </span><br><p id=mn29:5.43><span class=root>tena ca vosānaṁ āpādi. </span><br> <span class=sujato>and stopped short with that. </span><br><p id=mn29:6.1><span class=root>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><br> <span class=sujato>Next, take a gentleman who has gone forth out of faith from the lay life to homelessness, thinking, </span><br><p id=mn29:6.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn29:6.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn29:6.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. </span><br><p id=mn29:6.5><span class=root>So tena lābhasakkārasilokena na attamano hoti, na paripuṇṇasaṅkappo. </span><br> <span class=sujato>They’re not happy with that, and haven’t got all they wished for. </span><br><p id=mn29:6.6><span class=root>So tena lābhasakkārasilokena na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn29:6.7><span class=root>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span><br> <span class=sujato>Nor do they become indulgent and fall into negligence on account of those possessions, honor, and popularity. Being diligent, they achieve accomplishment in ethics. </span><br><p id=mn29:6.8><span class=root>So tāya sīlasampadāya attamano hoti, no ca kho paripuṇṇasaṅkappo. </span><br> <span class=sujato>They’re happy with that, but they haven’t got all they wished for. </span><br><p id=mn29:6.9><span class=root>So tāya sīlasampadāya na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn29:6.10><span class=root>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span><br> <span class=sujato>Nor do they become indulgent and fall into negligence regarding that accomplishment in ethics. Being diligent, they achieve accomplishment in immersion. </span><br><p id=mn29:6.11><span class=root>So tāya samādhisampadāya attamano hoti, no ca kho paripuṇṇasaṅkappo. </span><br> <span class=sujato>They’re happy with that, but they haven’t got all they wished for. </span><br><p id=mn29:6.12><span class=root>So tāya samādhisampadāya na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn29:6.13><span class=root>So tāya samādhisampadāya na majjati nappamajjati na pamādaṁ āpajjati, appamatto samāno ñāṇadassanaṁ ārādheti. </span><br> <span class=sujato>Nor do they become indulgent and fall into negligence regarding that accomplishment in immersion. Being diligent, they achieve knowledge and vision. </span><br><p id=mn29:6.14><span class=root>So tena ñāṇadassanena attamano hoti, no ca kho paripuṇṇasaṅkappo. </span><br> <span class=sujato>They’re happy with that, but they haven’t got all they wished for. </span><br><p id=mn29:6.15><span class=root>So tena ñāṇadassanena na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn29:6.16><span class=root>So tena ñāṇadassanena na majjati nappamajjati na pamādaṁ āpajjati, appamatto samāno asamayavimokkhaṁ ārādheti. </span><br> <span class=sujato>Nor do they become indulgent and fall into negligence regarding that knowledge and vision. Being diligent, they achieve irreversible freedom. </span><br><p id=mn29:6.17><span class=root>Aṭṭhānametaṁ, bhikkhave, anavakāso yaṁ so bhikkhu tāya asamayavimuttiyā parihāyetha. </span><br> <span class=sujato>And it’s impossible for that mendicant to fall away from that irreversible freedom. </span><br><p id=mn29:6.18><span class=root>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraññeva chetvā ādāya pakkameyya ‘sāran’ti jānamāno. </span><br> <span class=sujato>Suppose there was a person in need of heartwood. And while wandering in search of heartwood he’d come across a large tree standing with heartwood. He’d cut out just the heartwood and depart knowing it was heartwood. </span><br><p id=mn29:6.19><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw him they’d say, </span><br><p id=mn29:6.20><span class=root>‘aññāsi vatāyaṁ bhavaṁ puriso sāraṁ, aññāsi phegguṁ, aññāsi tacaṁ, aññāsi papaṭikaṁ, aññāsi sākhāpalāsaṁ. </span><br> <span class=sujato>‘This gentleman knows what heartwood, softwood, bark, shoots, and branches and leaves are. </span><br><p id=mn29:6.21><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraññeva chetvā ādāya pakkanto “sāran”ti jānamāno. </span><br> <span class=sujato>That’s why he cut out just the heartwood and departed knowing it was heartwood. </span><br><p id=mn29:6.22><span class=root>Yañcassa sārena sārakaraṇīyaṁ tañcassa atthaṁ anubhavissatī’ti. </span><br> <span class=sujato>Whatever he needs to make from heartwood, he will succeed.’ … </span><br><p id=mn29:6.23><span class=root>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span><br><p id=mn29:6.24><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn29:6.25><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn29:6.26><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn29:6.27><span class=root>So tena lābhasakkārasilokena na attamano hoti, na paripuṇṇasaṅkappo. </span><br><p id=mn29:6.28><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn29:6.29><span class=root>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span><br><p id=mn29:6.30><span class=root>So tāya sīlasampadāya attamano hoti, no ca kho paripuṇṇasaṅkappo. </span><br><p id=mn29:6.31><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn29:6.32><span class=root>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span><br><p id=mn29:6.33><span class=root>So tāya samādhisampadāya attamano hoti, no ca kho paripuṇṇasaṅkappo. </span><br><p id=mn29:6.34><span class=root>So tāya samādhisampadāya na attānukkaṁseti, na paraṁ vambheti. </span><br><p id=mn29:6.35><span class=root>So tāya samādhisampadāya na majjati nappamajjati na pamādaṁ āpajjati, appamatto samāno ñāṇadassanaṁ ārādheti. </span><br><p id=mn29:6.36><span class=root>So tena ñāṇadassanena attamano hoti, no ca kho paripuṇṇasaṅkappo. </span><br><p id=mn29:6.37><span class=root>So tena ñāṇadassanena na attānukkaṁseti, na paraṁ vambheti. </span><br><p id=mn29:6.38><span class=root>So tena ñāṇadassanena na majjati nappamajjati na pamādaṁ āpajjati, appamatto samāno asamayavimokkhaṁ ārādheti. </span><br><p id=mn29:6.39><span class=root>Aṭṭhānametaṁ, bhikkhave, anavakāso yaṁ so bhikkhu tāya asamayavimuttiyā parihāyetha. </span><br> <span class=sujato>It’s impossible for that mendicant to fall away from that irreversible freedom. </span><br><p id=mn29:7.1><span class=root>Iti kho, bhikkhave, nayidaṁ brahmacariyaṁ lābhasakkārasilokānisaṁsaṁ, na sīlasampadānisaṁsaṁ, na samādhisampadānisaṁsaṁ, na ñāṇadassanānisaṁsaṁ. </span><br> <span class=sujato>And so, mendicants, this spiritual life is not lived for the sake of possessions, honor, and popularity, or for accomplishment in ethics, or for accomplishment in immersion, or for knowledge and vision. </span><br><p id=mn29:7.2><span class=root>Yā ca kho ayaṁ, bhikkhave, akuppā cetovimutti—</span><br> <span class=sujato>Rather, the goal, heartwood, and final end of the spiritual life is the unshakable freedom of heart.” </span><br><p id=mn29:7.3><span class=root>etadatthamidaṁ, bhikkhave, brahmacariyaṁ, etaṁ sāraṁ etaṁ pariyosānan”ti. </span><br><p id=mn29:7.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn29:7.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn29:7.6><span class=root>Mahāsāropamasuttaṁ niṭṭhitaṁ navamaṁ. </span><br></main><footer class="container footer"><small><a href=/about>Contact info</a></small></footer>