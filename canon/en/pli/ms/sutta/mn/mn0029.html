<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0029.html>Deutsch</a> , <a href=/canon/lt/pli/ms/sutta/mn/mn0029.html>Lietuvių kalba</a> , <a href=/canon/ru/pli/ms/sutta/mn/mn0029.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0028.html>Previous</a><a href=/canon/en/pli/ms/sutta/mn/mn0030.html>Next</a></div><p><div class=verse-container id=mn29:0.1><span>Majjhima Nikāya 29 </span><span class="translation sujato">Middle Discourses 29 </span></div><p><div class=verse-container id=mn29:0.2><span class=big-bold>Mahāsāropamasutta </span><span class="translation sujato">The Longer Simile of the Heartwood </span></div><p><div class=verse-container id=mn29:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn29:1.2><span>ekaṁ samayaṁ bhagavā rājagahe viharati gijjhakūṭe pabbate acirapakkante devadatte. </span><span class="translation sujato">At one time the Buddha was staying near Rājagaha, on the Vulture’s Peak Mountain, not long after Devadatta had left. </span></div><p><div class=verse-container id=mn29:1.3><span>Tatra kho bhagavā devadattaṁ ārabbha bhikkhū āmantesi: </span><span class="translation sujato">There the Buddha spoke to the mendicants about Devadatta: </span></div><p><div class=verse-container id=mn29:2.1><span>“Idha, bhikkhave, ekacco kulaputto saddhā agārasmā anagāriyaṁ pabbajito hoti: </span><span class="translation sujato">“Mendicants, take the case of a gentleman who has gone forth out of faith from the lay life to homelessness, thinking, </span></div><p><div class=verse-container id=mn29:2.2><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><span class="translation sujato">‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span></div><p><div class=verse-container id=mn29:2.3><span>appeva nāma imassa kevalassa dukkhakkhandhassa antakiriyā paññāyethā’ti. </span><span class="translation sujato">Hopefully I can find an end to this entire mass of suffering.’ </span></div><p><div class=verse-container id=mn29:2.4><span>So evaṁ pabbajito samāno lābhasakkārasilokaṁ abhinibbatteti. </span><span class="translation sujato">When they’ve gone forth they generate possessions, honor, and popularity. </span></div><p><div class=verse-container id=mn29:2.5><span>So tena lābhasakkārasilokena attamano hoti paripuṇṇasaṅkappo. </span><span class="translation sujato">They’re happy with that, and they’ve got all they wished for. </span></div><p><div class=verse-container id=mn29:2.6><span>So tena lābhasakkārasilokena attānukkaṁseti paraṁ vambheti: </span><span class="translation sujato">And they glorify themselves and put others down because of that: </span></div><p><div class=verse-container id=mn29:2.7><span>‘ahamasmi lābhasakkārasilokavā, ime panaññe bhikkhū appaññātā appesakkhā’ti. </span><span class="translation sujato">‘I’m the one with possessions, honor, and popularity. These other mendicants are obscure and insignificant.’ </span></div><p><div class=verse-container id=mn29:2.8><span>So tena lābhasakkārasilokena majjati pamajjati pamādaṁ āpajjati, pamatto samāno dukkhaṁ viharati. </span><span class="translation sujato">And so they become indulgent and fall into negligence on account of those possessions, honor, and popularity. And being negligent they live in suffering. </span></div><p><div class=verse-container id=mn29:2.9><span>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkameyya ‘sāran’ti maññamāno. </span><span class="translation sujato">Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, softwood, bark, and shoots, he’d cut off the branches and leaves and depart imagining they were heartwood. </span></div><p><div class=verse-container id=mn29:2.10><span>Tamenaṁ cakkhumā puriso disvā evaṁ vadeyya: </span><span class="translation sujato">If a person with clear eyes saw him they’d say, </span></div><p><div class=verse-container id=mn29:2.11><span>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><span class="translation sujato">‘This gentleman doesn’t know what heartwood, softwood, bark, shoots, or branches and leaves are. </span></div><p><div class=verse-container id=mn29:2.12><span>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkanto “sāran”ti maññamāno. </span><span class="translation sujato">That’s why he passed them over, cut off the branches and leaves, and departed imagining they were heartwood. </span></div><p><div class=verse-container id=mn29:2.13><span>Yañcassa sārena sārakaraṇīyaṁ tañcassa atthaṁ nānubhavissatī’ti. </span><span class="translation sujato">Whatever he needs to make from heartwood, he won’t succeed.’ … </span></div><p><div class=verse-container id=mn29:2.14><span>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span></div><p><div class=verse-container id=mn29:2.15><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:2.16><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:2.17><span>So evaṁ pabbajito samāno lābhasakkārasilokaṁ abhinibbatteti. </span></div><p><div class=verse-container id=mn29:2.18><span>So tena lābhasakkārasilokena attamano hoti paripuṇṇasaṅkappo. </span></div><p><div class=verse-container id=mn29:2.19><span>So tena lābhasakkārasilokena attānukkaṁseti, paraṁ vambheti ‘ahamasmi lābhasakkārasilokavā, ime panaññe bhikkhū appaññātā appesakkhā’ti. </span></div><p><div class=verse-container id=mn29:2.20><span>So tena lābhasakkārasilokena majjati pamajjati pamādaṁ āpajjati, pamatto samāno dukkhaṁ viharati. </span></div><p><div class=verse-container id=mn29:2.21><span>Ayaṁ vuccati, bhikkhave, bhikkhu sākhāpalāsaṁ aggahesi brahmacariyassa; </span><span class="translation sujato">This is called a mendicant who has grabbed the branches and leaves of the spiritual life </span></div><p><div class=verse-container id=mn29:2.22><span>tena ca vosānaṁ āpādi. </span><span class="translation sujato">and stopped short with that. </span></div><p><div class=verse-container id=mn29:3.1><span>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><span class="translation sujato">Next, take a gentleman who has gone forth out of faith from the lay life to homelessness … </span></div><p><div class=verse-container id=mn29:3.2><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:3.3><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:3.4><span>So evaṁ pabbajito samāno lābhasakkārasilokaṁ abhinibbatteti. </span><span class="translation sujato">When they’ve gone forth they generate possessions, honor, and popularity. </span></div><p><div class=verse-container id=mn29:3.5><span>So tena lābhasakkārasilokena na attamano hoti na paripuṇṇasaṅkappo. </span><span class="translation sujato">They’re not happy with that, and haven’t got all they wished for. </span></div><p><div class=verse-container id=mn29:3.6><span>So tena lābhasakkārasilokena na attānukkaṁseti, na paraṁ vambheti. </span><span class="translation sujato">They don’t glorify themselves and put others down on account of that. </span></div><p><div class=verse-container id=mn29:3.7><span>So tena lābhasakkārasilokena na majjati nappamajjati na pamādaṁ āpajjati. </span><span class="translation sujato">Nor do they become indulgent and fall into negligence on account of those possessions, honor, and popularity. </span></div><p><div class=verse-container id=mn29:3.8><span>Appamatto samāno sīlasampadaṁ ārādheti. </span><span class="translation sujato">Being diligent, they achieve accomplishment in ethics. </span></div><p><div class=verse-container id=mn29:3.9><span>So tāya sīlasampadāya attamano hoti paripuṇṇasaṅkappo. </span><span class="translation sujato">They’re happy with that, and they’ve got all they wished for. </span></div><p><div class=verse-container id=mn29:3.10><span>So tāya sīlasampadāya attānukkaṁseti, paraṁ vambheti: </span><span class="translation sujato">And they glorify themselves and put others down on account of that: </span></div><p><div class=verse-container id=mn29:3.11><span>‘ahamasmi sīlavā kalyāṇadhammo, ime panaññe bhikkhū dussīlā pāpadhammā’ti. </span><span class="translation sujato">‘I’m the one who is ethical, of good character. These other mendicants are unethical, of bad character.’ </span></div><p><div class=verse-container id=mn29:3.12><span>So tāya sīlasampadāya majjati pamajjati pamādaṁ āpajjati, pamatto samāno dukkhaṁ viharati. </span><span class="translation sujato">And so they become indulgent and fall into negligence regarding their accomplishment in ethics. And being negligent they live in suffering. </span></div><p><div class=verse-container id=mn29:3.13><span>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ, papaṭikaṁ chetvā ādāya pakkameyya ‘sāran’ti maññamāno. </span><span class="translation sujato">Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, softwood, and bark, he’d cut off the shoots and depart imagining they were heartwood. </span></div><p><div class=verse-container id=mn29:3.14><span>Tamenaṁ cakkhumā puriso disvā evaṁ vadeyya: </span><span class="translation sujato">If a person with clear eyes saw him they’d say, </span></div><p><div class=verse-container id=mn29:3.15><span>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><span class="translation sujato">‘This gentleman doesn’t know what heartwood, softwood, bark, shoots, or branches and leaves are. </span></div><p><div class=verse-container id=mn29:3.16><span>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ, papaṭikaṁ chetvā ādāya pakkanto “sāran”ti maññamāno; </span><span class="translation sujato">That’s why he passed them over, cut off the shoots, and departed imagining they were heartwood. </span></div><p><div class=verse-container id=mn29:3.17><span>yañcassa sārena sārakaraṇīyaṁ tañcassa atthaṁ nānubhavissatī’ti. </span><span class="translation sujato">Whatever he needs to make from heartwood, he won’t succeed.’ … </span></div><p><div class=verse-container id=mn29:4.1><span>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span></div><p><div class=verse-container id=mn29:4.2><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:4.3><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:4.4><span>So evaṁ pabbajito samāno lābhasakkārasilokaṁ abhinibbatteti. </span></div><p><div class=verse-container id=mn29:4.5><span>So tena lābhasakkārasilokena na attamano hoti na paripuṇṇasaṅkappo. </span></div><p><div class=verse-container id=mn29:4.6><span>So tena lābhasakkārasilokena na attānukkaṁseti, na paraṁ vambheti. </span></div><p><div class=verse-container id=mn29:4.7><span>So tena lābhasakkārasilokena na majjati nappamajjati na pamādaṁ āpajjati. </span></div><p><div class=verse-container id=mn29:4.8><span>Appamatto samāno sīlasampadaṁ ārādheti. </span></div><p><div class=verse-container id=mn29:4.9><span>So tāya sīlasampadāya attamano hoti paripuṇṇasaṅkappo. </span></div><p><div class=verse-container id=mn29:4.10><span>So tāya sīlasampadāya attānukkaṁseti, paraṁ vambheti: </span></div><p><div class=verse-container id=mn29:4.11><span>‘ahamasmi sīlavā kalyāṇadhammo, ime panaññe bhikkhū dussīlā pāpadhammā’ti. </span></div><p><div class=verse-container id=mn29:4.12><span>So tāya sīlasampadāya majjati pamajjati pamādaṁ āpajjati, pamatto samāno dukkhaṁ viharati. </span></div><p><div class=verse-container id=mn29:4.13><span>Ayaṁ vuccati, bhikkhave, bhikkhu papaṭikaṁ aggahesi brahmacariyassa; </span><span class="translation sujato">This is called a mendicant who has grabbed the shoots of the spiritual life </span></div><p><div class=verse-container id=mn29:4.14><span>tena ca vosānaṁ āpādi. </span><span class="translation sujato">and stopped short with that. </span></div><p><div class=verse-container id=mn29:4.15><span>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><span class="translation sujato">Next, take a gentleman who has gone forth out of faith from the lay life to homelessness … </span></div><p><div class=verse-container id=mn29:4.16><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:4.17><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:4.18><span>So evaṁ pabbajito samāno lābhasakkārasilokaṁ abhinibbatteti. </span><span class="translation sujato">When they’ve gone forth they generate possessions, honor, and popularity. … </span></div><p><div class=verse-container id=mn29:4.19><span>So tena lābhasakkārasilokena na attamano hoti na paripuṇṇasaṅkappo. </span></div><p><div class=verse-container id=mn29:4.20><span>So tena lābhasakkārasilokena na attānukkaṁseti, na paraṁ vambheti. </span></div><p><div class=verse-container id=mn29:4.21><span>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span></div><p><div class=verse-container id=mn29:4.22><span>So tāya sīlasampadāya attamano hoti no ca kho paripuṇṇasaṅkappo. </span></div><p><div class=verse-container id=mn29:4.23><span>So tāya sīlasampadāya na attānukkaṁseti, na paraṁ vambheti. </span></div><p><div class=verse-container id=mn29:4.24><span>So tāya sīlasampadāya na majjati nappamajjati na pamādaṁ āpajjati. </span></div><p><div class=verse-container id=mn29:4.25><span>Appamatto samāno samādhisampadaṁ ārādheti. </span><span class="translation sujato">Being diligent, they achieve accomplishment in immersion. </span></div><p><div class=verse-container id=mn29:4.26><span>So tāya samādhisampadāya attamano hoti paripuṇṇasaṅkappo. </span><span class="translation sujato">They’re happy with that, and they’ve got all they wished for. </span></div><p><div class=verse-container id=mn29:4.27><span>So tāya samādhisampadāya attānukkaṁseti, paraṁ vambheti: </span><span class="translation sujato">And they glorify themselves and put others down on account of that: </span></div><p><div class=verse-container id=mn29:4.28><span>‘ahamasmi samāhito ekaggacitto, ime panaññe bhikkhū asamāhitā vibbhantacittā’ti. </span><span class="translation sujato">‘I’m the one with immersion and unified mind. These other mendicants lack immersion, they have straying minds.’ </span></div><p><div class=verse-container id=mn29:4.29><span>So tāya samādhisampadāya majjati pamajjati pamādaṁ āpajjati, pamatto samāno dukkhaṁ viharati. </span><span class="translation sujato">And so they become indulgent and fall into negligence regarding that accomplishment in immersion. And being negligent they live in suffering. </span></div><p><div class=verse-container id=mn29:4.30><span>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ tacaṁ chetvā ādāya pakkameyya ‘sāran’ti maññamāno. </span><span class="translation sujato">Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood and softwood, he’d cut off the bark and depart imagining it was heartwood. </span></div><p><div class=verse-container id=mn29:4.31><span>Tamenaṁ cakkhumā puriso disvā evaṁ vadeyya ‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><span class="translation sujato">If a person with clear eyes saw him they’d say: ‘This gentleman doesn’t know what heartwood, softwood, bark, shoots, or branches and leaves are. </span></div><p><div class=verse-container id=mn29:4.32><span>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ tacaṁ chetvā ādāya pakkanto “sāran”ti maññamāno. </span><span class="translation sujato">That’s why he passed them over, cut off the bark, and departed imagining it was heartwood. </span></div><p><div class=verse-container id=mn29:4.33><span>Yañcassa sārena sārakaraṇīyaṁ tañcassa atthaṁ nānubhavissatī’ti. </span><span class="translation sujato">Whatever he needs to make from heartwood, he won’t succeed.’ … </span></div><p><div class=verse-container id=mn29:4.34><span>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span></div><p><div class=verse-container id=mn29:4.35><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:4.36><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:4.37><span>So evaṁ pabbajito samāno lābhasakkārasilokaṁ abhinibbatteti. </span></div><p><div class=verse-container id=mn29:4.38><span>So tena lābhasakkārasilokena na attamano hoti na paripuṇṇasaṅkappo. </span></div><p><div class=verse-container id=mn29:4.39><span>So tena lābhasakkārasilokena na attānukkaṁseti, na paraṁ vambheti. </span></div><p><div class=verse-container id=mn29:4.40><span>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span></div><p><div class=verse-container id=mn29:4.41><span>So tāya sīlasampadāya attamano hoti no ca kho paripuṇṇasaṅkappo. </span></div><p><div class=verse-container id=mn29:4.42><span>So tāya sīlasampadāya na attānukkaṁseti, na paraṁ vambheti. </span></div><p><div class=verse-container id=mn29:4.43><span>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span></div><p><div class=verse-container id=mn29:4.44><span>So tāya samādhisampadāya attamano hoti paripuṇṇasaṅkappo. </span></div><p><div class=verse-container id=mn29:4.45><span>So tāya samādhisampadāya attānukkaṁseti, paraṁ vambheti: </span></div><p><div class=verse-container id=mn29:4.46><span>‘ahamasmi samāhito ekaggacitto, ime panaññe bhikkhū asamāhitā vibbhantacittā’ti. </span></div><p><div class=verse-container id=mn29:4.47><span>So tāya samādhisampadāya majjati pamajjati pamādaṁ āpajjati, pamatto samāno dukkhaṁ viharati. </span></div><p><div class=verse-container id=mn29:4.48><span>Ayaṁ vuccati, bhikkhave, bhikkhu tacaṁ aggahesi brahmacariyassa; </span><span class="translation sujato">This is called a mendicant who has grabbed the bark of the spiritual life </span></div><p><div class=verse-container id=mn29:4.49><span>tena ca vosānaṁ āpādi. </span><span class="translation sujato">and stopped short with that. </span></div><p><div class=verse-container id=mn29:5.1><span>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><span class="translation sujato">Next, take a gentleman who has gone forth out of faith from the lay life to homelessness … </span></div><p><div class=verse-container id=mn29:5.2><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:5.3><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:5.4><span>So evaṁ pabbajito samāno lābhasakkārasilokaṁ abhinibbatteti. </span><span class="translation sujato">When they’ve gone forth they generate possessions, honor, and popularity. … </span></div><p><div class=verse-container id=mn29:5.5><span>So tena lābhasakkārasilokena na attamano hoti na paripuṇṇasaṅkappo. </span></div><p><div class=verse-container id=mn29:5.6><span>So tena lābhasakkārasilokena na attānukkaṁseti, na paraṁ vambheti. </span></div><p><div class=verse-container id=mn29:5.7><span>So tena lābhasakkārasilokena na majjati nappamajjati na pamādaṁ āpajjati. </span></div><p><div class=verse-container id=mn29:5.8><span>Appamatto samāno sīlasampadaṁ ārādheti. </span></div><p><div class=verse-container id=mn29:5.9><span>So tāya sīlasampadāya attamano hoti, no ca kho paripuṇṇasaṅkappo. </span></div><p><div class=verse-container id=mn29:5.10><span>So tāya sīlasampadāya na attānukkaṁseti, na paraṁ vambheti. </span></div><p><div class=verse-container id=mn29:5.11><span>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span></div><p><div class=verse-container id=mn29:5.12><span>So tāya samādhisampadāya attamano hoti, no ca kho paripuṇṇasaṅkappo. </span></div><p><div class=verse-container id=mn29:5.13><span>So tāya samādhisampadāya na attānukkaṁseti, na paraṁ vambheti. </span></div><p><div class=verse-container id=mn29:5.14><span>So tāya samādhisampadāya na majjati nappamajjati na pamādaṁ āpajjati appamatto samāno ñāṇadassanaṁ ārādheti. </span><span class="translation sujato">Being diligent, they achieve knowledge and vision. </span></div><p><div class=verse-container id=mn29:5.15><span>So tena ñāṇadassanena attamano hoti paripuṇṇasaṅkappo. </span><span class="translation sujato">They’re happy with that, and they’ve got all they wished for. </span></div><p><div class=verse-container id=mn29:5.16><span>So tena ñāṇadassanena attānukkaṁseti, paraṁ vambheti: </span><span class="translation sujato">And they glorify themselves and put others down on account of that, </span></div><p><div class=verse-container id=mn29:5.17><span>‘ahamasmi jānaṁ passaṁ viharāmi. </span><span class="translation sujato">‘I’m the one who meditates knowing and seeing. </span></div><p><div class=verse-container id=mn29:5.18><span>Ime panaññe bhikkhū ajānaṁ apassaṁ viharantī’ti. </span><span class="translation sujato">These other mendicants meditate without knowing and seeing.’ </span></div><p><div class=verse-container id=mn29:5.19><span>So tena ñāṇadassanena majjati pamajjati pamādaṁ āpajjati, pamatto samāno dukkhaṁ viharati. </span><span class="translation sujato">And so they become indulgent and fall into negligence regarding that knowledge and vision. And being negligent they live in suffering. </span></div><p><div class=verse-container id=mn29:5.20><span>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ phegguṁ chetvā ādāya pakkameyya ‘sāran’ti maññamāno. </span><span class="translation sujato">Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, he’d cut out the softwood and depart imagining it was heartwood. </span></div><p><div class=verse-container id=mn29:5.21><span>Tamenaṁ cakkhumā puriso disvā evaṁ vadeyya: </span><span class="translation sujato">If a person with clear eyes saw him they’d say, </span></div><p><div class=verse-container id=mn29:5.22><span>‘na vatāyaṁ bhavaṁ puriso aññāsi sāraṁ na aññāsi phegguṁ na aññāsi tacaṁ na aññāsi papaṭikaṁ na aññāsi sākhāpalāsaṁ. </span><span class="translation sujato">‘This gentleman doesn’t know what heartwood, softwood, bark, shoots, or branches and leaves are. </span></div><p><div class=verse-container id=mn29:5.23><span>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ phegguṁ chetvā ādāya pakkanto “sāran”ti maññamāno. </span><span class="translation sujato">That’s why he passed them over, cut out the softwood, and departed imagining it was heartwood. </span></div><p><div class=verse-container id=mn29:5.24><span>Yañcassa sārena sārakaraṇīyaṁ tañcassa atthaṁ nānubhavissatī’ti. </span><span class="translation sujato">Whatever he needs to make from heartwood, he won’t succeed.’ … </span></div><p><div class=verse-container id=mn29:5.25><span>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span></div><p><div class=verse-container id=mn29:5.26><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:5.27><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:5.28><span>So evaṁ pabbajito samāno lābhasakkārasilokaṁ abhinibbatteti. </span></div><p><div class=verse-container id=mn29:5.29><span>So tena lābhasakkārasilokena na attamano hoti na paripuṇṇasaṅkappo. </span></div><p><div class=verse-container id=mn29:5.30><span>So tena lābhasakkārasilokena na attānukkaṁseti, na paraṁ vambheti. </span></div><p><div class=verse-container id=mn29:5.31><span>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span></div><p><div class=verse-container id=mn29:5.32><span>So tāya sīlasampadāya attamano hoti, no ca kho paripuṇṇasaṅkappo. </span></div><p><div class=verse-container id=mn29:5.33><span>So tāya sīlasampadāya na attānukkaṁseti, na paraṁ vambheti. </span></div><p><div class=verse-container id=mn29:5.34><span>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span></div><p><div class=verse-container id=mn29:5.35><span>So tāya samādhisampadāya attamano hoti, no ca kho paripuṇṇasaṅkappo. </span></div><p><div class=verse-container id=mn29:5.36><span>So tāya samādhisampadāya na attānukkaṁseti, na paraṁ vambheti. </span></div><p><div class=verse-container id=mn29:5.37><span>So tāya samādhisampadāya na majjati nappamajjati na pamādaṁ āpajjati, appamatto samāno ñāṇadassanaṁ ārādheti. </span></div><p><div class=verse-container id=mn29:5.38><span>So tena ñāṇadassanena attamano hoti paripuṇṇasaṅkappo. </span></div><p><div class=verse-container id=mn29:5.39><span>So tena ñāṇadassanena attānukkaṁseti, paraṁ vambheti: </span></div><p><div class=verse-container id=mn29:5.40><span>‘ahamasmi jānaṁ passaṁ viharāmi, ime panaññe bhikkhū ajānaṁ apassaṁ viharantī’ti. </span></div><p><div class=verse-container id=mn29:5.41><span>So tena ñāṇadassanena majjati pamajjati pamādaṁ āpajjati, pamatto samāno dukkhaṁ viharati. </span></div><p><div class=verse-container id=mn29:5.42><span>Ayaṁ vuccati, bhikkhave, bhikkhu phegguṁ aggahesi brahmacariyassa; </span><span class="translation sujato">This is called a mendicant who has grabbed the softwood of the spiritual life </span></div><p><div class=verse-container id=mn29:5.43><span>tena ca vosānaṁ āpādi. </span><span class="translation sujato">and stopped short with that. </span></div><p><div class=verse-container id=mn29:6.1><span>Idha pana, bhikkhave, ekacco kulaputto saddhā agārasmā anagāriyaṁ pabbajito hoti: </span><span class="translation sujato">Next, take a gentleman who has gone forth out of faith from the lay life to homelessness, thinking, </span></div><p><div class=verse-container id=mn29:6.2><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><span class="translation sujato">‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span></div><p><div class=verse-container id=mn29:6.3><span>appeva nāma imassa kevalassa dukkhakkhandhassa antakiriyā paññāyethā’ti. </span><span class="translation sujato">Hopefully I can find an end to this entire mass of suffering.’ </span></div><p><div class=verse-container id=mn29:6.4><span>So evaṁ pabbajito samāno lābhasakkārasilokaṁ abhinibbatteti. </span><span class="translation sujato">When they’ve gone forth they generate possessions, honor, and popularity. </span></div><p><div class=verse-container id=mn29:6.5><span>So tena lābhasakkārasilokena na attamano hoti, na paripuṇṇasaṅkappo. </span><span class="translation sujato">They’re not happy with that, and haven’t got all they wished for. </span></div><p><div class=verse-container id=mn29:6.6><span>So tena lābhasakkārasilokena na attānukkaṁseti, na paraṁ vambheti. </span><span class="translation sujato">They don’t glorify themselves and put others down on account of that. </span></div><p><div class=verse-container id=mn29:6.7><span>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span><span class="translation sujato">Nor do they become indulgent and fall into negligence on account of those possessions, honor, and popularity. Being diligent, they achieve accomplishment in ethics. </span></div><p><div class=verse-container id=mn29:6.8><span>So tāya sīlasampadāya attamano hoti, no ca kho paripuṇṇasaṅkappo. </span><span class="translation sujato">They’re happy with that, but they haven’t got all they wished for. </span></div><p><div class=verse-container id=mn29:6.9><span>So tāya sīlasampadāya na attānukkaṁseti, na paraṁ vambheti. </span><span class="translation sujato">They don’t glorify themselves and put others down on account of that. </span></div><p><div class=verse-container id=mn29:6.10><span>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span><span class="translation sujato">Nor do they become indulgent and fall into negligence regarding that accomplishment in ethics. Being diligent, they achieve accomplishment in immersion. </span></div><p><div class=verse-container id=mn29:6.11><span>So tāya samādhisampadāya attamano hoti, no ca kho paripuṇṇasaṅkappo. </span><span class="translation sujato">They’re happy with that, but they haven’t got all they wished for. </span></div><p><div class=verse-container id=mn29:6.12><span>So tāya samādhisampadāya na attānukkaṁseti, na paraṁ vambheti. </span><span class="translation sujato">They don’t glorify themselves and put others down on account of that. </span></div><p><div class=verse-container id=mn29:6.13><span>So tāya samādhisampadāya na majjati nappamajjati na pamādaṁ āpajjati, appamatto samāno ñāṇadassanaṁ ārādheti. </span><span class="translation sujato">Nor do they become indulgent and fall into negligence regarding that accomplishment in immersion. Being diligent, they achieve knowledge and vision. </span></div><p><div class=verse-container id=mn29:6.14><span>So tena ñāṇadassanena attamano hoti, no ca kho paripuṇṇasaṅkappo. </span><span class="translation sujato">They’re happy with that, but they haven’t got all they wished for. </span></div><p><div class=verse-container id=mn29:6.15><span>So tena ñāṇadassanena na attānukkaṁseti, na paraṁ vambheti. </span><span class="translation sujato">They don’t glorify themselves and put others down on account of that. </span></div><p><div class=verse-container id=mn29:6.16><span>So tena ñāṇadassanena na majjati nappamajjati na pamādaṁ āpajjati, appamatto samāno asamayavimokkhaṁ ārādheti. </span><span class="translation sujato">Nor do they become indulgent and fall into negligence regarding that knowledge and vision. Being diligent, they achieve irreversible freedom. </span></div><p><div class=verse-container id=mn29:6.17><span>Aṭṭhānametaṁ, bhikkhave, anavakāso yaṁ so bhikkhu tāya asamayavimuttiyā parihāyetha. </span><span class="translation sujato">And it’s impossible for that mendicant to fall away from that irreversible freedom. </span></div><p><div class=verse-container id=mn29:6.18><span>Seyyathāpi, bhikkhave, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraññeva chetvā ādāya pakkameyya ‘sāran’ti jānamāno. </span><span class="translation sujato">Suppose there was a person in need of heartwood. And while wandering in search of heartwood he’d come across a large tree standing with heartwood. He’d cut out just the heartwood and depart knowing it was heartwood. </span></div><p><div class=verse-container id=mn29:6.19><span>Tamenaṁ cakkhumā puriso disvā evaṁ vadeyya: </span><span class="translation sujato">If a person with clear eyes saw him they’d say, </span></div><p><div class=verse-container id=mn29:6.20><span>‘aññāsi vatāyaṁ bhavaṁ puriso sāraṁ, aññāsi phegguṁ, aññāsi tacaṁ, aññāsi papaṭikaṁ, aññāsi sākhāpalāsaṁ. </span><span class="translation sujato">‘This gentleman knows what heartwood, softwood, bark, shoots, and branches and leaves are. </span></div><p><div class=verse-container id=mn29:6.21><span>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraññeva chetvā ādāya pakkanto “sāran”ti jānamāno. </span><span class="translation sujato">That’s why he cut out just the heartwood and departed knowing it was heartwood. </span></div><p><div class=verse-container id=mn29:6.22><span>Yañcassa sārena sārakaraṇīyaṁ tañcassa atthaṁ anubhavissatī’ti. </span><span class="translation sujato">Whatever he needs to make from heartwood, he will succeed.’ … </span></div><p><div class=verse-container id=mn29:6.23><span>Evameva kho, bhikkhave, idhekacco kulaputto saddhā agārasmā anagāriyaṁ pabbajito hoti: </span></div><p><div class=verse-container id=mn29:6.24><span>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span></div><p><div class=verse-container id=mn29:6.25><span>appeva nāma imassa kevalassa dukkhakkhandhassa antakiriyā paññāyethā’ti. </span></div><p><div class=verse-container id=mn29:6.26><span>So evaṁ pabbajito samāno lābhasakkārasilokaṁ abhinibbatteti. </span></div><p><div class=verse-container id=mn29:6.27><span>So tena lābhasakkārasilokena na attamano hoti, na paripuṇṇasaṅkappo. </span></div><p><div class=verse-container id=mn29:6.28><span>So tena lābhasakkārasilokena na attānukkaṁseti, na paraṁ vambheti. </span></div><p><div class=verse-container id=mn29:6.29><span>So tena lābhasakkārasilokena na majjati nappamajjati na pamādaṁ āpajjati, appamatto samāno sīlasampadaṁ ārādheti. </span></div><p><div class=verse-container id=mn29:6.30><span>So tāya sīlasampadāya attamano hoti, no ca kho paripuṇṇasaṅkappo. </span></div><p><div class=verse-container id=mn29:6.31><span>So tāya sīlasampadāya na attānukkaṁseti, na paraṁ vambheti. </span></div><p><div class=verse-container id=mn29:6.32><span>So tāya sīlasampadāya na majjati nappamajjati na pamādaṁ āpajjati, appamatto samāno samādhisampadaṁ ārādheti. </span></div><p><div class=verse-container id=mn29:6.33><span>So tāya samādhisampadāya attamano hoti, no ca kho paripuṇṇasaṅkappo. </span></div><p><div class=verse-container id=mn29:6.34><span>So tāya samādhisampadāya na attānukkaṁseti, na paraṁ vambheti. </span></div><p><div class=verse-container id=mn29:6.35><span>So tāya samādhisampadāya na majjati nappamajjati na pamādaṁ āpajjati, appamatto samāno ñāṇadassanaṁ ārādheti. </span></div><p><div class=verse-container id=mn29:6.36><span>So tena ñāṇadassanena attamano hoti, no ca kho paripuṇṇasaṅkappo. </span></div><p><div class=verse-container id=mn29:6.37><span>So tena ñāṇadassanena na attānukkaṁseti, na paraṁ vambheti. </span></div><p><div class=verse-container id=mn29:6.38><span>So tena ñāṇadassanena na majjati nappamajjati na pamādaṁ āpajjati, appamatto samāno asamayavimokkhaṁ ārādheti. </span></div><p><div class=verse-container id=mn29:6.39><span>Aṭṭhānametaṁ, bhikkhave, anavakāso yaṁ so bhikkhu tāya asamayavimuttiyā parihāyetha. </span><span class="translation sujato">It’s impossible for that mendicant to fall away from that irreversible freedom. </span></div><p><div class=verse-container id=mn29:7.1><span>Iti kho, bhikkhave, nayidaṁ brahmacariyaṁ lābhasakkārasilokānisaṁsaṁ, na sīlasampadānisaṁsaṁ, na samādhisampadānisaṁsaṁ, na ñāṇadassanānisaṁsaṁ. </span><span class="translation sujato">And so, mendicants, this spiritual life is not lived for the sake of possessions, honor, and popularity, or for accomplishment in ethics, or for accomplishment in immersion, or for knowledge and vision. </span></div><p><div class=verse-container id=mn29:7.2><span>Yā ca kho ayaṁ, bhikkhave, akuppā cetovimutti—</span><span class="translation sujato">Rather, the goal, heartwood, and final end of the spiritual life is the unshakable freedom of heart.” </span></div><p><div class=verse-container id=mn29:7.3><span>etadatthamidaṁ, bhikkhave, brahmacariyaṁ, etaṁ sāraṁ etaṁ pariyosānan”ti. </span></div><p><div class=verse-container id=mn29:7.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn29:7.5><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn29:7.6><span>Mahāsāropamasuttaṁ niṭṭhitaṁ navamaṁ. </span></div><div class=flex-between><a href=/canon/en/pli/ms/sutta/mn/mn0028.html>Previous</a><a href=/canon/en/pli/ms/sutta/mn/mn0030.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>