<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0137.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0136.html>Previous</a><a href=/canon/en/pli/ms/sutta/mn/mn0138.html>Next</a></div><p id=mn137:0.1><span class=root>Majjhima Nikāya 137 </span><br> <span class=sujato>Middle Discourses 137 </span><br><p id=mn137:0.2><span class="root big-bold">Saḷāyatanavibhaṅgasutta </span><br> <span class=sujato>The Analysis of the Six Sense Fields </span><br><p id=mn137:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn137:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn137:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn137:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn137:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn137:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn137:2.1><span class=root>“saḷāyatanavibhaṅgaṁ vo, bhikkhave, desessāmi. </span><br> <span class=sujato>“Mendicants, I shall teach you the analysis of the six sense fields. </span><br><p id=mn137:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn137:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn137:2.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn137:3.1><span class=root>“‘Cha ajjhattikāni āyatanāni veditabbāni, cha bāhirāni āyatanāni veditabbāni, cha viññāṇakāyā veditabbā, cha phassakāyā veditabbā, aṭṭhārasa manopavicārā veditabbā, chattiṁsa sattapadā veditabbā, tatra idaṁ nissāya idaṁ pajahatha, tayo satipaṭṭhānā yadariyo sevati yadariyo sevamāno satthā gaṇamanusāsitumarahati, so vuccati yoggācariyānaṁ anuttaro purisadammasārathī’ti—</span><br> <span class=sujato>“‘The six interior sense fields should be understood. The six exterior sense fields should be understood. The six classes of consciousness should be understood. The six classes of contact should be understood. The eighteen mental preoccupations should be understood. The thirty-six positions of sentient beings should be understood. Therein, relying on this, give up that. The Noble One cultivates the establishment of mindfulness in three cases, by virtue of which they are a Teacher worthy to instruct a group. Of all meditation tutors, it is he that is called the supreme guide for those who wish to train.’ </span><br><p id=mn137:3.2><span class=root>ayamuddeso saḷāyatanavibhaṅgassa. </span><br> <span class=sujato>This is the summary recital for the analysis of the six sense fields. </span><br><p id=mn137:4.1><span class=root>‘Cha ajjhattikāni āyatanāni veditabbānī’ti—</span><br> <span class=sujato>‘The six interior sense fields should be understood.’ </span><br><p id=mn137:4.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:4.3><span class=root>‘Cakkhāyatanaṁ sotāyatanaṁ ghānāyatanaṁ jivhāyatanaṁ kāyāyatanaṁ manāyatanaṁ—</span><br> <span class=sujato>There are the sense fields of the eye, ear, nose, tongue, body, and mind. </span><br><p id=mn137:4.4><span class=root>cha ajjhattikāni āyatanāni veditabbānī’ti—</span><br> <span class=sujato>‘The six interior sense fields should be understood.’ </span><br><p id=mn137:4.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:5.1><span class=root>‘Cha bāhirāni āyatanāni veditabbānī’ti—</span><br> <span class=sujato>‘The six exterior sense fields should be understood.’ </span><br><p id=mn137:5.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:5.3><span class=root>‘Rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ dhammāyatanaṁ—</span><br> <span class=sujato>There are the sense fields of sights, sounds, smells, tastes, touches, and ideas. </span><br><p id=mn137:5.4><span class=root>cha bāhirāni āyatanāni veditabbānī’ti—</span><br> <span class=sujato>‘The six exterior sense fields should be understood.’ </span><br><p id=mn137:5.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:6.1><span class=root>‘Cha viññāṇakāyā veditabbā’ti—</span><br> <span class=sujato>‘The six classes of consciousness should be understood.’ </span><br><p id=mn137:6.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:6.3><span class=root>‘Cakkhuviññāṇaṁ sotaviññāṇaṁ ghānaviññāṇaṁ jivhāviññāṇaṁ kāyaviññāṇaṁ manoviññāṇaṁ—</span><br> <span class=sujato>There are eye, ear, nose, tongue, body, and mind consciousness. </span><br><p id=mn137:6.4><span class=root>cha viññāṇakāyā veditabbā’ti—</span><br> <span class=sujato>‘The six classes of consciousness should be understood.’ </span><br><p id=mn137:6.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:7.1><span class=root>‘Cha phassakāyā veditabbā’ti—</span><br> <span class=sujato>‘The six classes of contact should be understood.’ </span><br><p id=mn137:7.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:7.3><span class=root>‘Cakkhusamphasso sotasamphasso ghānasamphasso jivhāsamphasso kāyasamphasso manosamphasso—</span><br> <span class=sujato>There is contact through the eye, ear, nose, tongue, body, and mind. </span><br><p id=mn137:7.4><span class=root>cha phassakāyā veditabbā’ti—</span><br> <span class=sujato>‘The six classes of contact should be understood.’ </span><br><p id=mn137:7.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:8.1><span class=root>‘Aṭṭhārasa manopavicārā veditabbā’ti—</span><br> <span class=sujato>‘The eighteen mental preoccupations should be understood.’ </span><br><p id=mn137:8.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:8.3><span class=root>‘Cakkhunā rūpaṁ disvā somanassaṭṭhānīyaṁ rūpaṁ upavicarati, domanassaṭṭhānīyaṁ rūpaṁ upavicarati, upekkhāṭṭhānīyaṁ rūpaṁ upavicarati. </span><br> <span class=sujato>Seeing a sight with the eye, one is preoccupied with a sight that’s a basis for happiness or sadness or equanimity. </span><br><p id=mn137:8.4><span class=root>Sotena saddaṁ sutvā …pe… </span><br> <span class=sujato>Hearing a sound with the ear … </span><br><p id=mn137:8.5><span class=root>ghānena gandhaṁ ghāyitvā … </span><br> <span class=sujato>Smelling an odor with the nose … </span><br><p id=mn137:8.6><span class=root>jivhāya rasaṁ sāyitvā … </span><br> <span class=sujato>Tasting a flavor with the tongue … </span><br><p id=mn137:8.7><span class=root>kāyena phoṭṭhabbaṁ phusitvā … </span><br> <span class=sujato>Feeling a touch with the body … </span><br><p id=mn137:8.8><span class=root>manasā dhammaṁ viññāya somanassaṭṭhānīyaṁ dhammaṁ upavicarati, domanassaṭṭhānīyaṁ dhammaṁ upavicarati, upekkhāṭṭhānīyaṁ dhammaṁ upavicarati. </span><br> <span class=sujato>Becoming conscious of an idea with the mind, one is preoccupied with an idea that’s a basis for happiness or sadness or equanimity. </span><br><p id=mn137:8.9><span class=root>Iti cha somanassūpavicārā, cha domanassūpavicārā, cha upekkhūpavicārā, aṭṭhārasa manopavicārā veditabbā’ti—</span><br> <span class=sujato>So there are six preoccupations with happiness, six preoccupations with sadness, and six preoccupations with equanimity. ‘The eighteen mental preoccupations should be understood.’ </span><br><p id=mn137:8.10><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:9.1><span class=root>‘Chattiṁsa sattapadā veditabbā’ti—</span><br> <span class=sujato>‘The thirty-six positions of sentient beings should be understood.’ </span><br><p id=mn137:9.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:9.3><span class=root>Cha gehasitāni somanassāni, cha nekkhammasitāni somanassāni, cha gehasitāni domanassāni, cha nekkhammasitāni domanassāni, cha gehasitā upekkhā, cha nekkhammasitā upekkhā. </span><br> <span class=sujato>There are six kinds of domestic happiness and six kinds of renunciate happiness. There are six kinds of domestic sadness and six kinds of renunciate sadness. There are six kinds of domestic equanimity and six kinds of renunciate equanimity. </span><br><p id=mn137:10.1><span class=root>Tattha katamāni cha gehasitāni somanassāni? </span><br> <span class=sujato>And in this context what are the six kinds of domestic happiness? </span><br><p id=mn137:10.2><span class=root>Cakkhuviññeyyānaṁ rūpānaṁ iṭṭhānaṁ kantānaṁ manāpānaṁ manoramānaṁ lokāmisapaṭisaṁyuttānaṁ paṭilābhaṁ vā paṭilābhato samanupassato pubbe vā paṭiladdhapubbaṁ atītaṁ niruddhaṁ vipariṇataṁ samanussarato uppajjati somanassaṁ. </span><br> <span class=sujato>There are sights known by the eye, which are likable, desirable, agreeable, pleasing, connected with the worldly pleasures of the flesh. Happiness arises when you regard it as a gain to obtain such sights, or when you recollect sights you formerly obtained that have passed, ceased, and perished. </span><br><p id=mn137:10.3><span class=root>Yaṁ evarūpaṁ somanassaṁ idaṁ vuccati gehasitaṁ somanassaṁ. </span><br> <span class=sujato>Such happiness is called domestic happiness. </span><br><p id=mn137:10.4><span class=root>Sotaviññeyyānaṁ saddānaṁ … </span><br> <span class=sujato>There are sounds known by the ear … </span><br><p id=mn137:10.5><span class=root>ghānaviññeyyānaṁ gandhānaṁ … </span><br> <span class=sujato>Smells known by the nose … </span><br><p id=mn137:10.6><span class=root>jivhāviññeyyānaṁ rasānaṁ … </span><br> <span class=sujato>Tastes known by the tongue … </span><br><p id=mn137:10.7><span class=root>kāyaviññeyyānaṁ phoṭṭhabbānaṁ … </span><br> <span class=sujato>Touches known by the body … </span><br><p id=mn137:10.8><span class=root>manoviññeyyānaṁ dhammānaṁ iṭṭhānaṁ kantānaṁ manāpānaṁ …pe… somanassaṁ. </span><br> <span class=sujato>Ideas known by the mind, which are likable, desirable, agreeable, pleasing, connected with the worldly pleasures of the flesh. Happiness arises when you regard it as a gain to obtain such ideas, or when you recollect ideas you formerly obtained that have passed, ceased, and perished. </span><br><p id=mn137:10.9><span class=root>Yaṁ evarūpaṁ somanassaṁ idaṁ vuccati gehasitaṁ somanassaṁ. </span><br> <span class=sujato>Such happiness is called domestic happiness. </span><br><p id=mn137:10.10><span class=root>Imāni cha gehasitāni somanassāni. </span><br> <span class=sujato>These are the six kinds of domestic happiness. </span><br><p id=mn137:11.1><span class=root>Tattha katamāni cha nekkhammasitāni somanassāni? </span><br> <span class=sujato>And in this context what are the six kinds of renunciate happiness? </span><br><p id=mn137:11.2><span class=root>Rūpānaṁ tveva aniccataṁ viditvā vipariṇāmavirāganirodhaṁ, ‘pubbe ceva rūpā etarahi ca sabbe te rūpā aniccā dukkhā vipariṇāmadhammā’ti evametaṁ yathābhūtaṁ sammappaññāya passato uppajjati somanassaṁ. </span><br> <span class=sujato>When you’ve understood the impermanence of sights—their perishing, fading away, and cessation—happiness arises as you truly understand through right understanding that both formerly and now all those sights are impermanent, suffering, and perishable. </span><br><p id=mn137:11.3><span class=root>Yaṁ evarūpaṁ somanassaṁ idaṁ vuccati nekkhammasitaṁ somanassaṁ. </span><br> <span class=sujato>Such happiness is called renunciate happiness. </span><br><p id=mn137:11.4><span class=root>Saddānaṁ tveva … </span><br> <span class=sujato>When you’ve understood the impermanence of sounds … </span><br><p id=mn137:11.5><span class=root>gandhānaṁ tveva … </span><br> <span class=sujato>smells … </span><br><p id=mn137:11.6><span class=root>rasānaṁ tveva … </span><br> <span class=sujato>tastes … </span><br><p id=mn137:11.7><span class=root>phoṭṭhabbānaṁ tveva … </span><br> <span class=sujato>touches … </span><br><p id=mn137:11.8><span class=root>dhammānaṁ tveva aniccataṁ viditvā vipariṇāmavirāganirodhaṁ, ‘pubbe ceva dhammā etarahi ca sabbe te dhammā aniccā dukkhā vipariṇāmadhammā’ti evametaṁ yathābhūtaṁ sammappaññāya passato uppajjati somanassaṁ. </span><br> <span class=sujato>ideas—their perishing, fading away, and cessation—happiness arises as you truly understand through right understanding that both formerly and now all those ideas are impermanent, suffering, and perishable. </span><br><p id=mn137:11.9><span class=root>Yaṁ evarūpaṁ somanassaṁ idaṁ vuccati nekkhammasitaṁ somanassaṁ. </span><br> <span class=sujato>Such happiness is called renunciate happiness. </span><br><p id=mn137:11.10><span class=root>Imāni cha nekkhammasitāni somanassāni. </span><br> <span class=sujato>These are the six kinds of renunciate happiness. </span><br><p id=mn137:12.1><span class=root>Tattha katamāni cha gehasitāni domanassāni? </span><br> <span class=sujato>And in this context what are the six kinds of domestic sadness? </span><br><p id=mn137:12.2><span class=root>Cakkhuviññeyyānaṁ rūpānaṁ … </span><br> <span class=sujato>There are sights known by the eye, which are likable, desirable, agreeable, pleasing, connected with the worldly pleasures of the flesh. Sadness arises when you regard it as a loss to lose such sights, or when you recollect sights you formerly lost that have passed, ceased, and perished. </span><br><p id=mn137:12.3><span class=root>pe… </span><br> <span class=sujato>Such sadness is called domestic sadness. </span><br><p id=mn137:12.4><span class=root>sotaviññeyyānaṁ saddānaṁ … </span><br> <span class=sujato>There are sounds known by the ear … </span><br><p id=mn137:12.5><span class=root>ghānaviññeyyānaṁ gandhānaṁ … </span><br> <span class=sujato>There are smells known by the nose … </span><br><p id=mn137:12.6><span class=root>jivhāviññeyyānaṁ rasānaṁ … </span><br> <span class=sujato>There are tastes known by the tongue … </span><br><p id=mn137:12.7><span class=root>kāyaviññeyyānaṁ phoṭṭhabbānaṁ … </span><br> <span class=sujato>There are touches known by the body … </span><br><p id=mn137:12.8><span class=root>manoviññeyyānaṁ dhammānaṁ iṭṭhānaṁ kantānaṁ manāpānaṁ manoramānaṁ lokāmisapaṭisaṁyuttānaṁ appaṭilābhaṁ vā appaṭilābhato samanupassato pubbe vā appaṭiladdhapubbaṁ atītaṁ niruddhaṁ vipariṇataṁ samanussarato uppajjati domanassaṁ. </span><br> <span class=sujato>There are ideas known by the mind, which are likable, desirable, agreeable, pleasing, connected with the worldly pleasures of the flesh. Sadness arises when you regard it as a loss to lose such ideas, or when you recollect ideas you formerly lost that have passed, ceased, and perished. </span><br><p id=mn137:12.9><span class=root>Yaṁ evarūpaṁ domanassaṁ idaṁ vuccati gehasitaṁ domanassaṁ. </span><br> <span class=sujato>Such sadness is called domestic sadness. </span><br><p id=mn137:12.10><span class=root>Imāni cha gehasitāni domanassāni. </span><br> <span class=sujato>These are the six kinds of domestic sadness. </span><br><p id=mn137:13.1><span class=root>Tattha katamāni cha nekkhammasitāni domanassāni? </span><br> <span class=sujato>And in this context what are the six kinds of renunciate sadness? </span><br><p id=mn137:13.2><span class=root>Rūpānaṁ tveva aniccataṁ viditvā vipariṇāmavirāganirodhaṁ, ‘pubbe ceva rūpā etarahi ca sabbe te rūpā aniccā dukkhā vipariṇāmadhammā’ti evametaṁ yathābhūtaṁ sammappaññāya disvā anuttaresu vimokkhesu pihaṁ upaṭṭhāpeti: </span><br> <span class=sujato>When you’ve understood the impermanence of sights—their perishing, fading away, and cessation—you truly understand through right understanding that both formerly and now all those sights are impermanent, suffering, and perishable. Upon seeing this, you give rise to yearning for the supreme liberations: </span><br><p id=mn137:13.3><span class=root>‘kudāssu nāmāhaṁ tadāyatanaṁ upasampajja viharissāmi yadariyā etarahi āyatanaṁ upasampajja viharantī’ti iti anuttaresu vimokkhesu pihaṁ upaṭṭhāpayato uppajjati pihapaccayā domanassaṁ. </span><br> <span class=sujato>‘Oh, when will I enter and remain in the same dimension that the noble ones enter and remain in today?’ When you give rise to yearning for the supreme liberations like this, sadness arises because of the yearning. </span><br><p id=mn137:13.5><span class=root>Saddānaṁ tveva …pe… </span><br> <span class=sujato>When you’ve understood the impermanence of sounds … </span><br><p id=mn137:13.6><span class=root>gandhānaṁ tveva … </span><br> <span class=sujato>smells … </span><br><p id=mn137:13.7><span class=root>rasānaṁ tveva … </span><br> <span class=sujato>tastes … </span><br><p id=mn137:13.8><span class=root>phoṭṭhabbānaṁ tveva … </span><br> <span class=sujato>touches … </span><br><p id=mn137:13.9><span class=root>dhammānaṁ tveva aniccataṁ viditvā vipariṇāmavirāganirodhaṁ, ‘pubbe ceva dhammā etarahi ca sabbe te dhammā aniccā dukkhā vipariṇāmadhammā’ti evametaṁ yathābhūtaṁ sammappaññāya disvā anuttaresu vimokkhesu pihaṁ upaṭṭhāpeti: </span><br> <span class=sujato>ideas—their perishing, fading away, and cessation—you truly understand through right understanding that both formerly and now all those ideas are impermanent, suffering, and perishable. Upon seeing this, you give rise to yearning for the supreme liberations: </span><br><p id=mn137:13.10><span class=root>‘kudāssu nāmāhaṁ tadāyatanaṁ upasampajja viharissāmi yadariyā etarahi āyatanaṁ upasampajja viharantī’ti iti anuttaresu vimokkhesu pihaṁ upaṭṭhāpayato uppajjati pihapaccayā domanassaṁ. </span><br> <span class=sujato>‘Oh, when will I enter and remain in the same dimension that the noble ones enter and remain in today?’ When you give rise to yearning for the supreme liberations like this, sadness arises because of the yearning. </span><br><p id=mn137:13.11><span class=root>Yaṁ evarūpaṁ domanassaṁ idaṁ vuccati nekkhammasitaṁ domanassaṁ. </span><br> <span class=sujato>Such sadness is called renunciate sadness. </span><br><p id=mn137:13.12><span class=root>Imāni cha nekkhammasitāni domanassāni. </span><br> <span class=sujato>These are the six kinds of renunciate sadness. </span><br><p id=mn137:14.1><span class=root>Tattha katamā cha gehasitā upekkhā? </span><br> <span class=sujato>And in this context what are the six kinds of domestic equanimity? </span><br><p id=mn137:14.2><span class=root>Cakkhunā rūpaṁ disvā uppajjati upekkhā bālassa mūḷhassa puthujjanassa anodhijinassa avipākajinassa anādīnavadassāvino assutavato puthujjanassa. </span><br> <span class=sujato>When seeing a sight with the eye, equanimity arises for the unlearned ordinary person—a foolish ordinary person who has not overcome their limitations and the results of deeds, and is blind to the drawbacks. </span><br><p id=mn137:14.3><span class=root>Yā evarūpā upekkhā, rūpaṁ sā nātivattati. </span><br> <span class=sujato>Such equanimity does not transcend the sight. </span><br><p id=mn137:14.4><span class=root>Tasmā sā upekkhā ‘gehasitā’ti vuccati. </span><br> <span class=sujato>That’s why it’s called domestic equanimity. </span><br><p id=mn137:14.5><span class=root>Sotena saddaṁ sutvā … </span><br> <span class=sujato>When hearing a sound with the ear … </span><br><p id=mn137:14.6><span class=root>ghānena gandhaṁ ghāyitvā … </span><br> <span class=sujato>When smelling an odor with the nose … </span><br><p id=mn137:14.7><span class=root>jivhāya rasaṁ sāyitvā … </span><br> <span class=sujato>When tasting a flavor with the tongue … </span><br><p id=mn137:14.8><span class=root>kāyena phoṭṭhabbaṁ phusitvā … </span><br> <span class=sujato>When feeling a touch with the body … </span><br><p id=mn137:14.9><span class=root>manasā dhammaṁ viññāya uppajjati upekkhā bālassa mūḷhassa puthujjanassa anodhijinassa avipākajinassa anādīnavadassāvino assutavato puthujjanassa. </span><br> <span class=sujato>When knowing an idea with the mind, equanimity arises for the unlearned ordinary person—a foolish ordinary person who has not overcome their limitations and the results of deeds, and is blind to the drawbacks. </span><br><p id=mn137:14.10><span class=root>Yā evarūpā upekkhā, dhammaṁ sā nātivattati. </span><br> <span class=sujato>Such equanimity does not transcend the idea. </span><br><p id=mn137:14.11><span class=root>Tasmā sā upekkhā ‘gehasitā’ti vuccati. </span><br> <span class=sujato>That’s why it’s called domestic equanimity. </span><br><p id=mn137:14.12><span class=root>Imā cha gehasitā upekkhā. </span><br> <span class=sujato>These are the six kinds of domestic equanimity. </span><br><p id=mn137:15.1><span class=root>Tattha katamā cha nekkhammasitā upekkhā? </span><br> <span class=sujato>And in this context what are the six kinds of renunciate equanimity? </span><br><p id=mn137:15.2><span class=root>Rūpānaṁ tveva aniccataṁ viditvā vipariṇāmavirāganirodhaṁ, ‘pubbe ceva rūpā etarahi ca sabbe te rūpā aniccā dukkhā vipariṇāmadhammā’ti evametaṁ yathābhūtaṁ sammappaññāya passato uppajjati upekkhā. </span><br> <span class=sujato>When you’ve understood the impermanence of sights—their perishing, fading away, and cessation—equanimity arises as you truly understand through right understanding that both formerly and now all those sights are impermanent, suffering, and perishable. </span><br><p id=mn137:15.3><span class=root>Yā evarūpā upekkhā, rūpaṁ sā ativattati. </span><br> <span class=sujato>Such equanimity transcends the sight. </span><br><p id=mn137:15.4><span class=root>Tasmā sā upekkhā ‘nekkhammasitā’ti vuccati. </span><br> <span class=sujato>That’s why it’s called renunciate equanimity. </span><br><p id=mn137:15.5><span class=root>Saddānaṁ tveva … </span><br> <span class=sujato>When you’ve understood the impermanence of sounds … </span><br><p id=mn137:15.6><span class=root>gandhānaṁ tveva … </span><br> <span class=sujato>smells … </span><br><p id=mn137:15.7><span class=root>rasānaṁ tveva … </span><br> <span class=sujato>tastes … </span><br><p id=mn137:15.8><span class=root>phoṭṭhabbānaṁ tveva … </span><br> <span class=sujato>touches … </span><br><p id=mn137:15.9><span class=root>dhammānaṁ tveva aniccataṁ viditvā vipariṇāmavirāganirodhaṁ, ‘pubbe ceva dhammā etarahi ca sabbe te dhammā aniccā dukkhā vipariṇāmadhammā’ti evametaṁ yathābhūtaṁ sammappaññāya passato uppajjati upekkhā. </span><br> <span class=sujato>ideas—their perishing, fading away, and cessation—equanimity arises as you truly understand through right understanding that both formerly and now all those ideas are impermanent, suffering, and perishable. </span><br><p id=mn137:15.10><span class=root>Yā evarūpā upekkhā, dhammaṁ sā ativattati. </span><br> <span class=sujato>Such equanimity transcends the idea. </span><br><p id=mn137:15.11><span class=root>Tasmā sā upekkhā ‘nekkhammasitā’ti vuccati. </span><br> <span class=sujato>That’s why it’s called renunciate equanimity. </span><br><p id=mn137:15.12><span class=root>Imā cha nekkhammasitā upekkhā. </span><br> <span class=sujato>These are the six kinds of renunciate equanimity. </span><br><p id=mn137:15.13><span class=root>‘Chattiṁsa sattapadā veditabbā’ti—</span><br> <span class=sujato>‘The thirty-six positions of sentient beings should be understood.’ </span><br><p id=mn137:15.14><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:16.1><span class=root>‘Tatra idaṁ nissāya idaṁ pajahathā’ti—</span><br> <span class=sujato>‘Therein, relying on this, give up that.’ </span><br><p id=mn137:16.2><span class=root>iti kho panetaṁ vuttaṁ; Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:16.3><span class=root>Tatra, bhikkhave, yāni cha nekkhammasitāni somanassāni tāni nissāya tāni āgamma yāni cha gehasitāni somanassāni tāni pajahatha, tāni samatikkamatha. </span><br> <span class=sujato>Therein, by relying and depending on the six kinds of renunciate happiness, give up and go beyond the six kinds of domestic happiness. </span><br><p id=mn137:16.4><span class=root>Evametesaṁ pahānaṁ hoti, evametesaṁ samatikkamo hoti. </span><br> <span class=sujato>That’s how they are given up. </span><br><p id=mn137:16.5><span class=root>Tatra, bhikkhave, yāni cha nekkhammasitāni domanassāni tāni nissāya tāni āgamma yāni cha gehasitāni domanassāni tāni pajahatha, tāni samatikkamatha. </span><br> <span class=sujato>Therein, by relying on the six kinds of renunciate sadness, give up the six kinds of domestic sadness. </span><br><p id=mn137:16.6><span class=root>Evametesaṁ pahānaṁ hoti, evametesaṁ samatikkamo hoti. </span><br> <span class=sujato>That’s how they are given up. </span><br><p id=mn137:16.7><span class=root>Tatra, bhikkhave, yā cha nekkhammasitā upekkhā tā nissāya tā āgamma, yā cha gehasitā upekkhā tā pajahatha tā samatikkamatha. </span><br> <span class=sujato>Therein, by relying on the six kinds of renunciate equanimity, give up the six kinds of domestic equanimity. </span><br><p id=mn137:16.8><span class=root>Evametāsaṁ pahānaṁ hoti, evametāsaṁ samatikkamo hoti. </span><br> <span class=sujato>That’s how they are given up. </span><br><p id=mn137:16.9><span class=root>Tatra, bhikkhave, yāni cha nekkhammasitāni somanassāni tāni nissāya tāni āgamma yāni cha nekkhammasitāni domanassāni tāni pajahatha, tāni samatikkamatha. </span><br> <span class=sujato>Therein, by relying on the six kinds of renunciate happiness, give up the six kinds of renunciate sadness. </span><br><p id=mn137:16.10><span class=root>Evametesaṁ pahānaṁ hoti, evametesaṁ samatikkamo hoti. </span><br> <span class=sujato>That’s how they are given up. </span><br><p id=mn137:16.11><span class=root>Tatra, bhikkhave, yā cha nekkhammasitā upekkhā tā nissāya tā āgamma yāni cha nekkhammasitāni somanassāni tāni pajahatha, tāni samatikkamatha. </span><br> <span class=sujato>Therein, by relying on the six kinds of renunciate equanimity, give up the six kinds of renunciate happiness. </span><br><p id=mn137:16.12><span class=root>Evametesaṁ pahānaṁ hoti, evametesaṁ samatikkamo hoti. </span><br> <span class=sujato>That’s how they are given up. </span><br><p id=mn137:17.1><span class=root>Atthi, bhikkhave, upekkhā nānattā nānattasitā, atthi upekkhā ekattā ekattasitā. </span><br> <span class=sujato>There is equanimity that is diversified, based on diversity, and equanimity that is unified, based on unity. </span><br><p id=mn137:18.1><span class=root>Katamā ca, bhikkhave, upekkhā nānattā nānattasitā? </span><br> <span class=sujato>And what is equanimity based on diversity? </span><br><p id=mn137:18.2><span class=root>Atthi, bhikkhave, upekkhā rūpesu, atthi saddesu, atthi gandhesu, atthi rasesu, atthi phoṭṭhabbesu—</span><br> <span class=sujato>There is equanimity towards sights, sounds, smells, tastes, and touches. </span><br><p id=mn137:18.3><span class=root>ayaṁ, bhikkhave, upekkhā nānattā nānattasitā. </span><br> <span class=sujato>This is equanimity based on diversity. </span><br><p id=mn137:19.1><span class=root>Katamā ca, bhikkhave, upekkhā ekattā ekattasitā? </span><br> <span class=sujato>And what is equanimity based on unity? </span><br><p id=mn137:19.2><span class=root>Atthi, bhikkhave, upekkhā ākāsānañcāyatananissitā, atthi viññāṇañcāyatananissitā, atthi ākiñcaññāyatananissitā, atthi nevasaññānāsaññāyatananissitā—</span><br> <span class=sujato>There is equanimity based on the dimensions of infinite space, infinite consciousness, nothingness, and neither perception nor non-perception. </span><br><p id=mn137:19.3><span class=root>ayaṁ, bhikkhave, upekkhā ekattā ekattasitā. </span><br> <span class=sujato>This is equanimity based on unity. </span><br><p id=mn137:20.1><span class=root>Tatra, bhikkhave, yāyaṁ upekkhā ekattā ekattasitā taṁ nissāya taṁ āgamma yāyaṁ upekkhā nānattā nānattasitā taṁ pajahatha, taṁ samatikkamatha. </span><br> <span class=sujato>Therein, relying on equanimity based on unity, give up equanimity based on diversity. </span><br><p id=mn137:20.2><span class=root>Evametissā pahānaṁ hoti, evametissā samatikkamo hoti. </span><br> <span class=sujato>That’s how it is given up. </span><br><p id=mn137:20.3><span class=root>Atammayataṁ, bhikkhave, nissāya atammayataṁ āgamma yāyaṁ upekkhā ekattā ekattasitā taṁ pajahatha, taṁ samatikkamatha. </span><br> <span class=sujato>Relying on not being determined by that, give up equanimity based on unity. </span><br><p id=mn137:20.4><span class=root>Evametissā pahānaṁ hoti, evametissā samatikkamo hoti. </span><br> <span class=sujato>That’s how it is given up. </span><br><p id=mn137:20.5><span class=root>‘Tatra idaṁ nissāya idaṁ pajahathā’ti—</span><br> <span class=sujato>‘Therein, relying on this, give up that.’ </span><br><p id=mn137:20.6><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:21.1><span class=root>‘Tayo satipaṭṭhānā yadariyo sevati, yadariyo sevamāno satthā gaṇamanusāsitumarahatī’ti—</span><br> <span class=sujato>‘The Noble One cultivates the establishment of mindfulness in three cases, by virtue of which they are a Teacher worthy to instruct a group.’ </span><br><p id=mn137:21.2><span class=root>iti kho panetaṁ vuttaṁ; </span><br> <span class=sujato>That’s what I said, </span><br><p id=mn137:21.3><span class=root>kiñcetaṁ paṭicca vuttaṁ? </span><br> <span class=sujato>but why did I say it? </span><br><p id=mn137:22.1><span class=root>Idha, bhikkhave, satthā sāvakānaṁ dhammaṁ deseti anukampako hitesī anukampaṁ upādāya: </span><br> <span class=sujato>The first case is when the Teacher teaches Dhamma to his disciples out of kindness and sympathy: </span><br><p id=mn137:22.2><span class=root>‘idaṁ vo hitāya, idaṁ vo sukhāyā’ti. </span><br> <span class=sujato>‘This is for your welfare. This is for your happiness.’ </span><br><p id=mn137:22.3><span class=root>Tassa sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti. </span><br> <span class=sujato>But their disciples don’t want to listen. They don’t actively listen or try to understand. They proceed having turned away from the Teacher’s instruction. </span><br><p id=mn137:22.4><span class=root>Tatra, bhikkhave, tathāgato na ceva anattamano hoti, na ca anattamanataṁ paṭisaṁvedeti, anavassuto ca viharati sato sampajāno. </span><br> <span class=sujato>In this case the Realized One is not unhappy, he does not feel unhappiness. He remains unfestering, mindful and aware. </span><br><p id=mn137:22.5><span class=root>Idaṁ, bhikkhave, paṭhamaṁ satipaṭṭhānaṁ yadariyo sevati, yadariyo sevamāno satthā gaṇamanusāsitumarahati. </span><br> <span class=sujato>This is the first case in which the Noble One cultivates the establishment of mindfulness. </span><br><p id=mn137:23.1><span class=root>Puna caparaṁ, bhikkhave, satthā sāvakānaṁ dhammaṁ deseti anukampako hitesī anukampaṁ upādāya: </span><br> <span class=sujato>The next case is when the Teacher teaches Dhamma to his disciples out of kindness and sympathy: </span><br><p id=mn137:23.2><span class=root>‘idaṁ vo hitāya, idaṁ vo sukhāyā’ti. </span><br> <span class=sujato>‘This is for your welfare. This is for your happiness.’ </span><br><p id=mn137:23.3><span class=root>Tassa ekacce sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti; </span><br> <span class=sujato>And some of their disciples don’t want to listen. They don’t actively listen or try to understand. They proceed having turned away from the Teacher’s instruction. </span><br><p id=mn137:23.4><span class=root>ekacce sāvakā sussūsanti, sotaṁ odahanti, aññā cittaṁ upaṭṭhapenti, na ca vokkamma satthusāsanā vattanti. </span><br> <span class=sujato>But some of their disciples do want to listen. They actively listen and try to understand. They don’t proceed having turned away from the Teacher’s instruction. </span><br><p id=mn137:23.5><span class=root>Tatra, bhikkhave, tathāgato na ceva anattamano hoti, na ca anattamanataṁ paṭisaṁvedeti; </span><br> <span class=sujato>In this case the Realized One is not unhappy, </span><br><p id=mn137:23.6><span class=root>na ca attamano hoti, na ca attamanataṁ paṭisaṁvedeti. </span><br> <span class=sujato>nor is he happy. </span><br><p id=mn137:23.7><span class=root>Anattamanatā ca attamanatā ca—</span><br><p id=mn137:23.8><span class=root>tadubhayaṁ abhinivajjetvā upekkhako viharati sato sampajāno. </span><br> <span class=sujato>Rejecting both unhappiness and happiness, he remains equanimous, mindful and aware. </span><br><p id=mn137:23.9><span class=root>Idaṁ vuccati, bhikkhave, dutiyaṁ satipaṭṭhānaṁ yadariyo sevati, yadariyo sevamāno satthā gaṇamanusāsitumarahati. </span><br> <span class=sujato>This is the second case in which the Noble One cultivates the establishment of mindfulness. </span><br><p id=mn137:24.1><span class=root>Puna caparaṁ, bhikkhave, satthā sāvakānaṁ dhammaṁ deseti anukampako hitesī anukampaṁ upādāya: </span><br> <span class=sujato>The next case is when the Teacher teaches Dhamma to his disciples out of kindness and sympathy: </span><br><p id=mn137:24.2><span class=root>‘idaṁ vo hitāya, idaṁ vo sukhāyā’ti. </span><br> <span class=sujato>‘This is for your welfare. This is for your happiness.’ </span><br><p id=mn137:24.3><span class=root>Tassa sāvakā sussūsanti, sotaṁ odahanti, aññācittaṁ upaṭṭhapenti, na ca vokkamma satthusāsanā vattanti. </span><br> <span class=sujato>And their disciples want to listen. They actively listen and try to understand. They don’t proceed having turned away from the Teacher’s instruction. </span><br><p id=mn137:24.4><span class=root>Tatra, bhikkhave, tathāgato attamano ceva hoti, attamanatañca paṭisaṁvedeti, anavassuto ca viharati sato sampajāno. </span><br> <span class=sujato>In this case the Realized One is happy, he does feel happiness. He remains unfestering, mindful and aware. </span><br><p id=mn137:24.5><span class=root>Idaṁ vuccati, bhikkhave, tatiyaṁ satipaṭṭhānaṁ yadariyo sevati, yadariyo sevamāno satthā gaṇamanusāsitumarahati. </span><br> <span class=sujato>This is the third case in which the Noble One cultivates the establishment of mindfulness. </span><br><p id=mn137:24.6><span class=root>‘Tayo satipaṭṭhānā yadariyo sevati, yadariyo sevamāno satthā gaṇamanusāsitumarahatī’ti—</span><br> <span class=sujato>‘The Noble One cultivates the establishment of mindfulness in three cases, by virtue of which they are a Teacher worthy to instruct a group.’ </span><br><p id=mn137:24.7><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn137:25.1><span class=root>‘So vuccati yoggācariyānaṁ anuttaro purisadammasārathī’ti—</span><br> <span class=sujato>‘Of all meditation tutors, it is he that is called the supreme guide for those who wish to train.’ </span><br><p id=mn137:25.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn137:25.3><span class=root>Hatthidamakena, bhikkhave, hatthidammo sārito ekaṁyeva disaṁ dhāvati—</span><br> <span class=sujato>Driven by an elephant trainer, an elephant in training proceeds in just one direction: </span><br><p id=mn137:25.4><span class=root>puratthimaṁ vā pacchimaṁ vā uttaraṁ vā dakkhiṇaṁ vā. </span><br> <span class=sujato>east, west, north, or south. </span><br><p id=mn137:26.1><span class=root>Assadamakena, bhikkhave, assadammo sārito ekaññeva disaṁ dhāvati—</span><br> <span class=sujato>Driven by a horse trainer, a horse in training proceeds in just one direction: </span><br><p id=mn137:26.2><span class=root>puratthimaṁ vā pacchimaṁ vā uttaraṁ vā dakkhiṇaṁ vā. </span><br> <span class=sujato>east, west, north, or south. </span><br><p id=mn137:26.3><span class=root>Godamakena, bhikkhave, godammo sārito ekaññeva disaṁ dhāvati—</span><br> <span class=sujato>Driven by an ox trainer, an ox in training proceeds in just one direction: </span><br><p id=mn137:26.4><span class=root>puratthimaṁ vā pacchimaṁ vā uttaraṁ vā dakkhiṇaṁ vā. </span><br> <span class=sujato>east, west, north, or south. </span><br><p id=mn137:26.5><span class=root>Tathāgatena hi, bhikkhave, arahatā sammāsambuddhena purisadammo sārito aṭṭha disā vidhāvati. </span><br> <span class=sujato>But driven by the Realized One, the perfected one, the fully awakened Buddha, a person in training proceeds in eight directions: </span><br><p id=mn137:27.1><span class=root>Rūpī rūpāni passati—</span><br> <span class=sujato>Having physical form, they see forms. </span><br><p id=mn137:27.2><span class=root>ayaṁ ekā disā; </span><br> <span class=sujato>This is the first direction. </span><br><p id=mn137:27.3><span class=root>ajjhattaṁ arūpasaññī bahiddhā rūpāni passati—</span><br> <span class=sujato>Not perceiving physical form internally, they see forms externally. </span><br><p id=mn137:27.4><span class=root>ayaṁ dutiyā disā; </span><br> <span class=sujato>This is the second direction. </span><br><p id=mn137:27.5><span class=root>subhantveva adhimutto hoti—</span><br> <span class=sujato>They’re focused only on beauty. </span><br><p id=mn137:27.6><span class=root>ayaṁ tatiyā disā; </span><br> <span class=sujato>This is the third direction. </span><br><p id=mn137:27.7><span class=root>sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati—</span><br> <span class=sujato>Going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, they enter and remain in the dimension of infinite space. </span><br><p id=mn137:27.8><span class=root>ayaṁ catutthī disā; </span><br> <span class=sujato>This is the fourth direction. </span><br><p id=mn137:27.9><span class=root>sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati—</span><br> <span class=sujato>Going totally beyond the dimension of infinite space, aware that ‘consciousness is infinite’, they enter and remain in the dimension of infinite consciousness. </span><br><p id=mn137:27.10><span class=root>ayaṁ pañcamī disā; </span><br> <span class=sujato>This is the fifth direction. </span><br><p id=mn137:27.11><span class=root>sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati—</span><br> <span class=sujato>Going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. </span><br><p id=mn137:27.12><span class=root>ayaṁ chaṭṭhī disā; </span><br> <span class=sujato>This is the sixth direction. </span><br><p id=mn137:27.13><span class=root>sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati—</span><br> <span class=sujato>Going totally beyond the dimension of nothingness, they enter and remain in the dimension of neither perception nor non-perception. </span><br><p id=mn137:27.14><span class=root>ayaṁ sattamī disā; </span><br> <span class=sujato>This is the seventh direction. </span><br><p id=mn137:27.15><span class=root>sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati—</span><br> <span class=sujato>Going totally beyond the dimension of neither perception nor non-perception, they enter and remain in the cessation of perception and feeling. </span><br><p id=mn137:27.16><span class=root>ayaṁ aṭṭhamī disā. </span><br> <span class=sujato>This is the eighth direction. </span><br><p id=mn137:27.17><span class=root>Tathāgatena, bhikkhave, arahatā sammāsambuddhena purisadammo sārito imā aṭṭha disā vidhāvati. </span><br> <span class=sujato>Driven by the Realized One, the perfected one, the fully awakened Buddha, a person in training proceeds in these eight directions. </span><br><p id=mn137:28.1><span class=root>So vuccati: ‘yoggācariyānaṁ anuttaro purisadammasārathī’ti—</span><br> <span class=sujato>‘Of all meditation tutors, it is he that is called the supreme guide for those who wish to train.’ </span><br><p id=mn137:28.2><span class=root>iti yaṁ taṁ vuttaṁ idametaṁ paṭicca vuttan”ti. </span><br> <span class=sujato>That’s what I said, and this is why I said it.” </span><br><p id=mn137:28.3><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn137:28.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn137:28.5><span class=root>Saḷāyatanavibhaṅgasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>