<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0087.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0086.html>Previous</a><a href=/canon/en/pli/ms/sutta/mn/mn0088.html>Next</a></div><p id=mn87:0.1><span class=root>Majjhima Nikāya 87 </span><br> <span class=sujato>Middle Discourses 87 </span><br><p id=mn87:0.2><span class="root big-bold">Piyajātikasutta </span><br> <span class=sujato>Born From the Beloved </span><br><p id=mn87:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn87:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn87:2.1><span class=root>Tena kho pana samayena aññatarassa gahapatissa ekaputtako piyo manāpo kālaṅkato hoti. </span><br> <span class=sujato>Now at that time a certain householder’s dear and beloved only child passed away. </span><br><p id=mn87:2.2><span class=root>Tassa kālaṅkiriyāya neva kammantā paṭibhanti na bhattaṁ paṭibhāti. </span><br> <span class=sujato>After their death he didn’t feel like working or eating. </span><br><p id=mn87:2.3><span class=root>So āḷāhanaṁ gantvā kandati: </span><br> <span class=sujato>He would go to the cremation ground and wail, </span><br><p id=mn87:2.4><span class=root>“kahaṁ, ekaputtaka, kahaṁ, ekaputtakā”ti. </span><br> <span class=sujato>“Where are you, my only child? Where are you, my only child?” </span><br><p id=mn87:3.1><span class=root>Atha kho so gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho taṁ gahapatiṁ bhagavā etadavoca: </span><br> <span class=sujato>Then he went to the Buddha, bowed, and sat down to one side. The Buddha said to him, </span><br><p id=mn87:3.2><span class=root>“na kho te, gahapati, sake citte ṭhitassa indriyāni, atthi te indriyānaṁ aññathattan”ti. </span><br> <span class=sujato>“Your faculties, householder, are those of one who is unstable in their own mind; there is a deterioration in your faculties.” </span><br><p id=mn87:3.3><span class=root>“Kiñhi me, bhante, indriyānaṁ nāññathattaṁ bhavissati; </span><br> <span class=sujato>“And how, sir, could there be no deterioration of my faculties? </span><br><p id=mn87:3.4><span class=root>mayhañhi, bhante, ekaputto piyo manāpo kālaṅkato. </span><br> <span class=sujato>For my dear and beloved only child has passed away. </span><br><p id=mn87:3.5><span class=root>Tassa kālaṅkiriyāya neva kammantā paṭibhanti, na bhattaṁ paṭibhāti. </span><br> <span class=sujato>Since their death I haven’t felt like working or eating. </span><br><p id=mn87:3.6><span class=root>Sohaṁ āḷāhanaṁ gantvā kandāmi: </span><br> <span class=sujato>I go to the cremation ground and wail: </span><br><p id=mn87:3.7><span class=root>‘kahaṁ, ekaputtaka, kahaṁ, ekaputtakā’”ti. </span><br> <span class=sujato>‘Where are you, my only child? Where are you, my only child?’” </span><br><p id=mn87:3.8><span class=root>“Evametaṁ, gahapati, evametaṁ, gahapati. </span><br> <span class=sujato>“That’s so true, householder! That’s so true, householder! </span><br><p id=mn87:3.9><span class=root>Piyajātikā hi, gahapati, sokaparidevadukkhadomanassupāyāsā piyappabhavikā”ti. </span><br> <span class=sujato>For our loved ones are a source of sorrow, lamentation, pain, sadness, and distress.” </span><br><p id=mn87:3.10><span class=root>“Kassa kho nāmetaṁ, bhante, evaṁ bhavissati: </span><br> <span class=sujato>“Sir, who on earth could ever think such a thing! </span><br><p id=mn87:3.11><span class=root>‘piyajātikā sokaparidevadukkhadomanassupāyāsā piyappabhavikā’ti? </span><br><p id=mn87:3.12><span class=root>Piyajātikā hi kho, bhante, ānandasomanassā piyappabhavikā”ti. </span><br> <span class=sujato>For our loved ones are a source of joy and happiness.” </span><br><p id=mn87:3.13><span class=root>Atha kho so gahapati bhagavato bhāsitaṁ anabhinanditvā paṭikkositvā uṭṭhāyāsanā pakkāmi. </span><br> <span class=sujato>Disagreeing with the Buddha’s statement, rejecting it, he got up from his seat and left. </span><br><p id=mn87:4.1><span class=root>Tena kho pana samayena sambahulā akkhadhuttā bhagavato avidūre akkhehi dibbanti. </span><br> <span class=sujato>Now at that time several gamblers were playing dice not far from the Buddha. </span><br><p id=mn87:4.2><span class=root>Atha kho so gahapati yena te akkhadhuttā tenupasaṅkami; upasaṅkamitvā akkhadhutte etadavoca: </span><br> <span class=sujato>That householder approached them and told them what had happened. </span><br><p id=mn87:4.3><span class=root>“idhāhaṁ, bhonto, yena samaṇo gotamo tenupasaṅkamiṁ; upasaṅkamitvā samaṇaṁ gotamaṁ abhivādetvā ekamantaṁ nisīdiṁ. Ekamantaṁ nisinnaṁ kho maṁ, bhonto, samaṇo gotamo etadavoca: </span><br><p id=mn87:4.4><span class=root>‘na kho te, gahapati, sake citte ṭhitassa indriyāni, atthi te indriyānaṁ aññathattan’ti. </span><br><p id=mn87:4.5><span class=root>Evaṁ vutte, ahaṁ, bhonto, samaṇaṁ gotamaṁ etadavocaṁ: </span><br><p id=mn87:4.6><span class=root>‘kiñhi me, bhante, indriyānaṁ nāññathattaṁ bhavissati; </span><br><p id=mn87:4.7><span class=root>mayhañhi, bhante, ekaputtako piyo manāpo kālaṅkato. </span><br><p id=mn87:4.8><span class=root>Tassa kālaṅkiriyāya neva kammantā paṭibhanti, na bhattaṁ paṭibhāti. </span><br><p id=mn87:4.9><span class=root>Sohaṁ āḷāhanaṁ gantvā kandāmi—</span><br><p id=mn87:4.10><span class=root>kahaṁ, ekaputtaka, kahaṁ, ekaputtakā’ti. </span><br><p id=mn87:4.11><span class=root>‘Evametaṁ, gahapati, evametaṁ, gahapati. </span><br><p id=mn87:4.12><span class=root>Piyajātikā hi, gahapati, sokaparidevadukkhadomanassupāyāsā piyappabhavikā’ti. </span><br><p id=mn87:4.13><span class=root>‘Kassa kho nāmetaṁ, bhante, evaṁ bhavissati—</span><br><p id=mn87:4.14><span class=root>piyajātikā sokaparidevadukkhadomanassupāyāsā piyappabhavikā? </span><br><p id=mn87:4.15><span class=root>Piyajātikā hi kho, bhante, ānandasomanassā piyappabhavikā’ti. </span><br><p id=mn87:4.16><span class=root>Atha khvāhaṁ, bhonto, samaṇassa gotamassa bhāsitaṁ anabhinanditvā paṭikkositvā uṭṭhāyāsanā pakkamin”ti. </span><br><p id=mn87:4.17><span class=root>“Evametaṁ, gahapati, evametaṁ, gahapati. </span><br> <span class=sujato>“That’s so true, householder! That’s so true, householder! </span><br><p id=mn87:4.18><span class=root>Piyajātikā hi, gahapati, ānandasomanassā piyappabhavikā”ti. </span><br> <span class=sujato>For our loved ones are a source of joy and happiness.” </span><br><p id=mn87:4.19><span class=root>Atha kho so gahapati “sameti me akkhadhuttehī”ti pakkāmi. </span><br> <span class=sujato>Thinking, “The gamblers and I are in agreement,” the householder left. </span><br><p id=mn87:5.1><span class=root>Atha kho idaṁ kathāvatthu anupubbena rājantepuraṁ pāvisi. </span><br> <span class=sujato>Eventually that topic of discussion reached the royal compound. </span><br><p id=mn87:5.2><span class=root>Atha kho rājā pasenadi kosalo mallikaṁ deviṁ āmantesi: </span><br> <span class=sujato>Then King Pasenadi addressed Queen Mallikā, </span><br><p id=mn87:5.3><span class=root>“idaṁ te, mallike, samaṇena gotamena bhāsitaṁ: </span><br> <span class=sujato>“Mallika, your ascetic Gotama said this: </span><br><p id=mn87:5.4><span class=root>‘piyajātikā sokaparidevadukkhadomanassupāyāsā piyappabhavikā’”ti. </span><br> <span class=sujato>‘Our loved ones are a source of sorrow, lamentation, pain, sadness, and distress.’” </span><br><p id=mn87:5.5><span class=root>“Sacetaṁ, mahārāja, bhagavatā bhāsitaṁ, evametan”ti. </span><br> <span class=sujato>“If that’s what the Buddha said, great king, then that’s how it is.” </span><br><p id=mn87:5.6><span class=root>“Evameva panāyaṁ mallikā yaññadeva samaṇo gotamo bhāsati taṁ tadevassa abbhanumodati: </span><br> <span class=sujato>“No matter what the ascetic Gotama says, Mallikā agrees with him: </span><br><p id=mn87:5.7><span class=root>‘Sacetaṁ, mahārāja, bhagavatā bhāsitaṁ evametan’ti. </span><br> <span class=sujato>‘If that’s what the Buddha said, great king, then that’s how it is.’ </span><br><p id=mn87:5.8><span class=root>Seyyathāpi nāma, yaññadeva ācariyo antevāsissa bhāsati taṁ tadevassa antevāsī abbhanumodati: </span><br> <span class=sujato>You’re just like a pupil who agrees with everything their tutor says. </span><br><p id=mn87:5.9><span class=root>‘evametaṁ, ācariya, evametaṁ, ācariyā’ti. </span><br><p id=mn87:5.10><span class=root>Evameva kho tvaṁ, mallike, yaññadeva samaṇo gotamo bhāsati taṁ tadevassa abbhanumodasi: </span><br><p id=mn87:5.11><span class=root>‘Sacetaṁ, mahārāja, bhagavatā bhāsitaṁ evametan’ti. </span><br><p id=mn87:5.12><span class=root>Cara pire, mallike, vinassā”ti. </span><br> <span class=sujato>Go away, Mallikā, get out of here!” </span><br><p id=mn87:6.1><span class=root>Atha kho mallikā devī nāḷijaṅghaṁ brāhmaṇaṁ āmantesi: </span><br> <span class=sujato>Then Queen Mallikā addressed the brahmin Nāḷijaṅgha, </span><br><p id=mn87:6.2><span class=root>“ehi tvaṁ, brāhmaṇa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha: </span><br> <span class=sujato>“Please, brahmin, go to the Buddha, and in my name bow with your head to his feet. Ask him if he is healthy and well, nimble, strong, and living comfortably. </span><br><p id=mn87:6.3><span class=root>‘mallikā, bhante, devī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti; </span><br><p id=mn87:6.4><span class=root>evañca vadehi: </span><br> <span class=sujato>And then say: </span><br><p id=mn87:6.5><span class=root>‘bhāsitā nu kho, bhante, bhagavatā esā vācā—</span><br> <span class=sujato>‘Sir, did the Buddha make this statement: </span><br><p id=mn87:6.6><span class=root>piyajātikā sokaparidevadukkhadomanassupāyāsā piyappabhavikā’ti. </span><br> <span class=sujato>“Our loved ones are a source of sorrow, lamentation, pain, sadness, and distress”?’ </span><br><p id=mn87:6.7><span class=root>Yathā te bhagavā byākaroti taṁ sādhukaṁ uggahetvā mama āroceyyāsi. </span><br> <span class=sujato>Remember well how the Buddha answers and tell it to me. </span><br><p id=mn87:6.8><span class=root>Na hi tathāgatā vitathaṁ bhaṇantī”ti. </span><br> <span class=sujato>For Realized Ones say nothing that is not so.” </span><br><p id=mn87:6.9><span class=root>“Evaṁ, bhotī”ti kho nāḷijaṅgho brāhmaṇo mallikāya deviyā paṭissutvā yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>“Yes, ma’am,” he replied. He went to the Buddha and exchanged greetings with him. </span><br><p id=mn87:6.10><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho nāḷijaṅgho brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha, </span><br><p id=mn87:6.11><span class=root>“mallikā, bho gotama, devī bhoto gotamassa pāde sirasā vandati; appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati; </span><br> <span class=sujato>“Worthy Gotama, Queen Mallikā bows with her head to your feet. She asks if you are healthy and well, nimble, strong, and living comfortably. </span><br><p id=mn87:6.12><span class=root>evañca vadeti: </span><br> <span class=sujato>And she asks whether </span><br><p id=mn87:6.13><span class=root>‘bhāsitā nu kho, bhante, bhagavatā esā vācā—</span><br> <span class=sujato>the Buddha made this statement: </span><br><p id=mn87:6.14><span class=root>piyajātikā sokaparidevadukkhadomanassupāyāsā piyappabhavikā’”ti. </span><br> <span class=sujato>‘Our loved ones are a source of sorrow, lamentation, pain, sadness, and distress.’” </span><br><p id=mn87:7.1><span class=root>“Evametaṁ, brāhmaṇa, evametaṁ, brāhmaṇa. </span><br> <span class=sujato>“That’s right, brahmin, that’s right! </span><br><p id=mn87:7.2><span class=root>Piyajātikā hi, brāhmaṇa, sokaparidevadukkhadomanassupāyāsā piyappabhavikāti. </span><br> <span class=sujato>For our loved ones are a source of sorrow, lamentation, pain, sadness, and distress. </span><br><p id=mn87:8.1><span class=root>Tadamināpetaṁ, brāhmaṇa, pariyāyena veditabbaṁ yathā piyajātikā sokaparidevadukkhadomanassupāyāsā piyappabhavikā. </span><br> <span class=sujato>And here’s a way to understand how our loved ones are a source of sorrow, lamentation, pain, sadness, and distress. </span><br><p id=mn87:8.2><span class=root>Bhūtapubbaṁ, brāhmaṇa, imissāyeva sāvatthiyā aññatarissā itthiyā mātā kālamakāsi. </span><br> <span class=sujato>Once upon a time right here in Sāvatthī a certain woman’s mother passed away. </span><br><p id=mn87:8.3><span class=root>Sā tassā kālakiriyāya ummattikā khittacittā rathikāya rathikaṁ siṅghāṭakena siṅghāṭakaṁ upasaṅkamitvā evamāha: </span><br> <span class=sujato>And because of that she went mad and lost her mind. She went from street to street and from square to square saying, </span><br><p id=mn87:8.4><span class=root>‘api me mātaraṁ addassatha, api me mātaraṁ addassathā’ti? </span><br> <span class=sujato>‘Has anyone seen my mother? Has anyone seen my mother?’ </span><br><p id=mn87:9-14.1><span class=root>Imināpi kho etaṁ, brāhmaṇa, pariyāyena veditabbaṁ yathā piyajātikā sokaparidevadukkhadomanassupāyāsā piyappabhavikāti. </span><br> <span class=sujato>And here’s another way to understand how our loved ones are a source of sorrow, lamentation, pain, sadness, and distress. </span><br><p id=mn87:9-14.2><span class=root>Bhūtapubbaṁ, brāhmaṇa, imissāyeva sāvatthiyā aññatarissā itthiyā pitā kālamakāsi … </span><br> <span class=sujato>Once upon a time right here in Sāvatthī a certain woman’s father … </span><br><p id=mn87:9-14.3><span class=root>bhātā kālamakāsi … </span><br> <span class=sujato>brother … </span><br><p id=mn87:9-14.4><span class=root>bhaginī kālamakāsi … </span><br> <span class=sujato>sister … </span><br><p id=mn87:9-14.5><span class=root>putto kālamakāsi … </span><br> <span class=sujato>son … </span><br><p id=mn87:9-14.6><span class=root>dhītā kālamakāsi … </span><br> <span class=sujato>daughter … </span><br><p id=mn87:9-14.7><span class=root>sāmiko kālamakāsi. </span><br> <span class=sujato>husband passed away. </span><br><p id=mn87:9-14.8><span class=root>Sā tassa kālakiriyāya ummattikā khittacittā rathikāya rathikaṁ siṅghāṭakena siṅghāṭakaṁ upasaṅkamitvā evamāha: </span><br> <span class=sujato>And because of that she went mad and lost her mind. She went from street to street and from square to square saying, </span><br><p id=mn87:9-14.9><span class=root>‘api me sāmikaṁ addassatha, api me sāmikaṁ addassathā’ti? </span><br> <span class=sujato>‘Has anyone seen my husband? Has anyone seen my husband?’ </span><br><p id=mn87:15-21.1><span class=root>Imināpi kho etaṁ, brāhmaṇa, pariyāyena veditabbaṁ yathā piyajātikā sokaparidevadukkhadomanassupāyāsā piyappabhavikāti. </span><br> <span class=sujato>And here’s another way to understand how our loved ones are a source of sorrow, lamentation, pain, sadness, and distress. </span><br><p id=mn87:15-21.2><span class=root>Bhūtapubbaṁ, brāhmaṇa, imissāyeva sāvatthiyā aññatarassa purisassa mātā kālamakāsi. </span><br> <span class=sujato>Once upon a time right here in Sāvatthī a certain man’s mother … </span><br><p id=mn87:15-21.3><span class=root>So tassā kālakiriyāya ummattako khittacitto rathikāya rathikaṁ siṅghāṭakena siṅghāṭakaṁ upasaṅkamitvā evamāha: </span><br><p id=mn87:15-21.4><span class=root>‘api me mātaraṁ addassatha, api me mātaraṁ addassathā’ti? </span><br><p id=mn87:15-21.5><span class=root>Imināpi kho etaṁ, brāhmaṇa, pariyāyena veditabbaṁ yathā piyajātikā sokaparidevadukkhadomanassupāyāsā piyappabhavikāti. </span><br><p id=mn87:15-21.6><span class=root>Bhūtapubbaṁ, brāhmaṇa, imissāyeva sāvatthiyā aññatarassa purisassa pitā kālamakāsi … </span><br> <span class=sujato>father … </span><br><p id=mn87:15-21.7><span class=root>bhātā kālamakāsi … </span><br> <span class=sujato>brother … </span><br><p id=mn87:15-21.8><span class=root>bhaginī kālamakāsi … </span><br> <span class=sujato>sister … </span><br><p id=mn87:15-21.9><span class=root>putto kālamakāsi … </span><br> <span class=sujato>son … </span><br><p id=mn87:15-21.10><span class=root>dhītā kālamakāsi … </span><br> <span class=sujato>daughter … </span><br><p id=mn87:15-21.11><span class=root>pajāpati kālamakāsi. </span><br> <span class=sujato>wife passed away. </span><br><p id=mn87:15-21.12><span class=root>So tassā kālakiriyāya ummattako khittacitto rathikāya rathikaṁ siṅghāṭakena siṅghāṭakaṁ upasaṅkamitvā evamāha: </span><br> <span class=sujato>And because of that he went mad and lost his mind. He went from street to street and from square to square saying, </span><br><p id=mn87:15-21.13><span class=root>‘api me pajāpatiṁ addassatha, api me pajāpatiṁ addassathā’ti? </span><br> <span class=sujato>‘Has anyone seen my wife? Has anyone seen my wife?’ </span><br><p id=mn87:15-21.14><span class=root>Imināpi kho etaṁ, brāhmaṇa, pariyāyena veditabbaṁ yathā piyajātikā sokaparidevadukkhadomanassupāyāsā piyappabhavikāti. </span><br> <span class=sujato>And here’s another way to understand how our loved ones are a source of sorrow, lamentation, pain, sadness, and distress. </span><br><p id=mn87:22.1><span class=root>Bhūtapubbaṁ, brāhmaṇa, imissāyeva sāvatthiyā aññatarā itthī ñātikulaṁ agamāsi. </span><br> <span class=sujato>Once upon a time right here in Sāvatthī a certain woman went to live with her relative’s family. </span><br><p id=mn87:22.2><span class=root>Tassā te ñātakā sāmikaṁ acchinditvā aññassa dātukāmā. </span><br> <span class=sujato>But her relatives wanted to divorce her from her husband and give her to another, </span><br><p id=mn87:22.3><span class=root>Sā ca taṁ na icchati. </span><br> <span class=sujato>who she didn’t want. </span><br><p id=mn87:22.4><span class=root>Atha kho sā itthī sāmikaṁ etadavoca: </span><br> <span class=sujato>So she told her husband about this. </span><br><p id=mn87:22.5><span class=root>‘ime, maṁ, ayyaputta, ñātakā tvaṁ acchinditvā aññassa dātukāmā. </span><br><p id=mn87:22.6><span class=root>Ahañca taṁ na icchāmī’ti. </span><br><p id=mn87:22.7><span class=root>Atha kho so puriso taṁ itthiṁ dvidhā chetvā attānaṁ upphālesi: </span><br> <span class=sujato>But he cut her in two and disemboweled himself, thinking, </span><br><p id=mn87:22.8><span class=root>‘ubho pecca bhavissāmā’ti. </span><br> <span class=sujato>‘We shall be together after death.’ </span><br><p id=mn87:22.9><span class=root>Imināpi kho etaṁ, brāhmaṇa, pariyāyena veditabbaṁ yathā piyajātikā sokaparidevadukkhadomanassupāyāsā piyappabhavikā”ti. </span><br> <span class=sujato>That’s another way to understand how our loved ones are a source of sorrow, lamentation, pain, sadness, and distress.” </span><br><p id=mn87:23.1><span class=root>Atha kho nāḷijaṅgho brāhmaṇo bhagavato bhāsitaṁ abhinanditvā anumoditvā uṭṭhāyāsanā yena mallikā devī tenupasaṅkami; upasaṅkamitvā yāvatako ahosi bhagavatā saddhiṁ kathāsallāpo taṁ sabbaṁ mallikāya deviyā ārocesi. Atha kho mallikā devī yena rājā pasenadi kosalo tenupasaṅkami; upasaṅkamitvā rājānaṁ pasenadiṁ kosalaṁ etadavoca: </span><br> <span class=sujato>Then Nāḷijaṅgha the brahmin, having approved and agreed with what the Buddha said, got up from his seat, went to Queen Mallikā, and told her of all they had discussed. Then Queen Mallikā approached King Pasenadi and said to him, </span><br><p id=mn87:24.1><span class=root>“Taṁ kiṁ maññasi, mahārāja, </span><br> <span class=sujato>“What do you think, great king? </span><br><p id=mn87:24.2><span class=root>piyā te vajirī kumārī”ti? </span><br> <span class=sujato>Do you love Princess Vajirī?” </span><br><p id=mn87:24.3><span class=root>“Evaṁ, mallike, piyā me vajirī kumārī”ti. </span><br> <span class=sujato>“Indeed I do, Mallikā.” </span><br><p id=mn87:24.4><span class=root>“Taṁ kiṁ maññasi, mahārāja, </span><br> <span class=sujato>“What do you think, great king? </span><br><p id=mn87:24.5><span class=root>vajiriyā te kumāriyā vipariṇāmaññathābhāvā uppajjeyyuṁ sokaparidevadukkhadomanassupāyāsā”ti? </span><br> <span class=sujato>If she were to decay and perish, would sorrow, lamentation, pain, sadness, and distress arise in you?” </span><br><p id=mn87:24.6><span class=root>“Vajiriyā me, mallike, kumāriyā vipariṇāmaññathābhāvā jīvitassapi siyā aññathattaṁ, kiṁ pana me na uppajjissanti sokaparidevadukkhadomanassupāyāsā”ti? </span><br> <span class=sujato>“If she were to decay and perish, my life would fall apart. How could sorrow, lamentation, pain, sadness, and distress not arise in me?” </span><br><p id=mn87:24.7><span class=root>“Idaṁ kho taṁ, mahārāja, tena bhagavatā jānatā passatā arahatā sammāsambuddhena sandhāya bhāsitaṁ: </span><br> <span class=sujato>“This is what the Buddha was referring to when he said: </span><br><p id=mn87:24.8><span class=root>‘piyajātikā sokaparidevadukkhadomanassupāyāsā piyappabhavikā’ti. </span><br> <span class=sujato>‘Our loved ones are a source of sorrow, lamentation, pain, sadness, and distress.’ </span><br><p id=mn87:25.1><span class=root>Taṁ kiṁ maññasi, mahārāja, </span><br> <span class=sujato>What do you think, great king? </span><br><p id=mn87:25.2><span class=root>piyā te vāsabhā khattiyā”ti? </span><br> <span class=sujato>Do you love Lady Vāsabhā? … </span><br><p id=mn87:25.3><span class=root>“Evaṁ, mallike, piyā me vāsabhā khattiyā”ti. </span><br><p id=mn87:25.4><span class=root>“Taṁ kiṁ maññasi, mahārāja, vāsabhāya te khattiyāya vipariṇāmaññathābhāvā uppajjeyyuṁ sokaparidevadukkhadomanassupāyāsā”ti? </span><br><p id=mn87:25.5><span class=root>“Vāsabhāya me, mallike, khattiyāya vipariṇāmaññathābhāvā jīvitassapi siyā aññathattaṁ, kiṁ pana me na uppajjissanti sokaparidevadukkhadomanassupāyāsā”ti? </span><br><p id=mn87:25.6><span class=root>“Idaṁ kho taṁ, mahārāja, tena bhagavatā jānatā passatā arahatā sammāsambuddhena sandhāya bhāsitaṁ: </span><br><p id=mn87:25.7><span class=root>‘piyajātikā sokaparidevadukkhadomanassupāyāsā piyappabhavikā’ti. </span><br><p id=mn87:26.1><span class=root>Taṁ kiṁ maññasi, mahārāja, piyo te viṭaṭūbho senāpatī”ti? </span><br> <span class=sujato>Do you love your son, General Viḍūḍabha? … </span><br><p id=mn87:26.2><span class=root>“Evaṁ, mallike, piyo me viṭaṭūbho senāpatī”ti. </span><br><p id=mn87:26.3><span class=root>“Taṁ kiṁ maññasi, mahārāja, viṭaṭūbhassa te senāpatissa vipariṇāmaññathābhāvā uppajjeyyuṁ sokaparidevadukkhadomanassupāyāsā”ti? </span><br><p id=mn87:26.4><span class=root>“Viṭaṭūbhassa me, mallike, senāpatissa vipariṇāmaññathābhāvā jīvitassapi siyā aññathattaṁ, kiṁ pana me na uppajjissanti sokaparidevadukkhadomanassupāyāsā”ti? </span><br><p id=mn87:26.5><span class=root>“Idaṁ kho taṁ, mahārāja, tena bhagavatā jānatā passatā arahatā sammāsambuddhena sandhāya bhāsitaṁ: </span><br><p id=mn87:26.6><span class=root>‘piyajātikā sokaparidevadukkhadomanassupāyāsā piyappabhavikā’ti. </span><br><p id=mn87:27.1><span class=root>Taṁ kiṁ maññasi, mahārāja, piyā te ahan”ti? </span><br> <span class=sujato>Do you love me?” </span><br><p id=mn87:27.2><span class=root>“Evaṁ, mallike, piyā mesi tvan”ti. </span><br> <span class=sujato>“Indeed I do love you, Mallikā.” </span><br><p id=mn87:27.3><span class=root>“Taṁ kiṁ maññasi, mahārāja, </span><br> <span class=sujato>“What do you think, great king? </span><br><p id=mn87:27.4><span class=root>mayhaṁ te vipariṇāmaññathābhāvā uppajjeyyuṁ sokaparidevadukkhadomanassupāyāsā”ti? </span><br> <span class=sujato>If I were to decay and perish, would sorrow, lamentation, pain, sadness, and distress arise in you?” </span><br><p id=mn87:27.5><span class=root>“Tuyhañhi me, mallike, vipariṇāmaññathābhāvā jīvitassapi siyā aññathattaṁ, kiṁ pana me na uppajjissanti sokaparidevadukkhadomanassupāyāsā”ti? </span><br> <span class=sujato>“If you were to decay and perish, my life would fall apart. How could sorrow, lamentation, pain, sadness, and distress not arise in me?” </span><br><p id=mn87:27.6><span class=root>“Idaṁ kho taṁ, mahārāja, tena bhagavatā jānatā passatā arahatā sammāsambuddhena sandhāya bhāsitaṁ: </span><br> <span class=sujato>“This is what the Buddha was referring to when he said: </span><br><p id=mn87:27.7><span class=root>‘piyajātikā sokaparidevadukkhadomanassupāyāsā piyappabhavikā’ti. </span><br> <span class=sujato>‘Our loved ones are a source of sorrow, lamentation, pain, sadness, and distress.’ </span><br><p id=mn87:28.1><span class=root>Taṁ kiṁ maññasi, mahārāja, </span><br> <span class=sujato>What do you think, great king? </span><br><p id=mn87:28.2><span class=root>piyā te kāsikosalā”ti? </span><br> <span class=sujato>Do you love the realms of Kāsi and Kosala?” </span><br><p id=mn87:28.3><span class=root>“Evaṁ, mallike, piyā me kāsikosalā. </span><br> <span class=sujato>“Indeed I do, Mallikā. </span><br><p id=mn87:28.4><span class=root>Kāsikosalānaṁ, mallike, ānubhāvena kāsikacandanaṁ paccanubhoma, mālāgandhavilepanaṁ dhāremā”ti. </span><br> <span class=sujato>It’s due to the bounty of Kāsi and Kosala that we use sandalwood imported from Kāsi and wear garlands, fragrance, and makeup.” </span><br><p id=mn87:28.5><span class=root>“Taṁ kiṁ maññasi, mahārāja, </span><br> <span class=sujato>“What do you think, great king? </span><br><p id=mn87:28.6><span class=root>kāsikosalānaṁ te vipariṇāmaññathābhāvā uppajjeyyuṁ sokaparidevadukkhadomanassupāyāsā”ti? </span><br> <span class=sujato>If these realms were to decay and perish, would sorrow, lamentation, pain, sadness, and distress arise in you?” </span><br><p id=mn87:28.7><span class=root>“Kāsikosalānañhi, mallike, vipariṇāmaññathābhāvā jīvitassapi siyā aññathattaṁ, kiṁ pana me na uppajjissanti sokaparidevadukkhadomanassupāyāsā”ti? </span><br> <span class=sujato>“If they were to decay and perish, my life would fall apart. How could sorrow, lamentation, pain, sadness, and distress not arise in me?” </span><br><p id=mn87:28.8><span class=root>“Idaṁ kho taṁ, mahārāja, tena bhagavatā jānatā passatā arahatā sammāsambuddhena sandhāya bhāsitaṁ: </span><br> <span class=sujato>“This is what the Buddha was referring to when he said: </span><br><p id=mn87:28.9><span class=root>‘piyajātikā sokaparidevadukkhadomanassupāyāsā piyappabhavikā’”ti. </span><br> <span class=sujato>‘Our loved ones are a source of sorrow, lamentation, pain, sadness, and distress.’” </span><br><p id=mn87:29.1><span class=root>“Acchariyaṁ, mallike, abbhutaṁ, mallike. </span><br> <span class=sujato>“It’s incredible, Mallikā, it’s amazing, </span><br><p id=mn87:29.2><span class=root>Yāvañca so bhagavā paññāya ativijjha maññe passati. </span><br> <span class=sujato>how far the Buddha sees with penetrating wisdom, it seems to me. </span><br><p id=mn87:29.3><span class=root>Ehi, mallike, ācamehī”ti. </span><br> <span class=sujato>Come, Mallikā, rinse my hands.” </span><br><p id=mn87:29.4><span class=root>Atha kho rājā pasenadi kosalo uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā tikkhattuṁ udānaṁ udānesi: </span><br> <span class=sujato>Then King Pasenadi got up from his seat, arranged his robe over one shoulder, raised his joined palms toward the Buddha, and expressed this heartfelt sentiment three times: </span><br><p id=mn87:29.5><span class=root>“Namo tassa bhagavato arahato sammāsambuddhassa. </span><br> <span class=sujato>“Homage to that Blessed One, the perfected one, the fully awakened Buddha! </span><br><p id=mn87:29.6><span class=root>Namo tassa bhagavato arahato sammāsambuddhassa. </span><br> <span class=sujato>Homage to that Blessed One, the perfected one, the fully awakened Buddha! </span><br><p id=mn87:29.7><span class=root>Namo tassa bhagavato arahato sammāsambuddhassā”ti. </span><br> <span class=sujato>Homage to that Blessed One, the perfected one, the fully awakened Buddha!” </span><br><p id=mn87:29.8><span class=root>Piyajātikasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>