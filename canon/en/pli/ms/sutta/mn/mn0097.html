<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0097.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0096.html>Previous</a><a href=/canon/en/pli/ms/sutta/mn/mn0098.html>Next</a></div><p id=mn97:0.1><span class=root>Majjhima Nikāya 97 </span><br> <span class=sujato>Middle Discourses 97 </span><br><p id=mn97:0.2><span class="root big-bold">Dhanañjānisutta </span><br> <span class=sujato>With Dhanañjāni </span><br><p id=mn97:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn97:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=mn97:2.1><span class=root>Tena kho pana samayena āyasmā sāriputto dakkhiṇāgirismiṁ cārikaṁ carati mahatā bhikkhusaṅghena saddhiṁ. </span><br> <span class=sujato>Now at that time Venerable Sāriputta was wandering in the Southern Hills together with a large Saṅgha of mendicants. </span><br><p id=mn97:2.2><span class=root>Atha kho aññataro bhikkhu rājagahe vassaṁvuṭṭho yena dakkhiṇāgiri yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><br> <span class=sujato>Then a certain mendicant who had completed the rainy season residence in Rājagaha went to the Southern Hills, where he approached Venerable Sāriputta, and exchanged greetings with him. </span><br><p id=mn97:2.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho taṁ bhikkhuṁ āyasmā sāriputto etadavoca: </span><br> <span class=sujato>When the greetings and polite conversation were over, he sat down to one side. Sāriputta said to him, </span><br><p id=mn97:2.4><span class=root>“kaccāvuso, bhagavā arogo ca balavā cā”ti? </span><br> <span class=sujato>“Reverend, I hope the Buddha is healthy and strong?” </span><br><p id=mn97:2.5><span class=root>“Arogo cāvuso, bhagavā balavā cā”ti. </span><br> <span class=sujato>“He is, reverend.” </span><br><p id=mn97:2.6><span class=root>“Kacci panāvuso, bhikkhusaṅgho arogo ca balavā cā”ti? </span><br> <span class=sujato>“And I hope that the mendicant Saṅgha is healthy and strong.” </span><br><p id=mn97:2.7><span class=root>“Bhikkhusaṅghopi kho, āvuso, arogo ca balavā cā”ti. </span><br> <span class=sujato>“It is.” </span><br><p id=mn97:2.8><span class=root>“Ettha, āvuso, taṇḍulapālidvārāya dhanañjāni nāma brāhmaṇo atthi. </span><br> <span class=sujato>“Reverend, at the rice checkpoint at the city gate there is a brahmin named Dhanañjāni. </span><br><p id=mn97:2.9><span class=root>Kaccāvuso, dhanañjāni brāhmaṇo arogo ca balavā cā”ti? </span><br> <span class=sujato>I hope that he is healthy and strong?” </span><br><p id=mn97:2.10><span class=root>“Dhanañjānipi kho, āvuso, brāhmaṇo arogo ca balavā cā”ti. </span><br> <span class=sujato>“He too is well.” </span><br><p id=mn97:2.11><span class=root>“Kacci panāvuso, dhanañjāni brāhmaṇo appamatto”ti? </span><br> <span class=sujato>“But is he diligent?” </span><br><p id=mn97:2.12><span class=root>“Kuto panāvuso, dhanañjānissa brāhmaṇassa appamādo? </span><br> <span class=sujato>“How could he possibly be diligent? </span><br><p id=mn97:2.13><span class=root>Dhanañjāni, āvuso, brāhmaṇo rājānaṁ nissāya brāhmaṇagahapatike vilumpati, brāhmaṇagahapatike nissāya rājānaṁ vilumpati. </span><br> <span class=sujato>Dhanañjāni robs the brahmins and householders in the name of the king, and he robs the king in the name of the brahmins and householders. </span><br><p id=mn97:2.14><span class=root>Yāpissa bhariyā saddhā saddhakulā ānītā sāpi kālaṅkatā; </span><br> <span class=sujato>His wife, a lady of faith who he married from a family of faith, has passed away. </span><br><p id=mn97:2.15><span class=root>aññāssa bhariyā assaddhā assaddhakulā ānītā”ti. </span><br> <span class=sujato>And he has taken a new wife who has no faith.” </span><br><p id=mn97:2.16><span class=root>“Dussutaṁ vatāvuso, assumha, dussutaṁ vatāvuso, assumha; </span><br> <span class=sujato>“Oh, it’s bad news </span><br><p id=mn97:2.17><span class=root>ye mayaṁ dhanañjāniṁ brāhmaṇaṁ pamattaṁ assumha. </span><br> <span class=sujato>to hear that Dhanañjāni is negligent. </span><br><p id=mn97:2.18><span class=root>Appeva ca nāma mayaṁ kadāci karahaci dhanañjāninā brāhmaṇena saddhiṁ samāgaccheyyāma, appeva nāma siyā kocideva kathāsallāpo”ti? </span><br> <span class=sujato>Hopefully, some time or other I’ll get to meet him, and we can have a discussion.” </span><br><p id=mn97:3.1><span class=root>Atha kho āyasmā sāriputto dakkhiṇāgirismiṁ yathābhirantaṁ viharitvā yena rājagahaṁ tena cārikaṁ pakkāmi. </span><br> <span class=sujato>When Sāriputta had stayed in the Southern Hills as long as he pleased, he set out for Rājagaha. </span><br><p id=mn97:3.2><span class=root>Anupubbena cārikaṁ caramāno yena rājagahaṁ tadavasari. </span><br> <span class=sujato>Traveling stage by stage, he arrived at Rājagaha, </span><br><p id=mn97:3.3><span class=root>Tatra sudaṁ āyasmā sāriputto rājagahe viharati veḷuvane kalandakanivāpe. </span><br> <span class=sujato>where he stayed in the Bamboo Grove, the squirrels’ feeding ground. </span><br><p id=mn97:4.1><span class=root>Atha kho āyasmā sāriputto pubbaṇhasamayaṁ nivāsetvā pattacīvaramādāya rājagahaṁ piṇḍāya pāvisi. </span><br> <span class=sujato>Then he robed up in the morning and, taking his bowl and robe, entered Rājagaha for alms. </span><br><p id=mn97:4.2><span class=root>Tena kho pana samayena dhanañjāni brāhmaṇo bahinagare gāvo goṭṭhe duhāpeti. </span><br> <span class=sujato>Now at that time Dhanañjāni was having his cows milked in a cow-shed outside the city. </span><br><p id=mn97:4.3><span class=root>Atha kho āyasmā sāriputto rājagahe piṇḍāya caritvā pacchābhattaṁ piṇḍapātapaṭikkanto yena dhanañjāni brāhmaṇo tenupasaṅkami. </span><br> <span class=sujato>Then Sāriputta wandered for alms in Rājagaha. After the meal, on his return from almsround, he approached Dhanañjāni. </span><br><p id=mn97:4.4><span class=root>Addasā kho dhanañjāni brāhmaṇo āyasmantaṁ sāriputtaṁ dūratova āgacchantaṁ. </span><br> <span class=sujato>Seeing Sāriputta coming off in the distance, </span><br><p id=mn97:4.5><span class=root>Disvāna yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca: </span><br> <span class=sujato>Dhanañjāni went to him and said, </span><br><p id=mn97:4.6><span class=root>“ito, bho sāriputta, payo, pīyataṁ tāva bhattassa kālo bhavissatī”ti. </span><br> <span class=sujato>“Here, worthy Sāriputta, drink some fresh milk before the meal time.” </span><br><p id=mn97:4.7><span class=root>“Alaṁ, brāhmaṇa. </span><br> <span class=sujato>“Enough, brahmin, </span><br><p id=mn97:4.8><span class=root>Kataṁ me ajja bhattakiccaṁ. </span><br> <span class=sujato>I’ve finished eating for today. </span><br><p id=mn97:4.9><span class=root>Amukasmiṁ me rukkhamūle divāvihāro bhavissati. </span><br> <span class=sujato>I shall be at the root of that tree for the day’s meditation. </span><br><p id=mn97:4.10><span class=root>Tattha āgaccheyyāsī”ti. </span><br> <span class=sujato>Come see me there.” </span><br><p id=mn97:4.11><span class=root>“Evaṁ, bho”ti kho dhanañjāni brāhmaṇo āyasmato sāriputtassa paccassosi. </span><br> <span class=sujato>“Yes, worthy sir,” replied Dhanañjāni. </span><br><p id=mn97:5.1><span class=root>Atha kho dhanañjāni brāhmaṇo pacchābhattaṁ bhuttapātarāso yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi. </span><br> <span class=sujato>When Dhanañjāni had finished breakfast he went to Sāriputta and exchanged greetings with him. </span><br><p id=mn97:5.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho dhanañjāniṁ brāhmaṇaṁ āyasmā sāriputto etadavoca: </span><br> <span class=sujato>When the greetings and polite conversation were over, he sat down to one side. Sāriputta said to him, </span><br><p id=mn97:5.3><span class=root>“kaccāsi, dhanañjāni, appamatto”ti? </span><br> <span class=sujato>“I hope you’re diligent, Dhanañjāni?” </span><br><p id=mn97:5.4><span class=root>“Kuto, bho sāriputta, amhākaṁ appamādo yesaṁ no mātāpitaro posetabbā, puttadāro posetabbo, dāsakammakarā posetabbā, mittāmaccānaṁ mittāmaccakaraṇīyaṁ kātabbaṁ, ñātisālohitānaṁ ñātisālohitakaraṇīyaṁ kātabbaṁ, atithīnaṁ atithikaraṇīyaṁ kātabbaṁ, pubbapetānaṁ pubbapetakaraṇīyaṁ kātabbaṁ, devatānaṁ devatākaraṇīyaṁ kātabbaṁ, rañño rājakaraṇīyaṁ kātabbaṁ, ayampi kāyo pīṇetabbo brūhetabbo”ti? </span><br> <span class=sujato>“How can I possibly be diligent, worthy Sāriputta? I have to provide for my mother and father, my wives and children, and my bondservants and workers. And I have to make the proper offerings to friends and colleagues, relatives and kin, guests, ancestors, deities, and king. And then this body must also be fattened and built up.” </span><br><p id=mn97:6.1><span class=root>“Taṁ kiṁ maññasi, dhanañjāni, </span><br> <span class=sujato>“What do you think, Dhanañjāni? </span><br><p id=mn97:6.2><span class=root>idhekacco mātāpitūnaṁ hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>Suppose someone was to behave in an unprincipled and unjust way for the sake of their parents. Because of this the wardens of hell would drag them to hell. </span><br><p id=mn97:6.3><span class=root>Labheyya nu kho so ‘ahaṁ kho mātāpitūnaṁ hetu adhammacārī visamacārī ahosiṁ, mā maṁ nirayaṁ nirayapālā’ti, mātāpitaro vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br> <span class=sujato>Could they get out of being dragged to hell by pleading that they had acted for the sake of their parents? Or could their parents save them by pleading that the acts had been done for their sake?” </span><br><p id=mn97:6.4><span class=root>“No hidaṁ, bho sāriputta. </span><br> <span class=sujato>“No, worthy Sāriputta. </span><br><p id=mn97:6.5><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br> <span class=sujato>Rather, even as they were wailing the wardens of hell would cast them down into hell.” </span><br><p id=mn97:7.1><span class=root>“Taṁ kiṁ maññasi, dhanañjāni, </span><br> <span class=sujato>“What do you think, Dhanañjāni? </span><br><p id=mn97:7.2><span class=root>idhekacco puttadārassa hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>Suppose someone was to behave in an unprincipled and unjust way for the sake of their wives and children … </span><br><p id=mn97:7.3><span class=root>Labheyya nu kho so ‘ahaṁ kho puttadārassa hetu adhammacārī visamacārī ahosiṁ, mā maṁ nirayaṁ nirayapālā’ti, puttadāro vā panassa labheyya ‘eso kho amhākaṁ hetu adhammacārī visamacārī ahosi mā naṁ nirayaṁ nirayapālā’”ti? </span><br><p id=mn97:7.4><span class=root>“No hidaṁ, bho sāriputta. </span><br><p id=mn97:7.5><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:8.1><span class=root>“Taṁ kiṁ maññasi, dhanañjāni, idhekacco dāsakammakaraporisassa hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>bondservants and workers … </span><br><p id=mn97:8.2><span class=root>Labheyya nu kho so ‘ahaṁ kho dāsakammakaraporisassa hetu adhammacārī visamacārī ahosiṁ, mā maṁ nirayaṁ nirayapālā’ti, dāsakammakaraporisā vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:8.3><span class=root>“No hidaṁ, bho sāriputta. </span><br><p id=mn97:8.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:9.1><span class=root>“Taṁ kiṁ maññasi, dhanañjāni, idhekacco mittāmaccānaṁ hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>friends and colleagues … </span><br><p id=mn97:9.2><span class=root>Labheyya nu kho so ‘ahaṁ kho mittāmaccānaṁ hetu adhammacārī visamacārī ahosiṁ, mā maṁ nirayaṁ nirayapālā’ti, mittāmaccā vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:9.3><span class=root>“No hidaṁ, bho sāriputta. </span><br><p id=mn97:9.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:10.1><span class=root>“Taṁ kiṁ maññasi, dhanañjāni, idhekacco ñātisālohitānaṁ hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>relatives and kin … </span><br><p id=mn97:10.2><span class=root>Labheyya nu kho so ‘ahaṁ kho ñātisālohitānaṁ hetu adhammacārī visamacārī ahosiṁ, mā maṁ nirayaṁ nirayapālā’ti, ñātisālohitā vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:10.3><span class=root>“No hidaṁ, bho sāriputta. </span><br><p id=mn97:10.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:11.1><span class=root>“Taṁ kiṁ maññasi, dhanañjāni, idhekacco atithīnaṁ hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>guests … </span><br><p id=mn97:11.2><span class=root>Labheyya nu kho so ‘ahaṁ kho atithīnaṁ hetu adhammacārī visamacārī ahosiṁ, mā maṁ nirayaṁ nirayapālā’ti, atithī vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:11.3><span class=root>“No hidaṁ, bho sāriputta. </span><br><p id=mn97:11.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:12.1><span class=root>“Taṁ kiṁ maññasi, dhanañjāni, idhekacco pubbapetānaṁ hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>ancestors … </span><br><p id=mn97:12.2><span class=root>Labheyya nu kho so ‘ahaṁ kho pubbapetānaṁ hetu adhammacārī visamacārī ahosiṁ, mā maṁ nirayaṁ nirayapālā’ti, pubbapetā vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:12.3><span class=root>“No hidaṁ, bho sāriputta. </span><br><p id=mn97:12.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:13.1><span class=root>“Taṁ kiṁ maññasi, dhanañjāni, idhekacco devatānaṁ hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>deities … </span><br><p id=mn97:13.2><span class=root>Labheyya nu kho so ‘ahaṁ kho devatānaṁ hetu adhammacārī visamacārī ahosiṁ, mā maṁ nirayaṁ nirayapālā’ti, devatā vā panassa labheyyuṁ ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:13.3><span class=root>“No hidaṁ, bho sāriputta. </span><br><p id=mn97:13.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:14.1><span class=root>“Taṁ kiṁ maññasi, dhanañjāni, idhekacco rañño hetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>king … </span><br><p id=mn97:14.2><span class=root>Labheyya nu kho so ‘ahaṁ kho rañño hetu adhammacārī visamacārī ahosiṁ, mā maṁ nirayaṁ nirayapālā’ti, rājā vā panassa labheyya ‘eso kho amhākaṁ hetu adhammacārī visamacārī ahosi, mā naṁ nirayaṁ nirayapālā’”ti? </span><br><p id=mn97:14.3><span class=root>“No hidaṁ, bho sāriputta. </span><br><p id=mn97:14.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br><p id=mn97:15.1><span class=root>“Taṁ kiṁ maññasi, dhanañjāni, idhekacco kāyassa pīṇanāhetu brūhanāhetu adhammacārī visamacārī assa, tamenaṁ adhammacariyāvisamacariyāhetu nirayaṁ nirayapālā upakaḍḍheyyuṁ. </span><br> <span class=sujato>fattening and building up their body. Because of this the wardens of hell would drag them to hell. </span><br><p id=mn97:15.2><span class=root>Labheyya nu kho so ‘ahaṁ kho kāyassa pīṇanāhetu brūhanāhetu adhammacārī visamacārī ahosiṁ, mā maṁ nirayaṁ nirayapālā’ti, pare vā panassa labheyyuṁ ‘eso kho kāyassa pīṇanāhetu brūhanāhetu adhammacārī visamacārī ahosi, mā naṁ nirayaṁ nirayapālā’”ti? </span><br> <span class=sujato>Could they get out of being dragged to hell by pleading that they had acted for the sake of fattening and building up their body? Or could anyone else save them by pleading that the acts had been done for that reason?” </span><br><p id=mn97:15.3><span class=root>“No hidaṁ, bho sāriputta. </span><br> <span class=sujato>“No, worthy Sāriputta. </span><br><p id=mn97:15.4><span class=root>Atha kho naṁ vikkandantaṁyeva niraye nirayapālā pakkhipeyyuṁ”. </span><br> <span class=sujato>Rather, even as they were wailing the wardens of hell would cast them down into hell.” </span><br><p id=mn97:16.1><span class=root>“Taṁ kiṁ maññasi, dhanañjāni, yo vā mātāpitūnaṁ hetu adhammacārī visamacārī assa, yo vā mātāpitūnaṁ hetu dhammacārī samacārī assa; </span><br> <span class=sujato>“Who do you think is better, Dhanañjāni? Someone who, for the sake of their parents, behaves in an unprincipled and unjust manner, or someone who behaves in a principled and just manner?” </span><br><p id=mn97:16.2><span class=root>katamaṁ seyyo”ti? </span><br><p id=mn97:16.3><span class=root>“Yo hi, bho sāriputta, mātāpitūnaṁ hetu adhammacārī visamacārī assa, na taṁ seyyo; </span><br> <span class=sujato>“Someone who behaves in a principled and just manner for the sake of their parents. </span><br><p id=mn97:16.4><span class=root>yo ca kho, bho sāriputta, mātāpitūnaṁ hetu dhammacārī samacārī assa, tadevettha seyyo. </span><br><p id=mn97:16.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br> <span class=sujato>For principled and moral conduct is better than unprincipled and immoral conduct.” </span><br><p id=mn97:16.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā mātāpitaro ceva posetuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br> <span class=sujato>“Dhanañjāni, others have livelihoods that are both profitable and legitimate. By means of these it’s possible to provide for your parents, avoid bad deeds, and practice the path of goodness. </span><br><p id=mn97:17.1><span class=root>Taṁ kiṁ maññasi, dhanañjāni, yo vā puttadārassa hetu adhammacārī visamacārī assa, yo vā puttadārassa hetu dhammacārī samacārī assa; </span><br> <span class=sujato>Who do you think is better, Dhanañjāni? Someone who, for the sake of their wives and children … </span><br><p id=mn97:17.2><span class=root>katamaṁ seyyo”ti? </span><br><p id=mn97:17.3><span class=root>“Yo hi, bho sāriputta, puttadārassa hetu adhammacārī visamacārī assa, na taṁ seyyo; </span><br><p id=mn97:17.4><span class=root>yo ca kho, bho sāriputta, puttadārassa hetu dhammacārī samacārī assa, tadevettha seyyo. </span><br><p id=mn97:17.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:17.6><span class=root>“Atthi kho, dhanañjāni, aññesaṁ hetukā dhammikā kammantā yehi sakkā puttadārañceva posetuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:18.1><span class=root>Taṁ kiṁ maññasi, dhanañjāni, yo vā dāsakammakaraporisassa hetu adhammacārī visamacārī assa, yo vā dāsakammakaraporisassa hetu dhammacārī samacārī assa; </span><br> <span class=sujato>bondservants and workers … </span><br><p id=mn97:18.2><span class=root>katamaṁ seyyo”ti? </span><br><p id=mn97:18.3><span class=root>“Yo hi, bho sāriputta, dāsakammakaraporisassa hetu adhammacārī visamacārī assa, na taṁ seyyo; </span><br><p id=mn97:18.4><span class=root>yo ca kho, bho sāriputta, dāsakammakaraporisassa hetu dhammacārī samacārī assa, tadevettha seyyo. </span><br><p id=mn97:18.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:18.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā dāsakammakaraporise ceva posetuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:19.1><span class=root>Taṁ kiṁ maññasi, dhanañjāni, yo vā mittāmaccānaṁ hetu adhammacārī visamacārī assa, yo vā mittāmaccānaṁ hetu dhammacārī samacārī assa; </span><br> <span class=sujato>friends and colleagues … </span><br><p id=mn97:19.2><span class=root>katamaṁ seyyo”ti? </span><br><p id=mn97:19.3><span class=root>“Yo hi, bho sāriputta, mittāmaccānaṁ hetu adhammacārī visamacārī assa, na taṁ seyyo; </span><br><p id=mn97:19.4><span class=root>yo ca kho, bho sāriputta, mittāmaccānaṁ hetu dhammacārī samacārī assa, tadevettha seyyo. </span><br><p id=mn97:19.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:19.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā mittāmaccānañceva mittāmaccakaraṇīyaṁ kātuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:20.1><span class=root>Taṁ kiṁ maññasi, dhanañjāni, yo vā ñātisālohitānaṁ hetu adhammacārī visamacārī assa, yo vā ñātisālohitānaṁ hetu dhammacārī samacārī assa; </span><br> <span class=sujato>relatives and kin … </span><br><p id=mn97:20.2><span class=root>katamaṁ seyyo”ti? </span><br><p id=mn97:20.3><span class=root>“Yo hi, bho sāriputta, ñātisālohitānaṁ hetu adhammacārī visamacārī assa, na taṁ seyyo; </span><br><p id=mn97:20.4><span class=root>yo ca kho, bho sāriputta, ñātisālohitānaṁ hetu dhammacārī samacārī assa, tadevettha seyyo. </span><br><p id=mn97:20.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:20.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā ñātisālohitānañceva ñātisālohitakaraṇīyaṁ kātuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:21.1><span class=root>Taṁ kiṁ maññasi, dhanañjāni, yo vā atithīnaṁ hetu adhammacārī visamacārī assa, yo vā atithīnaṁ hetu dhammacārī samacārī assa; </span><br> <span class=sujato>guests … </span><br><p id=mn97:21.2><span class=root>katamaṁ seyyo”ti? </span><br><p id=mn97:21.3><span class=root>“Yo hi, bho sāriputta, atithīnaṁ hetu adhammacārī visamacārī assa, na taṁ seyyo; </span><br><p id=mn97:21.4><span class=root>yo ca kho, bho sāriputta, atithīnaṁ hetu dhammacārī samacārī assa, tadevettha seyyo. </span><br><p id=mn97:21.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:21.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā atithīnañceva atithikaraṇīyaṁ kātuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:22.1><span class=root>Taṁ kiṁ maññasi, dhanañjāni, yo vā pubbapetānaṁ hetu adhammacārī visamacārī assa, yo vā pubbapetānaṁ hetu dhammacārī samacārī assa; </span><br> <span class=sujato>ancestors … </span><br><p id=mn97:22.2><span class=root>katamaṁ seyyo”ti? </span><br><p id=mn97:22.3><span class=root>“Yo hi, bho sāriputta, pubbapetānaṁ hetu adhammacārī visamacārī assa, na taṁ seyyo; </span><br><p id=mn97:22.4><span class=root>yo ca kho, bho sāriputta, pubbapetānaṁ hetu dhammacārī samacārī assa, tadevettha seyyo. </span><br><p id=mn97:22.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:22.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā pubbapetānañceva pubbapetakaraṇīyaṁ kātuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:23.1><span class=root>Taṁ kiṁ maññasi, dhanañjāni, yo vā devatānaṁ hetu adhammacārī visamacārī assa, yo vā devatānaṁ hetu dhammacārī samacārī assa; </span><br> <span class=sujato>deities … </span><br><p id=mn97:23.2><span class=root>katamaṁ seyyo”ti? </span><br><p id=mn97:23.3><span class=root>“Yo hi, bho sāriputta, devatānaṁ hetu adhammacārī visamacārī assa, na taṁ seyyo; </span><br><p id=mn97:23.4><span class=root>yo ca kho, bho sāriputta, devatānaṁ hetu dhammacārī samacārī assa, tadevettha seyyo. </span><br><p id=mn97:23.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:23.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā devatānañceva devatākaraṇīyaṁ kātuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:24.1><span class=root>Taṁ kiṁ maññasi, dhanañjāni, yo vā rañño hetu adhammacārī visamacārī assa, yo vā rañño hetu dhammacārī samacārī assa; </span><br><p id=mn97:24.2><span class=root>katamaṁ seyyo”ti? </span><br><p id=mn97:24.3><span class=root>“Yo hi, bho sāriputta, rañño hetu adhammacārī visamacārī assa, na taṁ seyyo; </span><br> <span class=sujato>king … </span><br><p id=mn97:24.4><span class=root>yo ca kho, bho sāriputta, rañño hetu dhammacārī samacārī assa, tadevettha seyyo. </span><br><p id=mn97:24.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br><p id=mn97:24.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā rañño ceva rājakaraṇīyaṁ kātuṁ, na ca pāpakammaṁ kātuṁ, puññañca paṭipadaṁ paṭipajjituṁ. </span><br><p id=mn97:25.1><span class=root>Taṁ kiṁ maññasi, dhanañjāni, yo vā kāyassa pīṇanāhetu brūhanāhetu adhammacārī visamacārī assa, yo vā kāyassa pīṇanāhetu brūhanāhetu dhammacārī samacārī assa; </span><br> <span class=sujato>fattening and building up their body, behaves in an unprincipled and unjust manner, or someone who behaves in a principled and just manner?” </span><br><p id=mn97:25.2><span class=root>katamaṁ seyyo”ti? </span><br><p id=mn97:25.3><span class=root>“Yo hi, bho sāriputta, kāyassa pīṇanāhetu brūhanāhetu adhammacārī visamacārī assa, na taṁ seyyo; </span><br> <span class=sujato>“Someone who behaves in a principled and just manner. </span><br><p id=mn97:25.4><span class=root>yo ca kho, bho sāriputta, kāyassa pīṇanāhetu brūhanāhetu dhammacārī samacārī assa, tadevettha seyyo. </span><br><p id=mn97:25.5><span class=root>Adhammacariyāvisamacariyāhi, bho sāriputta, dhammacariyāsamacariyā seyyo”ti. </span><br> <span class=sujato>For principled and moral conduct is better than unprincipled and immoral conduct.” </span><br><p id=mn97:25.6><span class=root>“Atthi kho, dhanañjāni, aññesaṁ hetukā dhammikā kammantā, yehi sakkā kāyañceva pīṇetuṁ brūhetuṁ, na ca pāpakammaṁ kātuṁ, puññañca paṭipadaṁ paṭipajjitun”ti. </span><br> <span class=sujato>“Dhanañjāni, others have livelihoods that are both profitable and legitimate. By means of these it’s possible to fatten and build up your body, avoid bad deeds, and practice the path of goodness.” </span><br><p id=mn97:26.1><span class=root>Atha kho dhanañjāni brāhmaṇo āyasmato sāriputtassa bhāsitaṁ abhinanditvā anumoditvā uṭṭhāyāsanā pakkāmi. </span><br> <span class=sujato>Then Dhanañjāni the brahmin, having approved and agreed with what Venerable Sāriputta said, got up from his seat and left. </span><br><p id=mn97:27.1><span class=root>Atha kho dhanañjāni brāhmaṇo aparena samayena ābādhiko ahosi dukkhito bāḷhagilāno. </span><br> <span class=sujato>Some time later Dhanañjāni became sick, suffering, gravely ill. </span><br><p id=mn97:27.2><span class=root>Atha kho dhanañjāni brāhmaṇo aññataraṁ purisaṁ āmantesi: </span><br> <span class=sujato>Then he addressed a man, </span><br><p id=mn97:27.3><span class=root>“ehi tvaṁ, ambho purisa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi: </span><br> <span class=sujato>“Please, worthy man, go to the Buddha, and in my name bow with your head to his feet. Say to him: </span><br><p id=mn97:27.4><span class=root>‘dhanañjāni, bhante, brāhmaṇo ābādhiko dukkhito bāḷhagilāno. </span><br> <span class=sujato>‘Sir, the brahmin Dhanañjāni is sick, suffering, gravely ill. </span><br><p id=mn97:27.5><span class=root>So bhagavato pāde sirasā vandatī’ti. </span><br> <span class=sujato>He bows with his head to your feet.’ </span><br><p id=mn97:27.6><span class=root>Yena cāyasmā sāriputto tenupasaṅkama; upasaṅkamitvā mama vacanena āyasmato sāriputtassa pāde sirasā vandāhi: </span><br> <span class=sujato>Then go to Venerable Sāriputta, and in my name bow with your head to his feet. Say to him: </span><br><p id=mn97:27.7><span class=root>‘dhanañjāni, bhante, brāhmaṇo ābādhiko dukkhito bāḷhagilāno. </span><br> <span class=sujato>‘Sir, the brahmin Dhanañjāni is sick, suffering, gravely ill. </span><br><p id=mn97:27.8><span class=root>So āyasmato sāriputtassa pāde sirasā vandatī’ti. </span><br> <span class=sujato>He bows with his head to your feet.’ </span><br><p id=mn97:27.9><span class=root>Evañca vadehi: </span><br> <span class=sujato>And then say: </span><br><p id=mn97:27.10><span class=root>‘sādhu kira, bhante, āyasmā sāriputto yena dhanañjānissa brāhmaṇassa nivesanaṁ tenupasaṅkamatu anukampaṁ upādāyā’”ti. </span><br> <span class=sujato>‘Sir, please visit Dhanañjāni at his home out of sympathy.’” </span><br><p id=mn97:27.11><span class=root>“Evaṁ, bhante”ti kho so puriso dhanañjānissa brāhmaṇassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so puriso bhagavantaṁ etadavoca: </span><br> <span class=sujato>“Yes, sir,” that man replied. He did as Dhanañjāni asked. </span><br><p id=mn97:27.12><span class=root>“dhanañjāni, bhante, brāhmaṇo ābādhiko dukkhito bāḷhagilāno. </span><br><p id=mn97:27.13><span class=root>So bhagavato pāde sirasā vandatī”ti. </span><br><p id=mn97:27.14><span class=root>Yena cāyasmā sāriputto tenupasaṅkami; upasaṅkamitvā āyasmantaṁ sāriputtaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ sāriputtaṁ etadavoca: </span><br><p id=mn97:27.15><span class=root>“dhanañjāni, bhante, brāhmaṇo ābādhiko dukkhito bāḷhagilāno. </span><br><p id=mn97:27.16><span class=root>So āyasmato sāriputtassa pāde sirasā vandati, evañca vadeti: </span><br><p id=mn97:27.17><span class=root>‘sādhu kira, bhante, āyasmā sāriputto yena dhanañjānissa brāhmaṇassa nivesanaṁ tenupasaṅkamatu anukampaṁ upādāyā’”ti. </span><br><p id=mn97:27.18><span class=root>Adhivāsesi kho āyasmā sāriputto tuṇhībhāvena. </span><br> <span class=sujato>Sāriputta consented with silence. </span><br><p id=mn97:28.1><span class=root>Atha kho āyasmā sāriputto nivāsetvā pattacīvaramādāya yena dhanañjānissa brāhmaṇassa nivesanaṁ tenupasaṅkami; upasaṅkamitvā paññatte āsane nisīdi. Nisajja kho āyasmā sāriputto dhanañjāniṁ brāhmaṇaṁ etadavoca: </span><br> <span class=sujato>He robed up, and, taking his bowl and robe, went to Dhanañjāni’s home, where he sat on the seat spread out and said to Dhanañjāni, </span><br><p id=mn97:28.2><span class=root>“kacci te, dhanañjāni, khamanīyaṁ, kacci yāpanīyaṁ? Kacci dukkhā vedanā paṭikkamanti, no abhikkamanti? Paṭikkamosānaṁ paññāyati, no abhikkamo”ti? </span><br> <span class=sujato>“I hope you’re keeping well, Dhanañjāni; I hope you’re all right. And I hope the pain is fading, not growing, that its fading is evident, not its growing.” </span><br><p id=mn97:29.1><span class=root>“Na me, bho sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti. Abhikkamosānaṁ paññāyati, no paṭikkamo. </span><br> <span class=sujato>“I’m not keeping well, worthy Sāriputta, I’m not getting by. The pain is terrible and growing, not fading; its growing is evident, not its fading. </span><br><p id=mn97:29.2><span class=root>Seyyathāpi, bho sāriputta, balavā puriso tiṇhena sikharena muddhani abhimattheyya; evameva kho, bho sāriputta, adhimattā vātā muddhani ca ūhananti. </span><br> <span class=sujato>The winds piercing my head are so severe, it feels like a strong man drilling into my head with a sharp point. </span><br><p id=mn97:29.3><span class=root>Na me, bho sāriputta, khamanīyaṁ, na yāpanīyaṁ. Bāḷhā me dukkhā vedanā abhikkamanti, no paṭikkamanti. Abhikkamosānaṁ paññāyati, no paṭikkamo. </span><br> <span class=sujato>I’m not keeping well. </span><br><p id=mn97:29.4><span class=root>Seyyathāpi, bho sāriputta, balavā puriso daḷhena varattakkhaṇḍena sīse sīsaveṭhaṁ dadeyya; evameva kho, bho sāriputta, adhimattā sīse sīsavedanā. </span><br> <span class=sujato>The pain in my head is so severe, it feels like a strong man tightening a tough leather strap around my head. </span><br><p id=mn97:29.5><span class=root>Na me, bho sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti. Abhikkamosānaṁ paññāyati, no paṭikkamo. </span><br> <span class=sujato>I’m not keeping well. </span><br><p id=mn97:29.6><span class=root>Seyyathāpi, bho sāriputta, dakkho goghātako vā goghātakantevāsī vā tiṇhena govikantanena kucchiṁ parikanteyya; evameva kho, bho sāriputta, adhimattā vātā kucchiṁ parikantanti. </span><br> <span class=sujato>The winds slicing my belly are so severe, like a deft butcher or their apprentice were slicing open a cows’s belly with a sharp meat cleaver. </span><br><p id=mn97:29.7><span class=root>Na me, bho sāriputta, khamanīyaṁ, na yāpanīyaṁ. Bāḷhā me dukkhā vedanā abhikkamanti, no paṭikkamanti. Abhikkamosānaṁ paññāyati, no paṭikkamo. </span><br> <span class=sujato>I’m not keeping well. </span><br><p id=mn97:29.8><span class=root>Seyyathāpi, bho sāriputta, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evameva kho, bho sāriputta, adhimatto kāyasmiṁ ḍāho. </span><br> <span class=sujato>The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals. </span><br><p id=mn97:29.9><span class=root>Na me, bho sāriputta, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti. Abhikkamosānaṁ paññāyati, no paṭikkamo”ti. </span><br> <span class=sujato>I’m not keeping well, worthy Sāriputta, I’m not getting by. The pain is terrible and growing, not fading; its growing is evident, not its fading.” </span><br><p id=mn97:30.1><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Dhanañjāni, which do you think is better: </span><br><p id=mn97:30.2><span class=root>nirayo vā tiracchānayoni vā”ti? </span><br> <span class=sujato>hell or the animal realm?” </span><br><p id=mn97:30.3><span class=root>“Nirayā, bho sāriputta, tiracchānayoni seyyo”ti. </span><br> <span class=sujato>“The animal realm is better.” </span><br><p id=mn97:30.4><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.5><span class=root>tiracchānayoni vā pettivisayo vā”ti? </span><br> <span class=sujato>the animal realm or the ghost realm?” </span><br><p id=mn97:30.6><span class=root>“Tiracchānayoniyā, bho sāriputta, pettivisayo seyyo”ti. </span><br> <span class=sujato>“The ghost realm is better.” </span><br><p id=mn97:30.7><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.8><span class=root>pettivisayo vā manussā vā”ti? </span><br> <span class=sujato>the ghost realm or human life?” </span><br><p id=mn97:30.9><span class=root>“Pettivisayā, bho sāriputta, manussā seyyo”ti. </span><br> <span class=sujato>“Human life is better.” </span><br><p id=mn97:30.10><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.11><span class=root>manussā vā cātumahārājikā vā devā”ti? </span><br> <span class=sujato>human life or as one of the gods of the four great kings?” </span><br><p id=mn97:30.12><span class=root>“Manussehi, bho sāriputta, cātumahārājikā devā seyyo”ti. </span><br> <span class=sujato>“The gods of the four great kings.” </span><br><p id=mn97:30.13><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.14><span class=root>cātumahārājikā vā devā tāvatiṁsā vā devā”ti? </span><br> <span class=sujato>the gods of the four great kings or the gods of the thirty-three?” </span><br><p id=mn97:30.15><span class=root>“Cātumahārājikehi, bho sāriputta, devehi tāvatiṁsā devā seyyo”ti. </span><br> <span class=sujato>“The gods of the thirty-three.” </span><br><p id=mn97:30.16><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.17><span class=root>tāvatiṁsā vā devā yāmā vā devā”ti? </span><br> <span class=sujato>the gods of the thirty-three or the gods of Yama?” </span><br><p id=mn97:30.18><span class=root>“Tāvatiṁsehi, bho sāriputta, devehi yāmā devā seyyo”ti. </span><br> <span class=sujato>“The gods of Yama.” </span><br><p id=mn97:30.19><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.20><span class=root>yāmā vā devā tusitā vā devā”ti? </span><br> <span class=sujato>the gods of Yama or the joyful gods?” </span><br><p id=mn97:30.21><span class=root>“Yāmehi, bho sāriputta, devehi tusitā devā seyyo”ti. </span><br> <span class=sujato>“The joyful gods.” </span><br><p id=mn97:30.22><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.23><span class=root>tusitā vā devā nimmānaratī vā devā”ti? </span><br> <span class=sujato>the joyful gods or the gods who love to imagine?” </span><br><p id=mn97:30.24><span class=root>“Tusitehi, bho sāriputta, devehi nimmānaratī devā seyyo”ti. </span><br> <span class=sujato>“The gods who love to imagine.” </span><br><p id=mn97:30.25><span class=root>“Taṁ kiṁ maññasi, dhanañjāni, katamaṁ seyyo—</span><br> <span class=sujato>“Which do you think is better: </span><br><p id=mn97:30.26><span class=root>nimmānaratī vā devā paranimmitavasavattī vā devā”ti? </span><br> <span class=sujato>the gods who love to imagine or the gods who control what is imagined by others?” </span><br><p id=mn97:30.27><span class=root>“Nimmānaratīhi, bho sāriputta, devehi paranimmitavasavattī devā seyyo”ti. </span><br> <span class=sujato>“The gods who control what is imagined by others.” </span><br><p id=mn97:31.1><span class=root>“Taṁ kiṁ maññasi, dhanañjāni, katamaṁ seyyo </span><br> <span class=sujato>“Which do you think is better: </span><br><p id=mn97:31.2><span class=root>paranimmitavasavattī vā devā brahmaloko vā”ti? </span><br> <span class=sujato>the gods who control what is imagined by others or the realm of divinity?” </span><br><p id=mn97:31.3><span class=root>“‘Brahmaloko’ti—bhavaṁ sāriputto āha; </span><br> <span class=sujato>“Worthy Sāriputta speaks of the realm of divinity! </span><br><p id=mn97:31.4><span class=root>‘brahmaloko’ti—bhavaṁ sāriputto āhā”ti. </span><br> <span class=sujato>Worthy Sāriputta speaks of the realm of divinity!” </span><br><p id=mn97:31.5><span class=root>Atha kho āyasmato sāriputtassa etadahosi: </span><br> <span class=sujato>Then Sāriputta thought: </span><br><p id=mn97:31.6><span class=root>“ime kho brāhmaṇā brahmalokādhimuttā. </span><br> <span class=sujato>“These brahmins are devoted to the realm of divinity. </span><br><p id=mn97:31.7><span class=root>Yannūnāhaṁ dhanañjānissa brāhmaṇassa brahmānaṁ sahabyatāya maggaṁ deseyyan”ti. </span><br> <span class=sujato>Why don’t I teach him a path to the company of Divinity?” </span><br><p id=mn97:31.8><span class=root>“Brahmānaṁ te, dhanañjāni, sahabyatāya maggaṁ desessāmi; </span><br> <span class=sujato>“Dhanañjāni, I shall teach you a path to the company of Divinity. </span><br><p id=mn97:31.9><span class=root>taṁ suṇāhi, sādhukaṁ manasi karohi, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn97:31.10><span class=root>“Evaṁ, bho”ti kho dhanañjāni brāhmaṇo āyasmato sāriputtassa paccassosi. </span><br> <span class=sujato>“Yes, worthy sir,” replied Dhanañjāni. </span><br><p id=mn97:31.11><span class=root>Āyasmā sāriputto etadavoca: </span><br> <span class=sujato>Venerable Sāriputta said this: </span><br><p id=mn97:32.1><span class=root>“katamo ca, dhanañjāni, brahmānaṁ sahabyatāya maggo? </span><br> <span class=sujato>“And what is a path to company with Divinity? </span><br><p id=mn97:32.2><span class=root>Idha, dhanañjāni, bhikkhu mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyābajjhena pharitvā viharati. </span><br> <span class=sujato>Firstly, a mendicant meditates spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </span><br><p id=mn97:32.3><span class=root>Ayaṁ kho, dhanañjāni, brahmānaṁ sahabyatāya maggo. </span><br> <span class=sujato>This is a path to company with Divinity. </span><br><p id=mn97:33-35.1><span class=root>Puna caparaṁ, dhanañjāni, bhikkhu karuṇāsahagatena cetasā …pe… </span><br> <span class=sujato>Furthermore, a mendicant meditates spreading a heart full of compassion … </span><br><p id=mn97:33-35.2><span class=root>muditāsahagatena cetasā … </span><br> <span class=sujato>They meditate spreading a heart full of rejoicing … </span><br><p id=mn97:33-35.3><span class=root>upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ; iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyābajjhena pharitvā viharati. </span><br> <span class=sujato>They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span><br><p id=mn97:33-35.4><span class=root>Ayaṁ kho, dhanañjāni, brahmānaṁ sahabyatāya maggo”ti. </span><br> <span class=sujato>This is a path to company with Divinity.” </span><br><p id=mn97:36.1><span class=root>“Tena hi, bho sāriputta, mama vacanena bhagavato pāde sirasā vandāhi: </span><br> <span class=sujato>“Well then, worthy Sāriputta, in my name bow with your head at the Buddha’s feet. Say to him: </span><br><p id=mn97:36.2><span class=root>‘dhanañjāni, bhante, brāhmaṇo ābādhiko dukkhito bāḷhagilāno. </span><br> <span class=sujato>‘Sir, the brahmin Dhanañjāni is sick, suffering, gravely ill. </span><br><p id=mn97:36.3><span class=root>So bhagavato pāde sirasā vandatī’”ti. </span><br> <span class=sujato>He bows with his head to your feet.’” </span><br><p id=mn97:36.4><span class=root>Atha kho āyasmā sāriputto dhanañjāniṁ brāhmaṇaṁ sati uttarikaraṇīye hīne brahmaloke patiṭṭhāpetvā uṭṭhāyāsanā pakkāmi. </span><br> <span class=sujato>Then Sāriputta, after establishing Dhanañjāni in the inferior realm of divinity, got up from his seat and left while there was still more left to do. </span><br><p id=mn97:36.5><span class=root>Atha kho dhanañjāni brāhmaṇo acirapakkante āyasmante sāriputte kālamakāsi, brahmalokañca upapajji. </span><br> <span class=sujato>Not long after Sāriputta had departed, Dhanañjāni passed away and was reborn in the realm of divinity. </span><br><p id=mn97:37.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha said to the mendicants, </span><br><p id=mn97:37.2><span class=root>“eso, bhikkhave, sāriputto dhanañjāniṁ brāhmaṇaṁ sati uttarikaraṇīye hīne brahmaloke patiṭṭhāpetvā uṭṭhāyāsanā pakkanto”ti. </span><br> <span class=sujato>“Mendicants, Sāriputta, after establishing Dhanañjāni in the inferior realm of divinity, got up from his seat and left while there was still more left to do.” </span><br><p id=mn97:38.1><span class=root>Atha kho āyasmā sāriputto yena bhagavā tenupasaṅkami, upasaṅkamitvā bhagavantaṁ abhivādetvā ekamantaṁ nisīdi, ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then Sāriputta went to the Buddha, bowed, sat down to one side, and said, </span><br><p id=mn97:38.2><span class=root>“dhanañjāni, bhante, brāhmaṇo ābādhiko dukkhito bāḷhagilāno, </span><br> <span class=sujato>“Sir, the brahmin Dhanañjāni is sick, suffering, gravely ill. </span><br><p id=mn97:38.3><span class=root>so bhagavato pāde sirasā vandatī”ti. </span><br> <span class=sujato>He bows with his head to your feet.” </span><br><p id=mn97:38.4><span class=root>“Kiṁ pana tvaṁ, sāriputta, dhanañjāniṁ brāhmaṇaṁ sati uttarikaraṇīye hīne brahmaloke patiṭṭhāpetvā uṭṭhāyāsanā pakkanto”ti? </span><br> <span class=sujato>“But Sāriputta, after establishing Dhanañjāni in the inferior realm of divinity, why did you get up from your seat and leave while there was still more left to do?” </span><br><p id=mn97:38.5><span class=root>“Mayhaṁ kho, bhante, evaṁ ahosi: </span><br> <span class=sujato>“Sir, I thought: </span><br><p id=mn97:38.6><span class=root>‘ime kho brāhmaṇā brahmalokādhimuttā, yannūnāhaṁ dhanañjānissa brāhmaṇassa brahmānaṁ sahabyatāya maggaṁ deseyyan’”ti. </span><br> <span class=sujato>‘These brahmins are devoted to the realm of divinity. Why don’t I teach him a path to the company of Divinity?’” </span><br><p id=mn97:38.7><span class=root>“Kālaṅkato ca, sāriputta, dhanañjāni brāhmaṇo, brahmalokañca upapanno”ti. </span><br> <span class=sujato>“And Sāriputta, the brahmin Dhanañjāni has passed away and been reborn in the realm of divinity.” </span><br><p id=mn97:38.8><span class=root>Dhanañjānisuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>