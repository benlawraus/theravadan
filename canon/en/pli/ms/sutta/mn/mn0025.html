<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0025.html>Deutsch</a> , <a href=/canon/ru/pli/ms/sutta/mn/mn0025.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0024.html>Previous</a><a href=/canon/en/pli/ms/sutta/mn/mn0026.html>Next</a></div><p><div class=verse-container id=mn25:0.1><span>Majjhima Nikāya 25 </span><span class="translation sujato">Middle Discourses 25 </span></div><p><div class=verse-container id=mn25:0.2><span class=big-bold>Nivāpasutta </span><span class="translation sujato">Sowing </span></div><p><div class=verse-container id=mn25:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn25:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn25:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn25:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn25:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn25:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn25:2.1><span>“Na, bhikkhave, nevāpiko nivāpaṁ nivapati migajātānaṁ: </span><span class="translation sujato">“Mendicants, a sower does not sow seed for deer thinking, </span></div><p><div class=verse-container id=mn25:2.2><span>‘imaṁ me nivāpaṁ nivuttaṁ migajātā paribhuñjantā dīghāyukā vaṇṇavanto ciraṁ dīghamaddhānaṁ yāpentū’ti. </span><span class="translation sujato">‘May the deer, enjoying this seed, be long-lived and beautiful. May they live long and prosper!’ </span></div><p><div class=verse-container id=mn25:2.3><span>Evañca kho, bhikkhave, nevāpiko nivāpaṁ nivapati migajātānaṁ: </span><span class="translation sujato">A sower sows seed for deer thinking, </span></div><p><div class=verse-container id=mn25:2.4><span>‘imaṁ me nivāpaṁ nivuttaṁ migajātā anupakhajja mucchitā bhojanāni bhuñjissanti, anupakhajja mucchitā bhojanāni bhuñjamānā madaṁ āpajjissanti, mattā samānā pamādaṁ āpajjissanti, pamattā samānā yathākāmakaraṇīyā bhavissanti imasmiṁ nivāpe’ti. </span><span class="translation sujato">‘When these deer encroach on where I sow the seed, they’ll recklessly enjoy eating it. They’ll become indulgent, then they’ll become negligent, and then I’ll be able to do what I want with them on account of this seed.’ </span></div><p><div class=verse-container id=mn25:3.1><span>Tatra, bhikkhave, paṭhamā migajātā amuṁ nivāpaṁ nivuttaṁ nevāpikassa anupakhajja mucchitā bhojanāni bhuñjiṁsu, te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span><span class="translation sujato">And indeed, the first herd of deer encroached on where the sower sowed the seed and recklessly enjoyed eating it. They became indulgent, then they became negligent, and then the sower was able to do what he wanted with them on account of that seed. </span></div><p><div class=verse-container id=mn25:3.2><span>Evañhi te, bhikkhave, paṭhamā migajātā na parimucciṁsu nevāpikassa iddhānubhāvā. </span><span class="translation sujato">And that’s how the first herd of deer failed to get free from the sower’s power. </span></div><p><div class=verse-container id=mn25:4.1><span>Tatra, bhikkhave, dutiyā migajātā evaṁ samacintesuṁ: </span><span class="translation sujato">So then a second herd of deer thought up a plan, </span></div><p><div class=verse-container id=mn25:4.2><span>‘ye kho te paṭhamā migajātā amuṁ nivāpaṁ nivuttaṁ nevāpikassa anupakhajja mucchitā bhojanāni bhuñjiṁsu. </span><span class="translation sujato">‘The first herd of deer became indulgent … </span></div><p><div class=verse-container id=mn25:4.3><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span></div><p><div class=verse-container id=mn25:4.4><span>Evañhi te paṭhamā migajātā na parimucciṁsu nevāpikassa iddhānubhāvā. </span><span class="translation sujato">and failed to get free of the sower’s power. </span></div><p><div class=verse-container id=mn25:4.5><span>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><span class="translation sujato">Why don’t we refrain from eating the seed altogether? Avoiding dangerous food, we can venture deep into a wilderness region and live there.’ </span></div><p><div class=verse-container id=mn25:4.6><span>Te sabbaso nivāpabhojanā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><span class="translation sujato">And that’s just what they did. </span></div><p><div class=verse-container id=mn25:4.7><span>Tesaṁ gimhānaṁ pacchime māse, tiṇodakasaṅkhaye, adhimattakasimānaṁ patto kāyo hoti. </span><span class="translation sujato">But when it came to the last month of summer, the grass and water ran out. Their bodies became much too thin, </span></div><p><div class=verse-container id=mn25:4.8><span>Tesaṁ adhimattakasimānaṁ pattakāyānaṁ balavīriyaṁ parihāyi. </span><span class="translation sujato">and they lost their strength and energy. </span></div><p><div class=verse-container id=mn25:4.9><span>Balavīriye parihīne tameva nivāpaṁ nivuttaṁ nevāpikassa paccāgamiṁsu. </span><span class="translation sujato">So they returned to where the sower had sown the seed. </span></div><p><div class=verse-container id=mn25:4.10><span>Te tattha anupakhajja mucchitā bhojanāni bhuñjiṁsu. </span><span class="translation sujato">Encroaching, they recklessly enjoyed eating it … </span></div><p><div class=verse-container id=mn25:4.11><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span></div><p><div class=verse-container id=mn25:4.12><span>Evañhi te, bhikkhave, dutiyāpi migajātā na parimucciṁsu nevāpikassa iddhānubhāvā. </span><span class="translation sujato">And that’s how the second herd of deer failed to get free from the sower’s power. </span></div><p><div class=verse-container id=mn25:5.1><span>Tatra, bhikkhave, tatiyā migajātā evaṁ samacintesuṁ: </span><span class="translation sujato">So then a third herd of deer thought up a plan, </span></div><p><div class=verse-container id=mn25:5.2><span>‘ye kho te paṭhamā migajātā amuṁ nivāpaṁ nivuttaṁ nevāpikassa …pe… </span><span class="translation sujato">‘The first … </span></div><p><div class=verse-container id=mn25:5.3><span>evañhi te paṭhamā migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:5.4><span>Yepi te dutiyā migajātā evaṁ samacintesuṁ: </span><span class="translation sujato">and second herds of deer … </span></div><p><div class=verse-container id=mn25:5.5><span>“ye kho te paṭhamā migajātā amuṁ nivāpaṁ nivuttaṁ nevāpikassa …pe… </span></div><p><div class=verse-container id=mn25:5.6><span>evañhi te paṭhamā migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:5.7><span>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span></div><p><div class=verse-container id=mn25:5.8><span>Te sabbaso nivāpabhojanā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span></div><p><div class=verse-container id=mn25:5.9><span>Tesaṁ gimhānaṁ pacchime māse tiṇodakasaṅkhaye adhimattakasimānaṁ patto kāyo hoti. </span></div><p><div class=verse-container id=mn25:5.10><span>Tesaṁ adhimattakasimānaṁ pattakāyānaṁ balavīriyaṁ parihāyi. </span></div><p><div class=verse-container id=mn25:5.11><span>Balavīriye parihīne tameva nivāpaṁ nivuttaṁ nevāpikassa paccāgamiṁsu. </span></div><p><div class=verse-container id=mn25:5.12><span>Te tattha anupakhajja mucchitā bhojanāni bhuñjiṁsu. </span></div><p><div class=verse-container id=mn25:5.13><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ nevāpikassa amusmiṁ nivāpe. </span></div><p><div class=verse-container id=mn25:5.14><span>Evañhi te dutiyāpi migajātā na parimucciṁsu nevāpikassa iddhānubhāvā. </span><span class="translation sujato">failed to get free of the sower’s power. </span></div><p><div class=verse-container id=mn25:5.15><span>Yannūna mayaṁ amuṁ nivāpaṁ nivuttaṁ nevāpikassa upanissāya āsayaṁ kappeyyāma. </span><span class="translation sujato">Why don’t we set up our lair close by where the sower has sown the seed? </span></div><p><div class=verse-container id=mn25:5.16><span>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe’ti. </span><span class="translation sujato">Then we can encroach and enjoy eating without being reckless. We won’t become indulgent, then we won’t become negligent, and then the sower won’t be able to do what he wants with us on account of that seed.’ </span></div><p><div class=verse-container id=mn25:5.17><span>Te amuṁ nivāpaṁ nivuttaṁ nevāpikassa upanissāya āsayaṁ kappayiṁsu. </span><span class="translation sujato">And that’s just what they did. </span></div><p><div class=verse-container id=mn25:5.18><span>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span></div><p><div class=verse-container id=mn25:5.19><span>Tatra, bhikkhave, nevāpikassa ca nevāpikaparisāya ca etadahosi: </span><span class="translation sujato">So the sower and his helpers thought, </span></div><p><div class=verse-container id=mn25:5.20><span>‘saṭhāssunāmime tatiyā migajātā ketabino, iddhimantāssunāmime tatiyā migajātā parajanā; </span><span class="translation sujato">‘Wow, this third herd of deer is so sneaky and devious, they must be some kind of strange spirits with magical abilities! </span></div><p><div class=verse-container id=mn25:5.21><span>imañca nāma nivāpaṁ nivuttaṁ paribhuñjanti, na ca nesaṁ jānāma āgatiṁ vā gatiṁ vā. </span><span class="translation sujato">For they eat the seed we’ve sown without us knowing how they come and go. </span></div><p><div class=verse-container id=mn25:5.22><span>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma tatiyānaṁ migajātānaṁ āsayaṁ passeyyāma, yattha te gāhaṁ gaccheyyun’ti. </span><span class="translation sujato">Why don’t we surround the seed on all sides by staking out high nets? Hopefully we might get to see the lair where they go to hide out.’ </span></div><p><div class=verse-container id=mn25:5.23><span>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><span class="translation sujato">And that’s just what they did. </span></div><p><div class=verse-container id=mn25:5.24><span>Addasaṁsu kho, bhikkhave, nevāpiko ca nevāpikaparisā ca tatiyānaṁ migajātānaṁ āsayaṁ, yattha te gāhaṁ agamaṁsu. </span><span class="translation sujato">And they saw the lair where the third herd of deer went to hide out. </span></div><p><div class=verse-container id=mn25:5.25><span>Evañhi te, bhikkhave, tatiyāpi migajātā na parimucciṁsu nevāpikassa iddhānubhāvā. </span><span class="translation sujato">And that’s how the third herd failed to get free from the sower’s power. </span></div><p><div class=verse-container id=mn25:6.1><span>Tatra, bhikkhave, catutthā migajātā evaṁ samacintesuṁ: </span><span class="translation sujato">So then a fourth herd of deer thought up a plan, </span></div><p><div class=verse-container id=mn25:6.2><span>‘ye kho te paṭhamā migajātā …pe… </span><span class="translation sujato">‘The first … </span></div><p><div class=verse-container id=mn25:6.3><span>evañhi te paṭhamā migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:6.4><span>Yepi te dutiyā migajātā evaṁ samacintesuṁ: </span><span class="translation sujato">second … </span></div><p><div class=verse-container id=mn25:6.5><span>“ye kho te paṭhamā migajātā …pe… </span></div><p><div class=verse-container id=mn25:6.6><span>evañhi te paṭhamā migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:6.7><span>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span></div><p><div class=verse-container id=mn25:6.8><span>Te sabbaso nivāpabhojanā paṭiviramiṁsu …pe… </span></div><p><div class=verse-container id=mn25:6.9><span>evañhi te dutiyāpi migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:6.10><span>Yepi te tatiyā migajātā evaṁ samacintesuṁ: </span><span class="translation sujato">and third herds of deer … </span></div><p><div class=verse-container id=mn25:6.11><span>“ye kho te paṭhamā migajātā …pe… </span></div><p><div class=verse-container id=mn25:6.12><span>evañhi te paṭhamā migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:6.13><span>Yepi te dutiyā migajātā evaṁ samacintesuṁ: </span></div><p><div class=verse-container id=mn25:6.14><span>‘ye kho te paṭhamā migajātā …pe… </span></div><p><div class=verse-container id=mn25:6.15><span>evañhi te paṭhamā migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:6.16><span>Yannūna mayaṁ sabbaso nivāpabhojanā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span></div><p><div class=verse-container id=mn25:6.17><span>Te sabbaso nivāpabhojanā paṭiviramiṁsu …pe… </span></div><p><div class=verse-container id=mn25:6.18><span>evañhi te dutiyāpi migajātā na parimucciṁsu nevāpikassa iddhānubhāvā. </span></div><p><div class=verse-container id=mn25:6.19><span>Yannūna mayaṁ amuṁ nivāpaṁ nivuttaṁ nevāpikassa upanissāya āsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe”ti. </span></div><p><div class=verse-container id=mn25:6.20><span>Te amuṁ nivāpaṁ nivuttaṁ nevāpikassa upanissāya āsayaṁ kappayiṁsu, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span></div><p><div class=verse-container id=mn25:6.21><span>Tatra nevāpikassa ca nevāpikaparisāya ca etadahosi: </span></div><p><div class=verse-container id=mn25:6.22><span>“saṭhāssunāmime tatiyā migajātā ketabino, iddhimantāssunāmime tatiyā migajātā parajanā, imañca nāma nivāpaṁ nivuttaṁ paribhuñjanti. </span></div><p><div class=verse-container id=mn25:6.23><span>Na ca nesaṁ jānāma āgatiṁ vā gatiṁ vā. </span></div><p><div class=verse-container id=mn25:6.24><span>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma tatiyānaṁ migajātānaṁ āsayaṁ passeyyāma, yattha te gāhaṁ gaccheyyun”ti. </span></div><p><div class=verse-container id=mn25:6.25><span>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span></div><p><div class=verse-container id=mn25:6.26><span>Addasaṁsu kho nevāpiko ca nevāpikaparisā ca tatiyānaṁ migajātānaṁ āsayaṁ, yattha te gāhaṁ agamaṁsu. </span></div><p><div class=verse-container id=mn25:6.27><span>Evañhi te tatiyāpi migajātā na parimucciṁsu nevāpikassa iddhānubhāvā. </span><span class="translation sujato">failed to get free of the sower’s power. </span></div><p><div class=verse-container id=mn25:6.28><span>Yannūna mayaṁ yattha agati nevāpikassa ca nevāpikaparisāya ca tatrāsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma nevāpikassa amusmiṁ nivāpe’ti. </span><span class="translation sujato">Why don’t we set up our lair somewhere the sower and his helpers can’t go? Then we can intrude on where the sower has sown the seed and enjoy eating it without being reckless. We won’t become indulgent, then we won’t become negligent, and then the sower won’t be able to do with us what he wants on account of that seed.’ </span></div><p><div class=verse-container id=mn25:6.29><span>Te yattha agati nevāpikassa ca nevāpikaparisāya ca tatrāsayaṁ kappayiṁsu. </span><span class="translation sujato">And that’s just what they did. </span></div><p><div class=verse-container id=mn25:6.30><span>Tatrāsayaṁ kappetvā amuṁ nivāpaṁ nivuttaṁ nevāpikassa ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ nevāpikassa amusmiṁ nivāpe. </span></div><p><div class=verse-container id=mn25:6.31><span>Tatra, bhikkhave, nevāpikassa ca nevāpikaparisāya ca etadahosi: </span><span class="translation sujato">So the sower and his helpers thought, </span></div><p><div class=verse-container id=mn25:6.32><span>‘saṭhāssunāmime catutthā migajātā ketabino, iddhimantāssunāmime catutthā migajātā parajanā. </span><span class="translation sujato">‘Wow, this fourth herd of deer is so sneaky and devious, they must be some kind of strange spirits with magical abilities! </span></div><p><div class=verse-container id=mn25:6.33><span>Imañca nāma nivāpaṁ nivuttaṁ paribhuñjanti, na ca nesaṁ jānāma āgatiṁ vā gatiṁ vā. </span><span class="translation sujato">For they eat the seed we’ve sown without us knowing how they come and go. </span></div><p><div class=verse-container id=mn25:6.34><span>Yannūna mayaṁ imaṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāreyyāma, appeva nāma catutthānaṁ migajātānaṁ āsayaṁ passeyyāma yattha te gāhaṁ gaccheyyun’ti. </span><span class="translation sujato">Why don’t we surround the seed on all sides by staking out high nets? Hopefully we might get to see the lair where they go to hide out.’ </span></div><p><div class=verse-container id=mn25:6.35><span>Te amuṁ nivāpaṁ nivuttaṁ mahatīhi daṇḍavākarāhi samantā sappadesaṁ anuparivāresuṁ. </span><span class="translation sujato">And that’s just what they did. </span></div><p><div class=verse-container id=mn25:6.36><span>Neva kho, bhikkhave, addasaṁsu nevāpiko ca nevāpikaparisā ca catutthānaṁ migajātānaṁ āsayaṁ, yattha te gāhaṁ gaccheyyuṁ. </span><span class="translation sujato">But they couldn’t see the lair where the fourth herd of deer went to hide out. </span></div><p><div class=verse-container id=mn25:6.37><span>Tatra, bhikkhave, nevāpikassa ca nevāpikaparisāya ca etadahosi: </span><span class="translation sujato">So the sower and his helpers thought, </span></div><p><div class=verse-container id=mn25:6.38><span>‘sace kho mayaṁ catutthe migajāte ghaṭṭessāma, te ghaṭṭitā aññe ghaṭṭissanti te ghaṭṭitā aññe ghaṭṭissanti. </span><span class="translation sujato">‘If we disturb this fourth herd of deer, they’ll disturb others, who in turn will disturb even more. </span></div><p><div class=verse-container id=mn25:6.39><span>Evaṁ imaṁ nivāpaṁ nivuttaṁ sabbaso migajātā parimuñcissanti. </span><span class="translation sujato">Then all of the deer will escape this seed we’ve sown. </span></div><p><div class=verse-container id=mn25:6.40><span>Yannūna mayaṁ catutthe migajāte ajjhupekkheyyāmā’ti. </span><span class="translation sujato">Why don’t we just keep an eye on that fourth herd?’ </span></div><p><div class=verse-container id=mn25:6.41><span>Ajjhupekkhiṁsu kho, bhikkhave, nevāpiko ca nevāpikaparisā ca catutthe migajāte. </span><span class="translation sujato">And that’s just what they did. </span></div><p><div class=verse-container id=mn25:6.42><span>Evañhi te, bhikkhave, catutthā migajātā parimucciṁsu nevāpikassa iddhānubhāvā. </span><span class="translation sujato">And that’s how the fourth herd of deer escaped the sower’s power. </span></div><p><div class=verse-container id=mn25:7.1><span>Upamā kho me ayaṁ, bhikkhave, katā atthassa viññāpanāya. </span><span class="translation sujato">I’ve made up this simile to make a point. </span></div><p><div class=verse-container id=mn25:7.2><span>Ayaṁ cevettha attho—</span><span class="translation sujato">And this is what it means. </span></div><p><div class=verse-container id=mn25:7.3><span>nivāpoti kho, bhikkhave, pañcannetaṁ kāmaguṇānaṁ adhivacanaṁ. </span><span class="translation sujato">‘Seed’ is a term for the five kinds of sensual stimulation. </span></div><p><div class=verse-container id=mn25:7.4><span>Nevāpikoti kho, bhikkhave, mārassetaṁ pāpimato adhivacanaṁ. </span><span class="translation sujato">‘Sower’ is a term for Māra the Wicked. </span></div><p><div class=verse-container id=mn25:7.5><span>Nevāpikaparisāti kho, bhikkhave, māraparisāyetaṁ adhivacanaṁ. </span><span class="translation sujato">‘Sower’s helpers’ is a term for Māra’s assembly. </span></div><p><div class=verse-container id=mn25:7.6><span>Migajātāti kho, bhikkhave, samaṇabrāhmaṇānametaṁ adhivacanaṁ. </span><span class="translation sujato">‘Deer’ is a term for ascetics and brahmins. </span></div><p><div class=verse-container id=mn25:8.1><span>Tatra, bhikkhave, paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni anupakhajja mucchitā bhojanāni bhuñjiṁsu. </span><span class="translation sujato">Now, the first group of ascetics and brahmins encroached on where the seed and the worldly pleasures of the flesh were sown by Māra and recklessly enjoyed eating it. </span></div><p><div class=verse-container id=mn25:8.2><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span><span class="translation sujato">They became indulgent, then they became negligent, and then Māra was able to do what he wanted with them on account of that seed and the worldly pleasures of the flesh. </span></div><p><div class=verse-container id=mn25:8.3><span>Evañhi te, bhikkhave, paṭhamā samaṇabrāhmaṇā na parimucciṁsu mārassa iddhānubhāvā. </span><span class="translation sujato">And that’s how the first group of ascetics and brahmins failed to get free from Māra’s power. </span></div><p><div class=verse-container id=mn25:8.4><span>Seyyathāpi te, bhikkhave, paṭhamā migajātā tathūpame ahaṁ ime paṭhame samaṇabrāhmaṇe vadāmi. </span><span class="translation sujato">This first group of ascetics and brahmins is just like the first herd of deer, I say. </span></div><p><div class=verse-container id=mn25:9.1><span>Tatra, bhikkhave, dutiyā samaṇabrāhmaṇā evaṁ samacintesuṁ: </span><span class="translation sujato">So then a second group of ascetics and brahmins thought up a plan, </span></div><p><div class=verse-container id=mn25:9.2><span>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni anupakhajja mucchitā bhojanāni bhuñjiṁsu. </span><span class="translation sujato">‘The first group of ascetics and brahmins became indulgent … </span></div><p><div class=verse-container id=mn25:9.3><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span></div><p><div class=verse-container id=mn25:9.4><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span><span class="translation sujato">and failed to get free of Māra’s power. </span></div><p><div class=verse-container id=mn25:9.5><span>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span><span class="translation sujato">Why don’t we refrain from eating the seed and the worldly pleasures of the flesh altogether? Avoiding dangerous food, we can venture deep into a wilderness region and live there.’ </span></div><p><div class=verse-container id=mn25:9.6><span>Te sabbaso nivāpabhojanā lokāmisā paṭiviramiṁsu, bhayabhogā paṭiviratā araññāyatanāni ajjhogāhetvā vihareyyāmāti. </span></div><p><div class=verse-container id=mn25:9.7><span>Te sabbaso nivāpabhojanā lokāmisā paṭiviramiṁsu, bhayabhogā paṭiviratā araññāyatanāni ajjhogāhetvā vihariṁsu. </span><span class="translation sujato">And that’s just what they did. </span></div><p><div class=verse-container id=mn25:9.8><span>Te tattha sākabhakkhāpi ahesuṁ, sāmākabhakkhāpi ahesuṁ, nīvārabhakkhāpi ahesuṁ, daddulabhakkhāpi ahesuṁ, haṭabhakkhāpi ahesuṁ, kaṇabhakkhāpi ahesuṁ, ācāmabhakkhāpi ahesuṁ, piññākabhakkhāpi ahesuṁ, tiṇabhakkhāpi ahesuṁ, gomayabhakkhāpi ahesuṁ, vanamūlaphalāhārā yāpesuṁ pavattaphalabhojī. </span><span class="translation sujato">They ate herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. They survived on forest roots and fruits, or eating fallen fruit. </span></div><p><div class=verse-container id=mn25:9.9><span>Tesaṁ gimhānaṁ pacchime māse, tiṇodakasaṅkhaye, adhimattakasimānaṁ patto kāyo hoti. </span><span class="translation sujato">But when it came to the last month of summer, the grass and water ran out. Their bodies became much too thin, </span></div><p><div class=verse-container id=mn25:9.10><span>Tesaṁ adhimattakasimānaṁ pattakāyānaṁ balavīriyaṁ parihāyi. </span><span class="translation sujato">and they lost their strength and energy. </span></div><p><div class=verse-container id=mn25:9.11><span>Balavīriye parihīne cetovimutti parihāyi. </span><span class="translation sujato">Because of this, they lost their heart’s release, </span></div><p><div class=verse-container id=mn25:9.12><span>Cetovimuttiyā parihīnāya tameva nivāpaṁ nivuttaṁ mārassa paccāgamiṁsu tāni ca lokāmisāni. </span><span class="translation sujato">so they went back to where Māra had sown the seed and the worldly pleasures of the flesh. </span></div><p><div class=verse-container id=mn25:9.13><span>Te tattha anupakhajja mucchitā bhojanāni bhuñjiṁsu. </span><span class="translation sujato">Intruding on that place, they recklessly enjoyed eating them … </span></div><p><div class=verse-container id=mn25:9.14><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span></div><p><div class=verse-container id=mn25:9.15><span>Evañhi te, bhikkhave, dutiyāpi samaṇabrāhmaṇā na parimucciṁsu mārassa iddhānubhāvā. </span><span class="translation sujato">And that’s how the second group of ascetics and brahmins failed to get free from Māra’s power. </span></div><p><div class=verse-container id=mn25:9.16><span>Seyyathāpi te, bhikkhave, dutiyā migajātā tathūpame ahaṁ ime dutiye samaṇabrāhmaṇe vadāmi. </span><span class="translation sujato">This second group of ascetics and brahmins is just like the second herd of deer, I say. </span></div><p><div class=verse-container id=mn25:10.1><span>Tatra, bhikkhave, tatiyā samaṇabrāhmaṇā evaṁ samacintesuṁ: </span><span class="translation sujato">So then a third group of ascetics and brahmins thought up a plan, </span></div><p><div class=verse-container id=mn25:10.2><span>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni …pe…. </span><span class="translation sujato">‘The first … </span></div><p><div class=verse-container id=mn25:10.3><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:10.4><span>Yepi te dutiyā samaṇabrāhmaṇā evaṁ samacintesuṁ: </span><span class="translation sujato">and second groups of ascetics and brahmins … </span></div><p><div class=verse-container id=mn25:10.5><span>“ye kho te paṭhamā samaṇabrāhmaṇā amuṁ nivāpaṁ nivuttaṁ mārassa amūni ca lokāmisāni …pe…. </span></div><p><div class=verse-container id=mn25:10.6><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:10.7><span>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā”ti. </span></div><p><div class=verse-container id=mn25:10.8><span>Te sabbaso nivāpabhojanā lokāmisā paṭiviramiṁsu. </span></div><p><div class=verse-container id=mn25:10.9><span>Bhayabhogā paṭiviratā araññāyatanāni ajjhogāhetvā vihariṁsu. </span></div><p><div class=verse-container id=mn25:10.10><span>Te tattha sākabhakkhāpi ahesuṁ …pe… pavattaphalabhojī. </span></div><p><div class=verse-container id=mn25:10.11><span>Tesaṁ gimhānaṁ pacchime māse tiṇodakasaṅkhaye adhimattakasimānaṁ patto kāyo hoti. </span></div><p><div class=verse-container id=mn25:10.12><span>Tesaṁ adhimattakasimānaṁ pattakāyānaṁ balavīriyaṁ parihāyi, balavīriye parihīne cetovimutti parihāyi, cetovimuttiyā parihīnāya tameva nivāpaṁ nivuttaṁ mārassa paccāgamiṁsu tāni ca lokāmisāni. </span></div><p><div class=verse-container id=mn25:10.13><span>Te tattha anupakhajja mucchitā bhojanāni bhuñjiṁsu. </span></div><p><div class=verse-container id=mn25:10.14><span>Te tattha anupakhajja mucchitā bhojanāni bhuñjamānā madaṁ āpajjiṁsu, mattā samānā pamādaṁ āpajjiṁsu, pamattā samānā yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span></div><p><div class=verse-container id=mn25:10.15><span>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span><span class="translation sujato">failed to get free of Māra’s power. </span></div><p><div class=verse-container id=mn25:10.16><span>Yannūna mayaṁ amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappeyyāma, tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmise’ti. </span><span class="translation sujato">Why don’t we set up our lair close by where Māra has sown the seed and those worldly pleasures of the flesh? Then we can encroach on it and enjoy eating without being reckless. We won’t become indulgent, then we won’t become negligent, and then Māra won’t be able to do what he wants with us on account of that seed and those worldly pleasures of the flesh.’ </span></div><p><div class=verse-container id=mn25:10.17><span>Te amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappayiṁsu. </span><span class="translation sujato">And that’s just what they did. </span></div><p><div class=verse-container id=mn25:10.18><span>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu. </span></div><p><div class=verse-container id=mn25:10.19><span>Te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span></div><p><div class=verse-container id=mn25:10.20><span>Api ca kho evaṁdiṭṭhikā ahesuṁ—</span><span class="translation sujato">Still, they had such views as these: </span></div><p><div class=verse-container id=mn25:10.21><span>sassato loko itipi, asassato loko itipi; </span><span class="translation sujato">‘The cosmos is eternal’ or ‘The cosmos is not eternal’; </span></div><p><div class=verse-container id=mn25:10.22><span>antavā loko itipi, anantavā loko itipi; </span><span class="translation sujato">‘The cosmos is finite’ or ‘The cosmos is infinite’; </span></div><p><div class=verse-container id=mn25:10.23><span>taṁ jīvaṁ taṁ sarīraṁ itipi, aññaṁ jīvaṁ aññaṁ sarīraṁ itipi; </span><span class="translation sujato">‘The soul and the body are the same thing’ or ‘The soul and the body are different things’; </span></div><p><div class=verse-container id=mn25:10.24><span>hoti tathāgato paraṁ maraṇā itipi, na hoti tathāgato paraṁ maraṇā itipi, hoti ca na ca hoti tathāgato paraṁ maraṇā itipi, neva hoti na na hoti tathāgato paraṁ maraṇā itipi. </span><span class="translation sujato">or that after death, a realized one still exists, or no longer exists, or both still exists and no longer exists, or neither still exists nor no longer exists. </span></div><p><div class=verse-container id=mn25:10.25><span>Evañhi te, bhikkhave, tatiyāpi samaṇabrāhmaṇā na parimucciṁsu mārassa iddhānubhāvā. </span><span class="translation sujato">And that’s how the third group of ascetics and brahmins failed to get free from Māra’s power. </span></div><p><div class=verse-container id=mn25:10.26><span>Seyyathāpi te, bhikkhave, tatiyā migajātā tathūpame ahaṁ ime tatiye samaṇabrāhmaṇe vadāmi. </span><span class="translation sujato">This third group of ascetics and brahmins is just like the third herd of deer, I say. </span></div><p><div class=verse-container id=mn25:11.1><span>Tatra, bhikkhave, catutthā samaṇabrāhmaṇā evaṁ samacintesuṁ: </span><span class="translation sujato">So then a fourth group of ascetics and brahmins thought up a plan, </span></div><p><div class=verse-container id=mn25:11.2><span>‘ye kho te paṭhamā samaṇabrāhmaṇā amuṁ nivāpaṁ nivuttaṁ mārassa …pe…. </span><span class="translation sujato">‘The first … </span></div><p><div class=verse-container id=mn25:11.3><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:11.4><span>Yepi te dutiyā samaṇabrāhmaṇā evaṁ samacintesuṁ: </span><span class="translation sujato">second … </span></div><p><div class=verse-container id=mn25:11.5><span>‘ye kho te paṭhamā samaṇabrāhmaṇā …pe…. </span></div><p><div class=verse-container id=mn25:11.6><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:11.7><span>Yannūna mayaṁ sabbaso nivāpabhojanā lokāmisā paṭivirameyyāma bhayabhogā paṭiviratā araññāyatanāni ajjhogāhetvā vihareyyāmā’ti. </span></div><p><div class=verse-container id=mn25:11.8><span>Te sabbaso nivāpabhojanā lokāmisā paṭiviramiṁsu …pe…. </span></div><p><div class=verse-container id=mn25:11.9><span>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:11.10><span>Yepi te tatiyā samaṇabrāhmaṇā evaṁ samacintesuṁ ye kho te paṭhamā samaṇabrāhmaṇā …pe…. </span><span class="translation sujato">and third groups of ascetics and brahmins … </span></div><p><div class=verse-container id=mn25:11.11><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:11.12><span>Yepi te dutiyā samaṇabrāhmaṇā evaṁ samacintesuṁ ye kho te paṭhamā samaṇabrāhmaṇā …pe…. </span></div><p><div class=verse-container id=mn25:11.13><span>Evañhi te paṭhamā samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:11.14><span>Yannūna mayaṁ sabbaso nivāpabhojanā lokāmisā paṭivirameyyāma, bhayabhogā paṭiviratā araññāyatanāni ajjhogāhetvā vihareyyāmā’ti. </span></div><p><div class=verse-container id=mn25:11.15><span>Te sabbaso nivāpabhojanā lokāmisā paṭiviramiṁsu …pe…. </span></div><p><div class=verse-container id=mn25:11.16><span>Evañhi te dutiyāpi samaṇabrāhmaṇā na parimucciṁsu mārassa iddhānubhāvā. </span></div><p><div class=verse-container id=mn25:11.17><span>Yannūna mayaṁ amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappeyyāma. </span></div><p><div class=verse-container id=mn25:11.18><span>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmiseti. </span></div><p><div class=verse-container id=mn25:11.19><span>Te amuṁ nivāpaṁ nivuttaṁ mārassa amūni ca lokāmisāni upanissāya āsayaṁ kappayiṁsu. </span></div><p><div class=verse-container id=mn25:11.20><span>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu. </span></div><p><div class=verse-container id=mn25:11.21><span>Te tattha ananupakhajja amucchitā bhojanāni bhuñjamānā na madaṁ āpajjiṁsu. </span></div><p><div class=verse-container id=mn25:11.22><span>Amattā samānā na pamādaṁ āpajjiṁsu. </span></div><p><div class=verse-container id=mn25:11.23><span>Appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span></div><p><div class=verse-container id=mn25:11.24><span>Api ca kho evaṁdiṭṭhikā ahesuṁ sassato loko itipi …pe… </span></div><p><div class=verse-container id=mn25:11.25><span>neva hoti na na hoti tathāgato paraṁ maraṇā itipi. </span></div><p><div class=verse-container id=mn25:11.26><span>Evañhi te tatiyāpi samaṇabrāhmaṇā na parimucciṁsu mārassa iddhānubhāvā. </span><span class="translation sujato">failed to get free of Māra’s power. </span></div><p><div class=verse-container id=mn25:11.27><span>Yannūna mayaṁ yattha agati mārassa ca māraparisāya ca tatrāsayaṁ kappeyyāma. </span><span class="translation sujato">Why don’t we set up our lair where Māra and his assembly can’t go? </span></div><p><div class=verse-container id=mn25:11.28><span>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjissāma, ananupakhajja amucchitā bhojanāni bhuñjamānā na madaṁ āpajjissāma, amattā samānā na pamādaṁ āpajjissāma, appamattā samānā na yathākāmakaraṇīyā bhavissāma mārassa amusmiṁ nivāpe amusmiñca lokāmiseti. </span><span class="translation sujato">Then we can encroach on where Māra has sown the seed and those worldly pleasures of the flesh, and enjoy eating without being reckless. We won’t become indulgent, then we won’t become negligent, and then Māra won’t be able to do what he wants with us on account of that seed and those worldly pleasures of the flesh.’ </span></div><p><div class=verse-container id=mn25:11.29><span>Te yattha agati mārassa ca māraparisāya ca tatrāsayaṁ kappayiṁsu. </span><span class="translation sujato">And that’s just what they did. </span></div><p><div class=verse-container id=mn25:11.30><span>Tatrāsayaṁ kappetvā amuṁ nivāpaṁ nivuttaṁ mārassa amūni ca lokāmisāni ananupakhajja amucchitā bhojanāni bhuñjiṁsu, te tattha ananupakhajja amucchitā bhojanāni bhuñjamānā na madaṁ āpajjiṁsu, amattā samānā na pamādaṁ āpajjiṁsu, appamattā samānā na yathākāmakaraṇīyā ahesuṁ mārassa amusmiṁ nivāpe amusmiñca lokāmise. </span></div><p><div class=verse-container id=mn25:11.31><span>Evañhi te, bhikkhave, catutthā samaṇabrāhmaṇā parimucciṁsu mārassa iddhānubhāvā. </span><span class="translation sujato">And that’s how the fourth group of ascetics and brahmins got free from Māra’s power. </span></div><p><div class=verse-container id=mn25:11.32><span>Seyyathāpi te, bhikkhave, catutthā migajātā tathūpame ahaṁ ime catutthe samaṇabrāhmaṇe vadāmi. </span><span class="translation sujato">This fourth group of ascetics and brahmins is just like the fourth herd of deer, I say. </span></div><p><div class=verse-container id=mn25:12.1><span>Kathañca, bhikkhave, agati mārassa ca māraparisāya ca? </span><span class="translation sujato">And where is it that Māra and his assembly can’t go? </span></div><p><div class=verse-container id=mn25:12.2><span>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn25:12.3><span>Ayaṁ vuccati, bhikkhave, bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato. </span><span class="translation sujato">This is called a mendicant who has blinded Māra, put out his eyes without a trace, and gone where the Wicked One cannot see. </span></div><p><div class=verse-container id=mn25:13.1><span>Puna caparaṁ, bhikkhave, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><span class="translation sujato">Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn25:13.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:14.1><span>Puna caparaṁ, bhikkhave, bhikkhu pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti yaṁ taṁ ariyā ācikkhanti ‘upekkhako satimā sukhavihārī’ti tatiyaṁ jhānaṁ upasampajja viharati. </span><span class="translation sujato">Furthermore, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn25:14.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:15.1><span>Puna caparaṁ, bhikkhave, bhikkhu sukhassa ca pahānā dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn25:15.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:16.1><span>Puna caparaṁ, bhikkhave, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><span class="translation sujato">Furthermore, a mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space. </span></div><p><div class=verse-container id=mn25:16.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:17.1><span>Puna caparaṁ, bhikkhave, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><span class="translation sujato">Furthermore, a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness. </span></div><p><div class=verse-container id=mn25:17.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:18.1><span>Puna caparaṁ, bhikkhave, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><span class="translation sujato">Furthermore, a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness. </span></div><p><div class=verse-container id=mn25:18.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:19.1><span>Puna caparaṁ, bhikkhave, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><span class="translation sujato">Furthermore, a mendicant, going totally beyond the dimension of nothingness, enters and remains in the dimension of neither perception nor non-perception. </span></div><p><div class=verse-container id=mn25:19.2><span>Ayaṁ vuccati, bhikkhave …pe… pāpimato. </span><span class="translation sujato">This is called a mendicant who has blinded Māra … </span></div><p><div class=verse-container id=mn25:20.1><span>Puna caparaṁ, bhikkhave, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. Paññāya cassa disvā āsavā parikkhīṇā honti. </span><span class="translation sujato">Furthermore, a mendicant, going totally beyond the dimension of neither perception nor non-perception, enters and remains in the cessation of perception and feeling. And, having seen with wisdom, their defilements come to an end. </span></div><p><div class=verse-container id=mn25:20.2><span>Ayaṁ vuccati, bhikkhave, bhikkhu andhamakāsi māraṁ, apadaṁ vadhitvā māracakkhuṁ adassanaṁ gato pāpimato tiṇṇo loke visattikan”ti. </span><span class="translation sujato">This is called a mendicant who has blinded Māra, put out his eyes without a trace, and gone where the Wicked One cannot see. And they’ve crossed over clinging to the world.” </span></div><p><div class=verse-container id=mn25:20.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn25:20.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn25:20.5><span>Nivāpasuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/mn/mn0024.html>Previous</a><a href=/canon/en/pli/ms/sutta/mn/mn0026.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>