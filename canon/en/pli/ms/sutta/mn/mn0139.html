<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0139.html>Deutsch</a> , <a href=/canon/ru/pli/ms/sutta/mn/mn0139.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0138.html>Previous</a><a href=/canon/en/pli/ms/sutta/mn/mn0140.html>Next</a></div><p id=mn139:0.1><span class=root>Majjhima Nikāya 139 </span><br> <span class=sujato>Middle Discourses 139 </span><br><p id=mn139:0.2><span class="root big-bold">Araṇavibhaṅgasutta </span><br> <span class=sujato>The Analysis of Non-Conflict </span><br><p id=mn139:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn139:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn139:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn139:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn139:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn139:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn139:2.1><span class=root>“araṇavibhaṅgaṁ vo, bhikkhave, desessāmi. </span><br> <span class=sujato>“Mendicants, I shall teach you the analysis of non-conflict. </span><br><p id=mn139:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn139:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn139:2.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn139:3.1><span class=root>“Na kāmasukhamanuyuñjeyya hīnaṁ gammaṁ pothujjanikaṁ anariyaṁ anatthasaṁhitaṁ, na ca attakilamathānuyogamanuyuñjeyya dukkhaṁ anariyaṁ anatthasaṁhitaṁ. </span><br> <span class=sujato>“Don’t indulge in sensual pleasure, which is low, crude, ordinary, ignoble, and pointless. And don’t indulge in self-mortification, which is painful, ignoble, and pointless. </span><br><p id=mn139:3.2><span class=root>Ete kho, bhikkhave, ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati. </span><br> <span class=sujato>Avoiding these two extremes, the Realized One understood the middle way of practice, which gives vision and knowledge, and leads to peace, direct knowledge, awakening, and extinguishment. </span><br><p id=mn139:3.3><span class=root>Ussādanañca jaññā, apasādanañca jaññā; </span><br> <span class=sujato>Know what it means to flatter and to rebuke. </span><br><p id=mn139:3.4><span class=root>ussādanañca ñatvā apasādanañca ñatvā nevussādeyya, na apasādeyya, dhammameva deseyya. </span><br> <span class=sujato>Knowing these, avoid them, and just teach Dhamma. </span><br><p id=mn139:3.5><span class=root>Sukhavinicchayaṁ jaññā; </span><br> <span class=sujato>Know how to evaluate different kinds of pleasure. </span><br><p id=mn139:3.6><span class=root>sukhavinicchayaṁ ñatvā ajjhattaṁ sukhamanuyuñjeyya. </span><br> <span class=sujato>Knowing this, pursue inner pleasure. </span><br><p id=mn139:3.7><span class=root>Rahovādaṁ na bhāseyya, sammukhā na khīṇaṁ bhaṇe. </span><br> <span class=sujato>Don’t talk behind people’s backs, and don’t speak sharply in their presence. </span><br><p id=mn139:3.8><span class=root>Ataramānova bhāseyya, no taramāno. </span><br> <span class=sujato>Don’t speak hurriedly. </span><br><p id=mn139:3.9><span class=root>Janapadaniruttiṁ nābhiniveseyya, samaññaṁ nātidhāveyyāti—</span><br> <span class=sujato>Don’t insist on popular terms and don’t overstep normal labels. </span><br><p id=mn139:3.10><span class=root>ayamuddeso araṇavibhaṅgassa. </span><br> <span class=sujato>This is the summary recital for the analysis of non-conflict. </span><br><p id=mn139:4.1><span class=root>‘Na kāmasukhamanuyuñjeyya hīnaṁ gammaṁ pothujjanikaṁ anariyaṁ anatthasaṁhitaṁ, na ca attakilamathānuyogamanuyuñjeyya dukkhaṁ anariyaṁ anatthasaṁhitan’ti—</span><br> <span class=sujato>‘Don’t indulge in sensual pleasure, which is low, crude, ordinary, ignoble, and pointless. And don’t indulge in self-mortification, which is painful, ignoble, and pointless.’ </span><br><p id=mn139:4.2><span class=root>iti kho panetaṁ vuttaṁ; Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn139:4.3><span class=root>Yo kāmapaṭisandhisukhino somanassānuyogo hīno gammo pothujjaniko anariyo anatthasaṁhito, sadukkho eso dhammo saupaghāto saupāyāso sapariḷāho; micchāpaṭipadā. </span><br> <span class=sujato>Indulging in the happiness of the pleasure linked to sensuality is low, crude, ordinary, ignoble, and pointless. It is a principle beset by pain, harm, stress, and fever, and it is the wrong way. </span><br><p id=mn139:4.4><span class=root>Yo kāmapaṭisandhisukhino somanassānuyogaṁ ananuyogo hīnaṁ gammaṁ pothujjanikaṁ anariyaṁ anatthasaṁhitaṁ, adukkho eso dhammo anupaghāto anupāyāso apariḷāho; sammāpaṭipadā. </span><br> <span class=sujato>Breaking off such indulgence is a principle free of pain, harm, stress, and fever, and it is the right way. </span><br><p id=mn139:4.5><span class=root>Yo attakilamathānuyogo dukkho anariyo anatthasaṁhito, sadukkho eso dhammo saupaghāto saupāyāso sapariḷāho; micchāpaṭipadā. </span><br> <span class=sujato>Indulging in self-mortification is painful, ignoble, and pointless. It is a principle beset by pain, harm, stress, and fever, and it is the wrong way. </span><br><p id=mn139:4.6><span class=root>Yo attakilamathānuyogaṁ ananuyogo dukkhaṁ anariyaṁ anatthasaṁhitaṁ, adukkho eso dhammo anupaghāto anupāyāso apariḷāho; sammāpaṭipadā. </span><br> <span class=sujato>Breaking off such indulgence is a principle free of pain, harm, stress, and fever, and it is the right way. </span><br><p id=mn139:4.7><span class=root>‘Na kāmasukhamanuyuñjeyya hīnaṁ gammaṁ pothujjanikaṁ anariyaṁ anatthasaṁhitaṁ, na ca attakilamathānuyogaṁ anuyuñjeyya dukkhaṁ anariyaṁ anatthasaṁhitan’ti—</span><br> <span class=sujato>‘Don’t indulge in sensual pleasure, which is low, crude, ordinary, ignoble, and pointless. And don’t indulge in self-mortification, which is painful, ignoble, and pointless.’ </span><br><p id=mn139:4.8><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:5.1><span class=root>‘Ete kho ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṁvattatī’ti—</span><br> <span class=sujato>‘Avoiding these two extremes, the Realized One understood the middle way of practice, which gives vision and knowledge, and leads to peace, direct knowledge, awakening, and extinguishment.’ </span><br><p id=mn139:5.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn139:5.3><span class=root>Ayameva ariyo aṭṭhaṅgiko maggo, seyyathidaṁ—</span><br> <span class=sujato>It is simply this noble eightfold path, that is: </span><br><p id=mn139:5.4><span class=root>sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=mn139:5.5><span class=root>‘Ete kho ubho ante anupagamma majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṁvattatī’ti—</span><br> <span class=sujato>‘Avoiding these two extremes, the Realized One understood the middle way of practice, which gives vision and knowledge, and leads to peace, direct knowledge, awakening, and extinguishment.’ </span><br><p id=mn139:5.6><span class=root>iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:6.1><span class=root>‘Ussādanañca jaññā, apasādanañca jaññā; </span><br> <span class=sujato>‘Know what it means to flatter and to rebuke. </span><br><p id=mn139:6.2><span class=root>ussādanañca ñatvā apasādanañca ñatvā nevussādeyya, na apasādeyya, dhammameva deseyyā’ti—</span><br> <span class=sujato>Knowing these, avoid them, and just teach Dhamma.’ </span><br><p id=mn139:6.3><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn139:7.1><span class=root>Kathañca, bhikkhave, ussādanā ca hoti apasādanā ca, no ca dhammadesanā? </span><br> <span class=sujato>And how is there flattering and rebuking without teaching Dhamma? </span><br><p id=mn139:7.2><span class=root>‘Ye kāmapaṭisandhisukhino somanassānuyogaṁ anuyuttā hīnaṁ gammaṁ pothujjanikaṁ anariyaṁ anatthasaṁhitaṁ, sabbe te sadukkhā saupaghātā saupāyāsā sapariḷāhā micchāpaṭipannā’ti—</span><br> <span class=sujato>‘All those who indulge in the happiness of the pleasure linked to sensuality—low, crude, ordinary, ignoble, and pointless—are beset by pain, harm, stress, and fever, and they are practicing the wrong way.’ </span><br><p id=mn139:7.3><span class=root>iti vadaṁ ittheke apasādeti. </span><br> <span class=sujato>In speaking like this, some here are rebuked. </span><br><p id=mn139:7.4><span class=root>‘Ye kāmapaṭisandhisukhino somanassānuyogaṁ ananuyuttā hīnaṁ gammaṁ pothujjanikaṁ anariyaṁ anatthasaṁhitaṁ, sabbe te adukkhā anupaghātā anupāyāsā apariḷāhā sammāpaṭipannā’ti—</span><br> <span class=sujato>‘All those who have broken off indulging in the happiness of the pleasure linked to sensuality are free of pain, harm, stress, and fever, and they are practicing the right way.’ </span><br><p id=mn139:7.5><span class=root>iti vadaṁ ittheke ussādeti. </span><br> <span class=sujato>In speaking like this, some here are flattered. </span><br><p id=mn139:7.6><span class=root>‘Ye attakilamathānuyogaṁ anuyuttā dukkhaṁ anariyaṁ anatthasaṁhitaṁ, sabbe te sadukkhā saupaghātā saupāyāsā sapariḷāhā micchāpaṭipannā’ti—</span><br> <span class=sujato>‘All those who indulge in self-mortification—painful, ignoble, and pointless—are beset by pain, harm, stress, and fever, and they are practicing the wrong way.’ </span><br><p id=mn139:7.7><span class=root>iti vadaṁ ittheke apasādeti. </span><br> <span class=sujato>In speaking like this, some here are rebuked. </span><br><p id=mn139:7.8><span class=root>‘Ye attakilamathānuyogaṁ ananuyuttā dukkhaṁ anariyaṁ anatthasaṁhitaṁ, sabbe te adukkhā anupaghātā anupāyāsā apariḷāhā sammāpaṭipannā’ti—</span><br> <span class=sujato>‘All those who have broken off indulging in self-mortification are free of pain, harm, stress, and fever, and they are practicing the right way.’ </span><br><p id=mn139:7.9><span class=root>iti vadaṁ ittheke ussādeti. </span><br> <span class=sujato>In speaking like this, some here are flattered. </span><br><p id=mn139:7.10><span class=root>‘Yesaṁ kesañci bhavasaṁyojanaṁ appahīnaṁ, sabbe te sadukkhā saupaghātā saupāyāsā sapariḷāhā micchāpaṭipannā’ti—</span><br> <span class=sujato>‘All those who have not given up the fetter of continued existence are beset by pain, harm, stress, and fever, and they are practicing the wrong way.’ </span><br><p id=mn139:7.11><span class=root>iti vadaṁ ittheke apasādeti. </span><br> <span class=sujato>In speaking like this, some here are rebuked. </span><br><p id=mn139:7.12><span class=root>‘Yesaṁ kesañci bhavasaṁyojanaṁ pahīnaṁ, sabbe te adukkhā anupaghātā anupāyāsā apariḷāhā sammāpaṭipannā’ti—</span><br> <span class=sujato>‘All those who have given up the fetter of continued existence are free of pain, harm, stress, and fever, and they are practicing the right way.’ </span><br><p id=mn139:7.13><span class=root>iti vadaṁ ittheke ussādeti. </span><br> <span class=sujato>In speaking like this, some here are flattered. </span><br><p id=mn139:7.14><span class=root>Evaṁ kho, bhikkhave, ussādanā ca hoti apasādanā ca, no ca dhammadesanā. </span><br> <span class=sujato>That’s how there is flattering and rebuking without teaching Dhamma. </span><br><p id=mn139:8.1><span class=root>Kathañca, bhikkhave, nevussādanā hoti na apasādanā, dhammadesanā ca? </span><br> <span class=sujato>And how is there neither flattering nor rebuking, and just teaching Dhamma? </span><br><p id=mn139:8.2><span class=root>‘Ye kāmapaṭisandhisukhino somanassānuyogaṁ anuyuttā hīnaṁ gammaṁ pothujjanikaṁ anariyaṁ anatthasaṁhitaṁ, sabbe te sadukkhā saupaghātā saupāyāsā sapariḷāhā micchāpaṭipannā’ti—</span><br> <span class=sujato>You don’t say: ‘All those who indulge in the happiness of the pleasure linked to sensuality—low, crude, ordinary, ignoble, and pointless—are beset by pain, harm, stress, and fever, and they are practicing the wrong way.’ </span><br><p id=mn139:8.3><span class=root>na evamāha. </span><br> <span class=sujato>Rather, by saying this you just teach Dhamma: </span><br><p id=mn139:8.4><span class=root>‘Anuyogo ca kho sadukkho eso dhammo saupaghāto saupāyāso sapariḷāho; </span><br> <span class=sujato>‘The indulgence is a principle beset by pain, harm, stress, and fever, and it is the wrong way.’ </span><br><p id=mn139:8.5><span class=root>micchāpaṭipadā’ti—</span><br><p id=mn139:8.6><span class=root>iti vadaṁ dhammameva deseti. </span><br><p id=mn139:8.7><span class=root>‘Ye kāmapaṭisandhisukhino somanassānuyogaṁ ananuyuttā hīnaṁ gammaṁ pothujjanikaṁ anariyaṁ anatthasaṁhitaṁ, sabbe te adukkhā anupaghātā anupāyāsā apariḷāhā sammāpaṭipannā’ti—</span><br> <span class=sujato>You don’t say: ‘All those who have broken off indulging in the happiness of the pleasure linked to sensuality are free of pain, harm, stress, and fever, and they are practicing the right way.’ </span><br><p id=mn139:8.8><span class=root>na evamāha. </span><br> <span class=sujato>Rather, by saying this you just teach Dhamma: </span><br><p id=mn139:8.9><span class=root>‘Ananuyogo ca kho adukkho eso dhammo anupaghāto anupāyāso apariḷāho; </span><br> <span class=sujato>‘Breaking off the indulgence is a principle free of pain, harm, stress, and fever, and it is the right way.’ </span><br><p id=mn139:8.10><span class=root>sammāpaṭipadā’ti—</span><br><p id=mn139:8.11><span class=root>iti vadaṁ dhammameva deseti. </span><br><p id=mn139:8.12><span class=root>‘Ye attakilamathānuyogaṁ anuyuttā dukkhaṁ anariyaṁ anatthasaṁhitaṁ, sabbe te sadukkhā saupaghātā saupāyāsā sapariḷāhā micchāpaṭipannā’ti—</span><br> <span class=sujato>You don’t say: ‘All those who indulge in self-mortification—painful, ignoble, and pointless—are beset by pain, harm, stress, and fever, and they are practicing the wrong way.’ </span><br><p id=mn139:8.13><span class=root>na evamāha. </span><br> <span class=sujato>Rather, by saying this you just teach Dhamma: </span><br><p id=mn139:8.14><span class=root>‘Anuyogo ca kho sadukkho eso dhammo saupaghāto saupāyāso sapariḷāho; </span><br> <span class=sujato>‘The indulgence is a principle beset by pain, harm, stress, and fever, and it is the wrong way.’ </span><br><p id=mn139:8.15><span class=root>micchāpaṭipadā’ti—</span><br><p id=mn139:8.16><span class=root>iti vadaṁ dhammameva deseti. </span><br><p id=mn139:8.17><span class=root>‘Ye attakilamathānuyogaṁ ananuyuttā dukkhaṁ anariyaṁ anatthasaṁhitaṁ, sabbe te adukkhā anupaghātā anupāyāsā apariḷāhā sammāpaṭipannā’ti—</span><br> <span class=sujato>You don’t say: ‘All those who have broken off indulging in self-mortification are free of pain, harm, stress, and fever, and they are practicing the right way.’ </span><br><p id=mn139:8.18><span class=root>na evamāha. </span><br> <span class=sujato>Rather, by saying this you just teach Dhamma: </span><br><p id=mn139:8.19><span class=root>‘Ananuyogo ca kho adukkho eso dhammo anupaghāto anupāyāso apariḷāho; </span><br> <span class=sujato>‘Breaking off the indulgence is a principle free of pain, harm, stress, and fever, and it is the right way.’ </span><br><p id=mn139:8.20><span class=root>sammāpaṭipadā’ti—</span><br><p id=mn139:8.21><span class=root>iti vadaṁ dhammameva deseti. </span><br><p id=mn139:8.22><span class=root>‘Yesaṁ kesañci bhavasaṁyojanaṁ appahīnaṁ, sabbe te sadukkhā saupaghātā saupāyāsā sapariḷāhā micchāpaṭipannā’ti—</span><br> <span class=sujato>You don’t say: ‘All those who have not given up the fetter of continued existence are beset by pain, harm, stress, and fever, and they are practicing the wrong way.’ </span><br><p id=mn139:8.23><span class=root>na evamāha. </span><br> <span class=sujato>Rather, by saying this you just teach Dhamma: </span><br><p id=mn139:8.24><span class=root>‘Bhavasaṁyojane ca kho appahīne bhavopi appahīno hotī’ti—</span><br> <span class=sujato>‘When the fetter of continued existence is not given up, continued existence is also not given up.’ </span><br><p id=mn139:8.25><span class=root>iti vadaṁ dhammameva deseti. </span><br><p id=mn139:8.26><span class=root>‘Yesaṁ kesañci bhavasaṁyojanaṁ pahīnaṁ, sabbe te adukkhā anupaghātā anupāyāsā apariḷāhā sammāpaṭipannā’ti—</span><br> <span class=sujato>You don’t say: ‘All those who have given up the fetter of continued existence are free of pain, harm, stress, and fever, and they are practicing the right way.’ </span><br><p id=mn139:8.27><span class=root>na evamāha. </span><br> <span class=sujato>Rather, by saying this you just teach Dhamma: </span><br><p id=mn139:8.28><span class=root>‘Bhavasaṁyojane ca kho pahīne bhavopi pahīno hotī’ti—</span><br> <span class=sujato>‘When the fetter of continued existence is given up, continued existence is also given up.’ </span><br><p id=mn139:8.29><span class=root>iti vadaṁ dhammameva deseti. </span><br><p id=mn139:8.30><span class=root>Evaṁ kho, bhikkhave, nevussādanā hoti na apasādanā, dhammadesanā ca. </span><br> <span class=sujato>That’s how there is neither flattering nor rebuking, and just teaching Dhamma. </span><br><p id=mn139:8.31><span class=root>‘Ussādanañca jaññā, apasādanañca jaññā; </span><br> <span class=sujato>‘Know what it means to flatter and to rebuke. </span><br><p id=mn139:8.32><span class=root>ussādanañca ñatvā apasādanañca ñatvā nevussādeyya, na apasādeyya, dhammameva deseyyā’ti—</span><br> <span class=sujato>Knowing these, avoid them, and just teach Dhamma.’ </span><br><p id=mn139:8.33><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:9.1><span class=root>‘Sukhavinicchayaṁ jaññā; </span><br> <span class=sujato>‘Know how to evaluate different kinds of pleasure. </span><br><p id=mn139:9.2><span class=root>sukhavinicchayaṁ ñatvā ajjhattaṁ sukhamanuyuñjeyyā’ti—</span><br> <span class=sujato>Knowing this, pursue inner pleasure.’ </span><br><p id=mn139:9.3><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn139:9.4><span class=root>Pañcime, bhikkhave, kāmaguṇā. </span><br> <span class=sujato>There are these five kinds of sensual stimulation. </span><br><p id=mn139:9.5><span class=root>Katame pañca? </span><br> <span class=sujato>What five? </span><br><p id=mn139:9.6><span class=root>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span><br> <span class=sujato>Sights known by the eye, which are likable, desirable, agreeable, pleasant, sensual, and arousing. </span><br><p id=mn139:9.7><span class=root>sotaviññeyyā saddā … </span><br> <span class=sujato>Sounds known by the ear … </span><br><p id=mn139:9.8><span class=root>ghānaviññeyyā gandhā … </span><br> <span class=sujato>Smells known by the nose … </span><br><p id=mn139:9.9><span class=root>jivhāviññeyyā rasā … </span><br> <span class=sujato>Tastes known by the tongue … </span><br><p id=mn139:9.10><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br> <span class=sujato>Touches known by the body, which are likable, desirable, agreeable, pleasant, sensual, and arousing. </span><br><p id=mn139:9.11><span class=root>ime kho, bhikkhave, pañca kāmaguṇā. </span><br> <span class=sujato>These are the five kinds of sensual stimulation. </span><br><p id=mn139:9.12><span class=root>Yaṁ kho, bhikkhave, ime pañca kāmaguṇe paṭicca uppajjati sukhaṁ somanassaṁ idaṁ vuccati kāmasukhaṁ mīḷhasukhaṁ puthujjanasukhaṁ anariyasukhaṁ. </span><br> <span class=sujato>The pleasure and happiness that arise from these five kinds of sensual stimulation is called sensual pleasure—a filthy, common, ignoble pleasure. </span><br><p id=mn139:9.13><span class=root>‘Na āsevitabbaṁ, na bhāvetabbaṁ, na bahulīkātabbaṁ, bhāyitabbaṁ etassa sukhassā’ti—vadāmi. </span><br> <span class=sujato>Such pleasure should not be cultivated or developed, but should be feared, I say. </span><br><p id=mn139:9.14><span class=root>Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Now, take a mendicant who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=mn139:9.15><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>As the placing of the mind and keeping it connected are stilled, they enter and remain in the second absorption … </span><br><p id=mn139:9.16><span class=root>Pītiyā ca virāgā upekkhako ca viharati …pe… tatiyaṁ jhānaṁ …pe… </span><br> <span class=sujato>third absorption … </span><br><p id=mn139:9.17><span class=root>catutthaṁ jhānaṁ upasampajja viharati. </span><br> <span class=sujato>fourth absorption. </span><br><p id=mn139:9.18><span class=root>Idaṁ vuccati nekkhammasukhaṁ pavivekasukhaṁ upasamasukhaṁ sambodhisukhaṁ. </span><br> <span class=sujato>This is called the pleasure of renunciation, the pleasure of seclusion, the pleasure of peace, the pleasure of awakening. </span><br><p id=mn139:9.19><span class=root>‘Āsevitabbaṁ, bhāvetabbaṁ, bahulīkātabbaṁ, na bhāyitabbaṁ etassa sukhassā’ti—vadāmi. </span><br> <span class=sujato>Such pleasure should be cultivated and developed, and should not be feared, I say. </span><br><p id=mn139:9.20><span class=root>‘Sukhavinicchayaṁ jaññā; </span><br> <span class=sujato>‘Know how to evaluate different kinds of pleasure. </span><br><p id=mn139:9.21><span class=root>sukhavinicchayaṁ ñatvā ajjhattaṁ sukhamanuyuñjeyyā’ti—</span><br> <span class=sujato>Knowing this, pursue inner pleasure.’ </span><br><p id=mn139:9.22><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:10.1><span class=root>‘Rahovādaṁ na bhāseyya, sammukhā na khīṇaṁ bhaṇe’ti—</span><br> <span class=sujato>‘Don’t talk behind people’s backs, and don’t speak sharply in their presence.’ </span><br><p id=mn139:10.2><span class=root>iti kho panetaṁ vuttaṁ. </span><br> <span class=sujato>That’s what I said, </span><br><p id=mn139:10.3><span class=root>Kiñcetaṁ paṭicca vuttaṁ? </span><br> <span class=sujato>but why did I say it? </span><br><p id=mn139:10.4><span class=root>Tatra, bhikkhave, yaṁ jaññā rahovādaṁ abhūtaṁ atacchaṁ anatthasaṁhitaṁ sasakkaṁ taṁ rahovādaṁ na bhāseyya. </span><br> <span class=sujato>When you know that what you say behind someone’s back is untrue, false, and pointless, then to the best of your ability you should not speak. </span><br><p id=mn139:10.5><span class=root>Yampi jaññā rahovādaṁ bhūtaṁ tacchaṁ anatthasaṁhitaṁ tassapi sikkheyya avacanāya. </span><br> <span class=sujato>When you know that what you say behind someone’s back is true and correct, but pointless, then you should train yourself not to speak. </span><br><p id=mn139:10.6><span class=root>Yañca kho jaññā rahovādaṁ bhūtaṁ tacchaṁ atthasaṁhitaṁ tatra kālaññū assa tassa rahovādassa vacanāya. </span><br> <span class=sujato>When you know that what you say behind someone’s back is true, correct, and beneficial, then you should know the right time to speak. </span><br><p id=mn139:10.7><span class=root>Tatra, bhikkhave, yaṁ jaññā sammukhā khīṇavādaṁ abhūtaṁ atacchaṁ anatthasaṁhitaṁ sasakkaṁ taṁ sammukhā khīṇavādaṁ na bhāseyya. </span><br> <span class=sujato>When you know that your sharp words in someone’s presence are untrue, false, and pointless, then to the best of your ability you should not speak. </span><br><p id=mn139:10.8><span class=root>Yampi jaññā sammukhā khīṇavādaṁ bhūtaṁ tacchaṁ anatthasaṁhitaṁ tassapi sikkheyya avacanāya. </span><br> <span class=sujato>When you know that your sharp words in someone’s presence are true and correct, but pointless, then you should train yourself not to speak. </span><br><p id=mn139:10.9><span class=root>Yañca kho jaññā sammukhā khīṇavādaṁ bhūtaṁ tacchaṁ atthasaṁhitaṁ tatra kālaññū assa tassa sammukhā khīṇavādassa vacanāya. </span><br> <span class=sujato>When you know that your sharp words in someone’s presence are true, correct, and beneficial, then you should know the right time to speak. </span><br><p id=mn139:10.10><span class=root>‘Rahovādaṁ na bhāseyya, sammukhā na khīṇaṁ bhaṇe’ti—</span><br> <span class=sujato>‘Don’t talk behind people’s backs, and don’t speak sharply in their presence.’ </span><br><p id=mn139:10.11><span class=root>iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:11.1><span class=root>‘Ataramānova bhāseyya no taramāno’ti—</span><br> <span class=sujato>‘Don’t speak hurriedly.’ </span><br><p id=mn139:11.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn139:11.3><span class=root>Tatra, bhikkhave, taramānassa bhāsato kāyopi kilamati, cittampi upahaññati, saropi upahaññati, kaṇṭhopi āturīyati, avisaṭṭhampi hoti aviññeyyaṁ taramānassa bhāsitaṁ. </span><br> <span class=sujato>When speaking hurriedly, your body gets tired, your mind gets stressed, your voice gets stressed, your throat gets sore, and your words become unclear and hard to understand. </span><br><p id=mn139:11.4><span class=root>Tatra, bhikkhave, ataramānassa bhāsato kāyopi na kilamati, cittampi na upahaññati, saropi na upahaññati, kaṇṭhopi na āturīyati, visaṭṭhampi hoti viññeyyaṁ ataramānassa bhāsitaṁ. </span><br> <span class=sujato>When not speaking hurriedly, your body doesn’t get tired, your mind doesn’t get stressed, your voice doesn’t get stressed, your throat doesn’t get sore, and your words are clear and easy to understand. </span><br><p id=mn139:11.5><span class=root>‘Ataramānova bhāseyya, no taramāno’ti—</span><br> <span class=sujato>‘Don’t speak hurriedly.’ </span><br><p id=mn139:11.6><span class=root>iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:12.1><span class=root>‘Janapadaniruttiṁ nābhiniveseyya, samaññaṁ nātidhāveyyā’ti—</span><br> <span class=sujato>‘Don’t insist on popular terms and don’t overstep normal labels.’ </span><br><p id=mn139:12.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=mn139:12.3><span class=root>Kathañca, bhikkhave, janapadaniruttiyā ca abhiniveso hoti samaññāya ca atisāro? </span><br> <span class=sujato>And how do you insist on popular terms and overstep normal labels? </span><br><p id=mn139:12.4><span class=root>Idha, bhikkhave, tadevekaccesu janapadesu ‘pātī’ti sañjānanti, ‘pattan’ti sañjānanti, ‘vittan’ti sañjānanti, ‘sarāvan’ti sañjānanti ‘dhāropan’ti sañjānanti, ‘poṇan’ti sañjānanti, ‘pisīlavan’ti sañjānanti. </span><br> <span class=sujato>It’s when among different populations they label the same thing as a ‘cup’, a ‘bowl’, a ‘jar’, a ‘scoop’, a ‘vessel’, a ‘dish’, or a ‘plate’. </span><br><p id=mn139:12.5><span class=root>Iti yathā yathā naṁ tesu tesu janapadesu sañjānanti tathā tathā thāmasā parāmāsā abhinivissa voharati: </span><br> <span class=sujato>And however it is known among those various populations, you speak accordingly, obstinately sticking to that and insisting: </span><br><p id=mn139:12.6><span class=root>‘idameva saccaṁ, moghamaññan’ti. </span><br> <span class=sujato>‘This is the only truth, anything else is futile.’ </span><br><p id=mn139:12.7><span class=root>Evaṁ kho, bhikkhave, janapadaniruttiyā ca abhiniveso hoti samaññāya ca atisāro. </span><br> <span class=sujato>That’s how you insist on popular terms and overstep normal labels. </span><br><p id=mn139:12.8><span class=root>Kathañca, bhikkhave, janapadaniruttiyā ca anabhiniveso hoti samaññāya ca anatisāro? </span><br> <span class=sujato>And how do you not insist on popular terms and overstep normal labels? </span><br><p id=mn139:12.9><span class=root>Idha, bhikkhave, tadevekaccesu janapadesu ‘pātī’ti sañjānanti, ‘pattan’ti sañjānanti, ‘vittan’ti sañjānanti, ‘sarāvan’ti sañjānanti, ‘dhāropan’ti sañjānanti, ‘poṇan’ti sañjānanti, ‘pisīlavan’ti sañjānanti. </span><br> <span class=sujato>It’s when among different populations they label the same thing as a ‘cup’, a ‘bowl’, a ‘jar’, a ‘scoop’, a ‘vessel’, a ‘dish’, or a ‘plate’. </span><br><p id=mn139:12.10><span class=root>Iti yathā yathā naṁ tesu tesu janapadesu sañjānanti ‘idaṁ kira me āyasmanto sandhāya voharantī’ti tathā tathā voharati aparāmasaṁ. </span><br> <span class=sujato>And however it is known among those various populations, you speak accordingly, thinking: ‘It seems that the venerables are referring to this.’ </span><br><p id=mn139:12.11><span class=root>Evaṁ kho, bhikkhave, janapadaniruttiyā ca anabhiniveso hoti, samaññāya ca anatisāro. </span><br> <span class=sujato>That’s how you don’t insist on popular terms and don’t overstep normal labels. </span><br><p id=mn139:12.12><span class=root>‘Janapadaniruttiṁ nābhiniveseyya samaññaṁ nātidhāveyyā’ti—</span><br> <span class=sujato>‘Don’t insist on popular terms and don’t overstep normal labels.’ </span><br><p id=mn139:12.13><span class=root>iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=mn139:13.1><span class=root>Tatra, bhikkhave, yo kāmapaṭisandhisukhino somanassānuyogo hīno gammo pothujjaniko anariyo anatthasaṁhito, sadukkho eso dhammo saupaghāto saupāyāso sapariḷāho; </span><br> <span class=sujato>Now, mendicants, indulging in the happiness of the pleasure linked to sensuality is low, crude, ordinary, ignoble, and pointless. It is a principle beset by pain, harm, stress, and fever, and it is the wrong way. </span><br><p id=mn139:13.2><span class=root>micchāpaṭipadā. </span><br><p id=mn139:13.3><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.4><span class=root>Tatra, bhikkhave, yo kāmapaṭisandhisukhino somanassānuyogaṁ ananuyogo hīnaṁ gammaṁ pothujjanikaṁ anariyaṁ anatthasaṁhitaṁ, adukkho eso dhammo anupaghāto anupāyāso apariḷāho; </span><br> <span class=sujato>Breaking off such indulgence is a principle free of pain, harm, stress, and fever, and it is the right way. </span><br><p id=mn139:13.5><span class=root>sammāpaṭipadā. </span><br><p id=mn139:13.6><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.7><span class=root>Tatra, bhikkhave, yo attakilamathānuyogo dukkho anariyo anatthasaṁhito, sadukkho eso dhammo saupaghāto saupāyāso sapariḷāho; </span><br> <span class=sujato>Indulging in self-mortification is painful, ignoble, and pointless. It is a principle beset by pain, harm, stress, and fever, and it is the wrong way. </span><br><p id=mn139:13.8><span class=root>micchāpaṭipadā. </span><br><p id=mn139:13.9><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.10><span class=root>Tatra, bhikkhave, yo attakilamathānuyogaṁ ananuyogo dukkhaṁ anariyaṁ anatthasaṁhitaṁ, adukkho eso dhammo anupaghāto anupāyāso apariḷāho; </span><br> <span class=sujato>Breaking off such indulgence is a principle free of pain, harm, stress, and fever, and it is the right way. </span><br><p id=mn139:13.11><span class=root>sammāpaṭipadā. </span><br><p id=mn139:13.12><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.13><span class=root>Tatra, bhikkhave, yāyaṁ majjhimā paṭipadā tathāgatena abhisambuddhā, cakkhukaraṇī ñāṇakaraṇī upasamāya abhiññāya sambodhāya nibbānāya saṁvattati, adukkho eso dhammo anupaghāto anupāyāso apariḷāho; </span><br> <span class=sujato>The middle way of practice that was understood by the Realized One gives vision and knowledge, and leads to peace, direct knowledge, awakening, and extinguishment. It is a principle free of pain, harm, stress, and fever, and it is the right way. </span><br><p id=mn139:13.14><span class=root>sammāpaṭipadā. </span><br><p id=mn139:13.15><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.16><span class=root>Tatra, bhikkhave, yāyaṁ ussādanā ca apasādanā ca no ca dhammadesanā, sadukkho eso dhammo saupaghāto saupāyāso sapariḷāho; </span><br> <span class=sujato>Flattering and rebuking without teaching Dhamma is a principle beset by pain, harm, stress, and fever, and it is the wrong way. </span><br><p id=mn139:13.17><span class=root>micchāpaṭipadā. </span><br><p id=mn139:13.18><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.19><span class=root>Tatra, bhikkhave, yāyaṁ nevussādanā ca na apasādanā ca dhammadesanā ca, adukkho eso dhammo anupaghāto anupāyāso apariḷāho; </span><br> <span class=sujato>Neither flattering nor rebuking, and just teaching Dhamma is a principle free of pain, harm, stress, and fever, and it is the right way. </span><br><p id=mn139:13.20><span class=root>sammāpaṭipadā. </span><br><p id=mn139:13.21><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.22><span class=root>Tatra, bhikkhave, yamidaṁ kāmasukhaṁ mīḷhasukhaṁ pothujjanasukhaṁ anariyasukhaṁ, sadukkho eso dhammo saupaghāto saupāyāso sapariḷāho; </span><br> <span class=sujato>Sensual pleasure—a filthy, common, ignoble pleasure—is a principle beset by pain, harm, stress, and fever, and it is the wrong way. </span><br><p id=mn139:13.23><span class=root>micchāpaṭipadā. </span><br><p id=mn139:13.24><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.25><span class=root>Tatra, bhikkhave, yamidaṁ nekkhammasukhaṁ pavivekasukhaṁ upasamasukhaṁ sambodhisukhaṁ, adukkho eso dhammo anupaghāto anupāyāso apariḷāho; </span><br> <span class=sujato>The pleasure of renunciation, the pleasure of seclusion, the pleasure of peace, the pleasure of awakening is a principle free of pain, harm, stress, and fever, and it is the right way. </span><br><p id=mn139:13.26><span class=root>sammāpaṭipadā. </span><br><p id=mn139:13.27><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.28><span class=root>Tatra, bhikkhave, yvāyaṁ rahovādo abhūto ataccho anatthasaṁhito, sadukkho eso dhammo saupaghāto saupāyāso sapariḷāho; </span><br> <span class=sujato>Saying untrue, false, and pointless things behind someone’s back is a principle beset by pain, harm, stress, and fever, and it is the wrong way. </span><br><p id=mn139:13.29><span class=root>micchāpaṭipadā. </span><br><p id=mn139:13.30><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.31><span class=root>Tatra, bhikkhave, yvāyaṁ rahovādo bhūto taccho anatthasaṁhito, sadukkho eso dhammo saupaghāto saupāyāso sapariḷāho; </span><br> <span class=sujato>Saying true and correct, but pointless things behind someone’s back is a principle beset by pain, harm, stress, and fever, and it is the wrong way. </span><br><p id=mn139:13.32><span class=root>micchāpaṭipadā. </span><br><p id=mn139:13.33><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.34><span class=root>Tatra, bhikkhave, yvāyaṁ rahovādo bhūto taccho atthasaṁhito, adukkho eso dhammo anupaghāto anupāyāso apariḷāho; </span><br> <span class=sujato>Saying true, correct, and beneficial things behind someone’s back is a principle free of pain, harm, stress, and fever, and it is the right way. </span><br><p id=mn139:13.35><span class=root>sammāpaṭipadā. </span><br><p id=mn139:13.36><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.37><span class=root>Tatra, bhikkhave, yvāyaṁ sammukhā khīṇavādo abhūto ataccho anatthasaṁhito, sadukkho eso dhammo saupaghāto saupāyāso sapariḷāho; </span><br> <span class=sujato>Saying untrue, false, and pointless things in someone’s presence is a principle beset by pain, harm, stress, and fever, and it is the wrong way. </span><br><p id=mn139:13.38><span class=root>micchāpaṭipadā. </span><br><p id=mn139:13.39><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.40><span class=root>Tatra, bhikkhave, yvāyaṁ sammukhā khīṇavādo bhūto taccho anatthasaṁhito, sadukkho eso dhammo saupaghāto saupāyāso sapariḷāho; </span><br> <span class=sujato>Saying true and correct, but pointless things in someone’s presence is a principle beset by pain, harm, stress, and fever, and it is the wrong way. </span><br><p id=mn139:13.41><span class=root>micchāpaṭipadā. </span><br><p id=mn139:13.42><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.43><span class=root>Tatra, bhikkhave, yvāyaṁ sammukhā khīṇavādo bhūto taccho atthasaṁhito, adukkho eso dhammo anupaghāto anupāyāso apariḷāho; </span><br> <span class=sujato>Saying true, correct, and beneficial things in someone’s presence is a principle free of pain, harm, stress, and fever, and it is the right way. </span><br><p id=mn139:13.44><span class=root>sammāpaṭipadā. </span><br><p id=mn139:13.45><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.46><span class=root>Tatra, bhikkhave, yamidaṁ taramānassa bhāsitaṁ, sadukkho eso dhammo saupaghāto saupāyāso sapariḷāho; </span><br> <span class=sujato>Speaking hurriedly is a principle beset by pain, harm, stress, and fever, and it is the wrong way. </span><br><p id=mn139:13.47><span class=root>micchāpaṭipadā. </span><br><p id=mn139:13.48><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.49><span class=root>Tatra, bhikkhave, yamidaṁ ataramānassa bhāsitaṁ, adukkho eso dhammo anupaghāto anupāyāso apariḷāho; </span><br> <span class=sujato>Speaking unhurriedly is a principle free of pain, harm, stress, and fever, and it is the right way. </span><br><p id=mn139:13.50><span class=root>sammāpaṭipadā. </span><br><p id=mn139:13.51><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:13.52><span class=root>Tatra, bhikkhave, yvāyaṁ janapadaniruttiyā ca abhiniveso samaññāya ca atisāro, sadukkho eso dhammo saupaghāto saupāyāso sapariḷāho; </span><br> <span class=sujato>Insisting on popular terms and overriding common usage is a principle beset by pain, harm, stress, and fever, and it is the wrong way. </span><br><p id=mn139:13.53><span class=root>micchāpaṭipadā. </span><br><p id=mn139:13.54><span class=root>Tasmā eso dhammo saraṇo. </span><br> <span class=sujato>That’s why this is a principle beset by conflict. </span><br><p id=mn139:13.55><span class=root>Tatra, bhikkhave, yvāyaṁ janapadaniruttiyā ca anabhiniveso samaññāya ca anatisāro, adukkho eso dhammo anupaghāto anupāyāso apariḷāho; </span><br> <span class=sujato>Not insisting on popular terms and not overriding common usage is a principle free of pain, harm, stress, and fever, and it is the right way. </span><br><p id=mn139:13.56><span class=root>sammāpaṭipadā. </span><br><p id=mn139:13.57><span class=root>Tasmā eso dhammo araṇo. </span><br> <span class=sujato>That’s why this is a principle free of conflict. </span><br><p id=mn139:14.1><span class=root>Tasmātiha, bhikkhave, ‘saraṇañca dhammaṁ jānissāma, araṇañca dhammaṁ jānissāma; </span><br> <span class=sujato>So you should train like this: ‘We shall know the principles beset by conflict and the principles free of conflict. </span><br><p id=mn139:14.2><span class=root>saraṇañca dhammaṁ ñatvā araṇañca dhammaṁ ñatvā araṇapaṭipadaṁ paṭipajjissāmā’ti evañhi vo, bhikkhave, sikkhitabbaṁ. </span><br> <span class=sujato>Knowing this, we will practice the way free of conflict.’ </span><br><p id=mn139:14.3><span class=root>Subhūti ca pana, bhikkhave, kulaputto araṇapaṭipadaṁ paṭipanno”ti. </span><br> <span class=sujato>And, mendicants, Subhūti, the gentleman, practices the way of non-conflict.” </span><br><p id=mn139:14.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn139:14.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn139:14.6><span class=root>Araṇavibhaṅgasuttaṁ niṭṭhitaṁ navamaṁ. </span><br></main><footer class="container footer"><small><a href=/about>Contact info</a></small></footer>