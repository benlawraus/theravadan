<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0110.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0109.html>Previous</a><a href=/canon/en/pli/ms/sutta/mn/mn0111.html>Next</a></div><p id=mn110:0.1><span class=root>Majjhima Nikāya 110 </span><br> <span class=sujato>Middle Discourses 110 </span><br><p id=mn110:0.2><span class="root big-bold">Cūḷapuṇṇamasutta </span><br> <span class=sujato>The Shorter Discourse on the Full-Moon Night </span><br><p id=mn110:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn110:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><br> <span class=sujato>At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span><br><p id=mn110:2.1><span class=root>Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><br> <span class=sujato>Now, at that time it was the sabbath—the full moon on the fifteenth day—and the Buddha was sitting in the open surrounded by the Saṅgha of monks. </span><br><p id=mn110:2.2><span class=root>Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi: </span><br> <span class=sujato>Then the Buddha looked around the Saṅgha of mendicants, who were so very silent. He addressed them, </span><br><p id=mn110:3.1><span class=root>“jāneyya nu kho, bhikkhave, asappuriso asappurisaṁ: </span><br> <span class=sujato>“Mendicants, could an untrue person know of an untrue person: </span><br><p id=mn110:3.2><span class=root>‘asappuriso ayaṁ bhavan’”ti? </span><br> <span class=sujato>‘This worthy is an untrue person’?” </span><br><p id=mn110:3.3><span class=root>“No hetaṁ, bhante”. </span><br> <span class=sujato>“No, sir.” </span><br><p id=mn110:3.4><span class=root>“Sādhu, bhikkhave; </span><br> <span class=sujato>“Good, mendicants! </span><br><p id=mn110:3.5><span class=root>aṭṭhānametaṁ, bhikkhave, anavakāso yaṁ asappuriso asappurisaṁ jāneyya: </span><br> <span class=sujato>It’s impossible, it can’t happen, that an untrue person could know of an untrue person: </span><br><p id=mn110:3.6><span class=root>‘asappuriso ayaṁ bhavan’ti. </span><br> <span class=sujato>‘This worthy is an untrue person.’ </span><br><p id=mn110:3.7><span class=root>Jāneyya pana, bhikkhave, asappuriso sappurisaṁ: </span><br> <span class=sujato>But could an untrue person know of a true person: </span><br><p id=mn110:3.8><span class=root>‘sappuriso ayaṁ bhavan’”ti? </span><br> <span class=sujato>‘This worthy is a true person’?” </span><br><p id=mn110:3.9><span class=root>“No hetaṁ, bhante”. </span><br> <span class=sujato>“No, sir.” </span><br><p id=mn110:3.10><span class=root>“Sādhu, bhikkhave; </span><br> <span class=sujato>“Good, mendicants! </span><br><p id=mn110:3.11><span class=root>etampi kho, bhikkhave, aṭṭhānaṁ anavakāso yaṁ asappuriso sappurisaṁ jāneyya: </span><br> <span class=sujato>That too is impossible. </span><br><p id=mn110:3.12><span class=root>‘sappuriso ayaṁ bhavan’ti. </span><br><p id=mn110:4.1><span class=root>Asappuriso, bhikkhave, assaddhammasamannāgato hoti, asappurisabhatti hoti, asappurisacintī hoti, asappurisamantī hoti, asappurisavāco hoti, asappurisakammanto hoti, asappurisadiṭṭhi hoti; asappurisadānaṁ deti. </span><br> <span class=sujato>A untrue person has bad qualities, is devoted to untrue persons, and has the intentions, counsel, speech, actions, views, and giving of an untrue person. </span><br><p id=mn110:5.1><span class=root>Kathañca, bhikkhave, asappuriso assaddhammasamannāgato hoti? </span><br> <span class=sujato>And how does an untrue person have bad qualities? </span><br><p id=mn110:5.2><span class=root>Idha, bhikkhave, asappuriso assaddho hoti, ahiriko hoti, anottappī hoti, appassuto hoti, kusīto hoti, muṭṭhassati hoti, duppañño hoti. </span><br> <span class=sujato>It’s when an untrue person is faithless, shameless, imprudent, unlearned, lazy, unmindful, and witless. </span><br><p id=mn110:5.3><span class=root>Evaṁ kho, bhikkhave, asappuriso assaddhammasamannāgato hoti. </span><br> <span class=sujato>That’s how an untrue person has bad qualities. </span><br><p id=mn110:6.1><span class=root>Kathañca, bhikkhave, asappuriso asappurisabhatti hoti? </span><br> <span class=sujato>And how is an untrue person devoted to untrue persons? </span><br><p id=mn110:6.2><span class=root>Idha, bhikkhave, asappurisassa ye te samaṇabrāhmaṇā assaddhā ahirikā anottappino appassutā kusītā muṭṭhassatino duppaññā tyāssa mittā honti te sahāyā. </span><br> <span class=sujato>It’s when an untrue person is a friend and companion of ascetics and brahmins who are faithless, shameless, imprudent, unlearned, lazy, unmindful, and witless. </span><br><p id=mn110:6.3><span class=root>Evaṁ kho, bhikkhave, asappuriso asappurisabhatti hoti. </span><br> <span class=sujato>That’s how an untrue person is devoted to untrue persons. </span><br><p id=mn110:7.1><span class=root>Kathañca, bhikkhave, asappuriso asappurisacintī hoti? </span><br> <span class=sujato>And how does an untrue person have the intentions of an untrue person? </span><br><p id=mn110:7.2><span class=root>Idha, bhikkhave, asappuriso attabyābādhāyapi ceteti, parabyābādhāyapi ceteti, ubhayabyābādhāyapi ceteti. </span><br> <span class=sujato>It’s when an untrue person intends to hurt themselves, hurt others, and hurt both. </span><br><p id=mn110:7.3><span class=root>Evaṁ kho, bhikkhave, asappuriso asappurisacintī hoti. </span><br> <span class=sujato>That’s how an untrue person has the intentions of an untrue person. </span><br><p id=mn110:8.1><span class=root>Kathañca, bhikkhave, asappuriso asappurisamantī hoti? </span><br> <span class=sujato>And how does an untrue person offer the counsel of an untrue person? </span><br><p id=mn110:8.2><span class=root>Idha, bhikkhave, asappuriso attabyābādhāyapi manteti, parabyābādhāyapi manteti, ubhayabyābādhāyapi manteti. </span><br> <span class=sujato>It’s when an untrue person offers counsel that hurts themselves, hurts others, and hurts both. </span><br><p id=mn110:8.3><span class=root>Evaṁ kho, bhikkhave, asappuriso asappurisamantī hoti. </span><br> <span class=sujato>That’s how an untrue person offers the counsel of an untrue person. </span><br><p id=mn110:9.1><span class=root>Kathañca, bhikkhave, asappuriso asappurisavāco hoti? </span><br> <span class=sujato>And how does an untrue person have the speech of an untrue person? </span><br><p id=mn110:9.2><span class=root>Idha, bhikkhave, asappuriso musāvādī hoti, pisuṇavāco hoti, pharusavāco hoti, samphappalāpī hoti. </span><br> <span class=sujato>It’s when an untrue person uses speech that’s false, divisive, harsh, and nonsensical. </span><br><p id=mn110:9.3><span class=root>Evaṁ kho, bhikkhave, asappuriso asappurisavāco hoti. </span><br> <span class=sujato>That’s how an untrue person has the speech of an untrue person. </span><br><p id=mn110:10.1><span class=root>Kathañca, bhikkhave, asappuriso asappurisakammanto hoti? </span><br> <span class=sujato>And how does an untrue person have the action of an untrue person? </span><br><p id=mn110:10.2><span class=root>Idha, bhikkhave, asappuriso pāṇātipātī hoti, adinnādāyī hoti, kāmesumicchācārī hoti. </span><br> <span class=sujato>It’s when an untrue person kills living creatures, steals, and commits sexual misconduct. </span><br><p id=mn110:10.3><span class=root>Evaṁ kho, bhikkhave, asappuriso asappurisakammanto hoti. </span><br> <span class=sujato>That’s how an untrue person has the actions of an untrue person. </span><br><p id=mn110:11.1><span class=root>Kathañca, bhikkhave, asappuriso asappurisadiṭṭhi hoti? </span><br> <span class=sujato>And how does an untrue person have the view of an untrue person? </span><br><p id=mn110:11.2><span class=root>Idha, bhikkhave, asappuriso evaṁdiṭṭhi hoti: </span><br> <span class=sujato>It’s when an untrue person has such a view: </span><br><p id=mn110:11.3><span class=root>‘natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā, ye imañca lokaṁ parañca lokaṁ sayaṁ abhiññā sacchikatvā pavedentī’ti. </span><br> <span class=sujato>‘There’s no meaning in giving, sacrifice, or offerings. There’s no fruit or result of good and bad deeds. There’s no afterlife. There’s no such thing as mother and father, or beings that are reborn spontaneously. And there’s no ascetic or brahmin who is rightly comported and rightly practiced, and who describes the afterlife after realizing it with their own insight.’ </span><br><p id=mn110:11.4><span class=root>Evaṁ kho, bhikkhave, asappuriso asappurisadiṭṭhi hoti. </span><br> <span class=sujato>That’s how an untrue person has the view of an untrue person. </span><br><p id=mn110:12.1><span class=root>Kathañca, bhikkhave, asappuriso asappurisadānaṁ deti? </span><br> <span class=sujato>And how does an untrue person give the gifts of an untrue person? </span><br><p id=mn110:12.2><span class=root>Idha, bhikkhave, asappuriso asakkaccaṁ dānaṁ deti, asahatthā dānaṁ deti, acittīkatvā dānaṁ deti, apaviṭṭhaṁ dānaṁ deti anāgamanadiṭṭhiko dānaṁ deti. </span><br> <span class=sujato>It’s when an untrue person gives a gift carelessly, not with their own hand, and thoughtlessly. They give the dregs, and they give without consideration for consequences. </span><br><p id=mn110:12.3><span class=root>Evaṁ kho, bhikkhave, asappuriso asappurisadānaṁ deti. </span><br> <span class=sujato>That’s how an untrue person gives the gifts of an untrue person. </span><br><p id=mn110:13.1><span class=root>So, bhikkhave, asappuriso evaṁ assaddhammasamannāgato, evaṁ asappurisabhatti, evaṁ asappurisacintī, evaṁ asappurisamantī, evaṁ asappurisavāco, evaṁ asappurisakammanto, evaṁ asappurisadiṭṭhi; </span><br> <span class=sujato>That untrue person—who has such bad qualities, frequents untrue persons, and has the intentions, counsel, speech, actions, views, and giving of an untrue person—</span><br><p id=mn110:13.2><span class=root>evaṁ asappurisadānaṁ datvā kāyassa bhedā paraṁ maraṇā yā asappurisānaṁ gati tattha upapajjati. </span><br> <span class=sujato>when their body breaks up, after death, is reborn in the place where untrue persons are reborn. </span><br><p id=mn110:13.3><span class=root>Kā ca, bhikkhave, asappurisānaṁ gati? </span><br> <span class=sujato>And what is the place where untrue persons are reborn? </span><br><p id=mn110:13.4><span class=root>Nirayo vā tiracchānayoni vā. </span><br> <span class=sujato>Hell or the animal realm. </span><br><p id=mn110:14.1><span class=root>Jāneyya nu kho, bhikkhave, sappuriso sappurisaṁ: </span><br> <span class=sujato>Mendicants, could a true person know of a true person: </span><br><p id=mn110:14.2><span class=root>‘sappuriso ayaṁ bhavan’”ti? </span><br> <span class=sujato>‘This worthy is a true person’?” </span><br><p id=mn110:14.3><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn110:14.4><span class=root>“Sādhu, bhikkhave; </span><br> <span class=sujato>“Good, mendicants! </span><br><p id=mn110:14.5><span class=root>ṭhānametaṁ, bhikkhave, vijjati yaṁ sappuriso sappurisaṁ jāneyya: </span><br> <span class=sujato>It is possible that a true person could know of a true person: </span><br><p id=mn110:14.6><span class=root>‘sappuriso ayaṁ bhavan’ti. </span><br> <span class=sujato>‘This worthy is a true person.’ </span><br><p id=mn110:14.7><span class=root>Jāneyya pana, bhikkhave, sappuriso asappurisaṁ: </span><br> <span class=sujato>But could a true person know of an untrue person: </span><br><p id=mn110:14.8><span class=root>‘asappuriso ayaṁ bhavan’”ti? </span><br> <span class=sujato>‘This worthy is an untrue person’?” </span><br><p id=mn110:14.9><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn110:15.1><span class=root>“Sādhu, bhikkhave; </span><br> <span class=sujato>“Good, mendicants! </span><br><p id=mn110:15.2><span class=root>etampi kho, bhikkhave, ṭhānaṁ vijjati yaṁ sappuriso asappurisaṁ jāneyya: </span><br> <span class=sujato>That too is possible. </span><br><p id=mn110:15.3><span class=root>‘asappuriso ayaṁ bhavan’ti. </span><br><p id=mn110:15.4><span class=root>Sappuriso, bhikkhave, saddhammasamannāgato hoti, sappurisabhatti hoti, sappurisacintī hoti, sappurisamantī hoti, sappurisavāco hoti, sappurisakammanto hoti, sappurisadiṭṭhi hoti; </span><br> <span class=sujato>A true person has good qualities, is devoted to true persons, and has the intentions, counsel, speech, actions, views, and giving of a true person. </span><br><p id=mn110:15.5><span class=root>sappurisadānaṁ deti. </span><br><p id=mn110:16.1><span class=root>Kathañca, bhikkhave, sappuriso saddhammasamannāgato hoti? </span><br> <span class=sujato>And how does a true person have good qualities? </span><br><p id=mn110:16.2><span class=root>Idha, bhikkhave, sappuriso saddho hoti, hirimā hoti, ottappī hoti, bahussuto hoti, āraddhavīriyo hoti, upaṭṭhitassati hoti, paññavā hoti. </span><br> <span class=sujato>It’s when a true person is faithful, conscientious, prudent, learned, energetic, mindful, and wise. </span><br><p id=mn110:16.3><span class=root>Evaṁ kho, bhikkhave, sappuriso saddhammasamannāgato hoti. </span><br> <span class=sujato>That’s how a true person has good qualities. </span><br><p id=mn110:17.1><span class=root>Kathañca, bhikkhave, sappuriso sappurisabhatti hoti? </span><br> <span class=sujato>And how is a true person devoted to true persons? </span><br><p id=mn110:17.2><span class=root>Idha, bhikkhave, sappurisassa ye te samaṇabrāhmaṇā saddhā hirimanto ottappino bahussutā āraddhavīriyā upaṭṭhitassatino paññavanto tyāssa mittā honti, te sahāyā. </span><br> <span class=sujato>It’s when a true person is a friend and companion of ascetics and brahmins who are faithful, conscientious, prudent, learned, energetic, mindful, and wise. </span><br><p id=mn110:17.3><span class=root>Evaṁ kho, bhikkhave, sappuriso sappurisabhatti hoti. </span><br> <span class=sujato>That’s how a true person is devoted to true persons. </span><br><p id=mn110:18.1><span class=root>Kathañca, bhikkhave, sappuriso sappurisacintī hoti? </span><br> <span class=sujato>And how does a true person have the intentions of a true person? </span><br><p id=mn110:18.2><span class=root>Idha, bhikkhave, sappuriso nevattabyābādhāya ceteti, na parabyābādhāya ceteti, na ubhayabyābādhāya ceteti. </span><br> <span class=sujato>It’s when a true person doesn’t intend to hurt themselves, hurt others, and hurt both. </span><br><p id=mn110:18.3><span class=root>Evaṁ kho, bhikkhave, sappuriso sappurisacintī hoti. </span><br> <span class=sujato>That’s how a true person has the intentions of a true person. </span><br><p id=mn110:19.1><span class=root>Kathañca, bhikkhave, sappuriso sappurisamantī hoti? </span><br> <span class=sujato>And how does a true person offer the counsel of a true person? </span><br><p id=mn110:19.2><span class=root>Idha, bhikkhave, sappuriso nevattabyābādhāya manteti, na parabyābādhāya manteti, na ubhayabyābādhāya manteti. </span><br> <span class=sujato>It’s when a true person offers counsel that doesn’t hurt themselves, hurt others, and hurt both. </span><br><p id=mn110:19.3><span class=root>Evaṁ kho, bhikkhave, sappuriso sappurisamantī hoti. </span><br> <span class=sujato>That’s how a true person offers the counsel of a true person. </span><br><p id=mn110:20.1><span class=root>Kathañca, bhikkhave, sappuriso sappurisavāco hoti? </span><br> <span class=sujato>And how does a true person have the speech of a true person? </span><br><p id=mn110:20.2><span class=root>Idha, bhikkhave, sappuriso musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti. </span><br> <span class=sujato>It’s when a true person refrains from speech that’s false, divisive, harsh, or nonsensical. </span><br><p id=mn110:20.3><span class=root>Evaṁ kho, bhikkhave, sappuriso sappurisavāco hoti. </span><br> <span class=sujato>That’s how a true person has the speech of a true person. </span><br><p id=mn110:21.1><span class=root>Kathañca, bhikkhave, sappuriso sappurisakammanto hoti? </span><br> <span class=sujato>And how does a true person have the action of a true person? </span><br><p id=mn110:21.2><span class=root>Idha, bhikkhave, sappuriso pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti. </span><br> <span class=sujato>It’s when a true person refrains from killing living creatures, stealing, and committing sexual misconduct. </span><br><p id=mn110:21.3><span class=root>Evaṁ kho, bhikkhave, sappuriso sappurisakammanto hoti. </span><br> <span class=sujato>That’s how a true person has the action of a true person. </span><br><p id=mn110:22.1><span class=root>Kathañca, bhikkhave, sappuriso sappurisadiṭṭhi hoti? </span><br> <span class=sujato>And how does a true person have the view of a true person? </span><br><p id=mn110:22.2><span class=root>Idha, bhikkhave, sappuriso evaṁdiṭṭhi hoti: </span><br> <span class=sujato>It’s when a true person has such a view: </span><br><p id=mn110:22.3><span class=root>‘atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti. </span><br> <span class=sujato>‘There is meaning in giving, sacrifice, and offerings. There are fruits and results of good and bad deeds. There is an afterlife. There are such things as mother and father, and beings that are reborn spontaneously. And there are ascetics and brahmins who are rightly comported and rightly practiced, and who describe the afterlife after realizing it with their own insight.’ </span><br><p id=mn110:22.4><span class=root>Evaṁ kho, bhikkhave, sappuriso sappurisadiṭṭhi hoti. </span><br> <span class=sujato>That’s how a true person has the view of a true person. </span><br><p id=mn110:23.1><span class=root>Kathañca, bhikkhave, sappuriso sappurisadānaṁ deti? </span><br> <span class=sujato>And how does a true person give the gifts of a true person? </span><br><p id=mn110:23.2><span class=root>Idha, bhikkhave, sappuriso sakkaccaṁ dānaṁ deti, sahatthā dānaṁ deti, cittīkatvā dānaṁ deti, anapaviṭṭhaṁ dānaṁ deti, āgamanadiṭṭhiko dānaṁ deti. </span><br> <span class=sujato>It’s when a true person gives a gift carefully, with their own hand, and thoughtfully. They don’t give the dregs, and they give with consideration for consequences. </span><br><p id=mn110:23.3><span class=root>Evaṁ kho, bhikkhave, sappuriso sappurisadānaṁ deti. </span><br> <span class=sujato>That’s how a true person gives the gifts of a true person. </span><br><p id=mn110:24.1><span class=root>So, bhikkhave, sappuriso evaṁ saddhammasamannāgato, evaṁ sappurisabhatti, evaṁ sappurisacintī, evaṁ sappurisamantī, evaṁ sappurisavāco, evaṁ sappurisakammanto, evaṁ sappurisadiṭṭhi; </span><br> <span class=sujato>That true person—who has such good qualities, is devoted to true persons, and has the intentions, counsel, speech, actions, views, and giving of a true person—</span><br><p id=mn110:24.2><span class=root>evaṁ sappurisadānaṁ datvā kāyassa bhedā paraṁ maraṇā yā sappurisānaṁ gati tattha upapajjati. </span><br> <span class=sujato>when their body breaks up, after death, is reborn in the place where true persons are reborn. </span><br><p id=mn110:24.3><span class=root>Kā ca, bhikkhave, sappurisānaṁ gati? </span><br> <span class=sujato>And what is the place where true persons are reborn? </span><br><p id=mn110:24.4><span class=root>Devamahattatā vā manussamahattatā vā”ti. </span><br> <span class=sujato>A state of greatness among gods or humans.” </span><br><p id=mn110:25.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn110:25.2><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn110:25.3><span class=root>Cūḷapuṇṇamasuttaṁ niṭṭhitaṁ dasamaṁ. </span><br><p id=mn110:25.4><span class=root>Devadahavaggo niṭṭhito paṭhamo. </span><br><p id=mn110:26.0><span class=root>Tassuddānaṁ </span><br><p id=mn110:26.1><span class=root>Devadahaṁ pañcattayaṁ, </span><br><p id=mn110:26.2><span class=root>Kinti sāma sunakkhattaṁ; </span><br><p id=mn110:26.3><span class=root>Sappāya gaṇa gopaka—</span><br><p id=mn110:26.4><span class=root>Mahāpuṇṇa cūḷapuṇṇañcāti. </span><br></main><footer class="container footer"><small><a href=/about/>Contact info</a></small></footer>