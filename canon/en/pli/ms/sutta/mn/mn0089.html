<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0089.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0088.html>Previous</a><a href=/canon/en/pli/ms/sutta/mn/mn0090.html>Next</a></div><p id=mn89:0.1><span class=root>Majjhima Nikāya 89 </span><br> <span class=sujato>Middle Discourses 89 </span><br><p id=mn89:0.2><span class="root big-bold">Dhammacetiyasutta </span><br> <span class=sujato>Shrines to the Teaching </span><br><p id=mn89:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn89:1.2><span class=root>ekaṁ samayaṁ bhagavā sakkesu viharati medāḷupaṁ nāma sakyānaṁ nigamo. </span><br> <span class=sujato>At one time the Buddha was staying in the land of the Sakyans, near the Sakyan town named Medaḷumpa. </span><br><p id=mn89:2.1><span class=root>Tena kho pana samayena rājā pasenadi kosalo nagarakaṁ anuppatto hoti kenacideva karaṇīyena. </span><br> <span class=sujato>Now at that time King Pasenadi of Kosala had arrived at Townsville on some business. </span><br><p id=mn89:2.2><span class=root>Atha kho rājā pasenadi kosalo dīghaṁ kārāyanaṁ āmantesi: </span><br> <span class=sujato>Then he addressed Dīgha Kārāyana, </span><br><p id=mn89:2.3><span class=root>“yojehi, samma kārāyana, bhadrāni bhadrāni yānāni, uyyānabhūmiṁ gacchāma subhūmiṁ dassanāyā”ti. </span><br> <span class=sujato>“My good Kārāyana, harness the finest chariots. We will go to a park and see the scenery.” </span><br><p id=mn89:2.4><span class=root>“Evaṁ, devā”ti kho dīgho kārāyano rañño pasenadissa kosalassa paṭissutvā bhadrāni bhadrāni yānāni yojāpetvā rañño pasenadissa kosalassa paṭivedesi: </span><br> <span class=sujato>“Yes, Your Majesty,” replied Dīgha Kārāyana. He harnessed the chariots and informed the king, </span><br><p id=mn89:2.5><span class=root>“yuttāni kho te, deva, bhadrāni bhadrāni yānāni. </span><br> <span class=sujato>“Sire, the finest chariots are harnessed. </span><br><p id=mn89:2.6><span class=root>Yassadāni kālaṁ maññasī”ti. </span><br> <span class=sujato>Please go at your convenience.” </span><br><p id=mn89:3.1><span class=root>Atha kho rājā pasenadi kosalo bhadraṁ yānaṁ abhiruhitvā bhadrehi bhadrehi yānehi nagarakamhā niyyāsi mahaccā rājānubhāvena. </span><br> <span class=sujato>Then King Pasenadi mounted a fine carriage and, along with other fine carriages, set out in full royal pomp from Townsville, </span><br><p id=mn89:3.2><span class=root>Yena ārāmo tena pāyāsi. </span><br> <span class=sujato>heading for the park grounds. </span><br><p id=mn89:3.3><span class=root>Yāvatikā yānassa bhūmi, yānena gantvā yānā paccorohitvā pattikova ārāmaṁ pāvisi. </span><br> <span class=sujato>He went by carriage as far as the terrain allowed, then descended and entered the park on foot. </span><br><p id=mn89:4.1><span class=root>Addasā kho rājā pasenadi kosalo ārāme jaṅghāvihāraṁ anucaṅkamamāno anuvicaramāno rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni. </span><br> <span class=sujato>As he was going for a walk in the park he saw roots of trees that were impressive and inspiring, quiet and still, far from the madding crowd, remote from human settlements, and fit for retreat. </span><br><p id=mn89:4.2><span class=root>Disvāna bhagavantaṁyeva ārabbha sati udapādi: </span><br> <span class=sujato>The sight reminded him right away of the Buddha: </span><br><p id=mn89:4.3><span class=root>“imāni kho tāni rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni, yattha sudaṁ mayaṁ taṁ bhagavantaṁ payirupāsāma arahantaṁ sammāsambuddhan”ti. </span><br> <span class=sujato>“These roots of trees, so impressive and inspiring, are like those where we used to pay homage to the Blessed One, the perfected one, the fully awakened Buddha.” </span><br><p id=mn89:4.4><span class=root>Atha kho rājā pasenadi kosalo dīghaṁ kārāyanaṁ āmantesi: </span><br> <span class=sujato>He addressed Dīgha Kārāyana, </span><br><p id=mn89:4.5><span class=root>“imāni kho, samma kārāyana, tāni rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni, yattha sudaṁ mayaṁ taṁ bhagavantaṁ payirupāsāma arahantaṁ sammāsambuddhaṁ. </span><br> <span class=sujato>“These roots of trees, so impressive and inspiring, are like those where we used to pay homage to the Blessed One, the perfected one, the fully awakened Buddha. </span><br><p id=mn89:4.6><span class=root>Kahaṁ nu kho, samma kārāyana, etarahi so bhagavā viharati arahaṁ sammāsambuddho”ti? </span><br> <span class=sujato>My good Kārāyana, where is that Buddha at present?” </span><br><p id=mn89:5.1><span class=root>“Atthi, mahārāja, medāḷupaṁ nāma sakyānaṁ nigamo. </span><br> <span class=sujato>“Great king, there is a Sakyan town named Medaḷumpa. </span><br><p id=mn89:5.2><span class=root>Tattha so bhagavā etarahi viharati arahaṁ sammāsambuddho”ti. </span><br> <span class=sujato>That’s where the Buddha is now staying.” </span><br><p id=mn89:5.3><span class=root>“Kīvadūre pana, samma kārāyana, nagarakamhā medāḷupaṁ nāma sakyānaṁ nigamo hotī”ti? </span><br> <span class=sujato>“But how far away is that town?” </span><br><p id=mn89:5.4><span class=root>“Na dūre, mahārāja; </span><br> <span class=sujato>“Not far, great king, </span><br><p id=mn89:5.5><span class=root>tīṇi yojanāni; </span><br> <span class=sujato>it’s three leagues. </span><br><p id=mn89:5.6><span class=root>sakkā divasāvasesena gantun”ti. </span><br> <span class=sujato>We can get there while it’s still light.” </span><br><p id=mn89:5.7><span class=root>“Tena hi, samma kārāyana, yojehi bhadrāni bhadrāni yānāni, gamissāma mayaṁ taṁ bhagavantaṁ dassanāya arahantaṁ sammāsambuddhan”ti. </span><br> <span class=sujato>“Well then, harness the chariots, and we shall go to see the Buddha.” </span><br><p id=mn89:5.8><span class=root>“Evaṁ, devā”ti kho dīgho kārāyano rañño pasenadissa kosalassa paṭissutvā bhadrāni bhadrāni yānāni yojāpetvā rañño pasenadissa kosalassa paṭivedesi: </span><br> <span class=sujato>“Yes, Your Majesty,” replied Dīgha Kārāyana. He harnessed the chariots and informed the king, </span><br><p id=mn89:5.9><span class=root>“yuttāni kho te, deva, bhadrāni bhadrāni yānāni. </span><br> <span class=sujato>“Sire, the finest chariots are harnessed. </span><br><p id=mn89:5.10><span class=root>Yassadāni kālaṁ maññasī”ti. </span><br> <span class=sujato>Please go at your convenience.” </span><br><p id=mn89:6.1><span class=root>Atha kho rājā pasenadi kosalo bhadraṁ yānaṁ abhiruhitvā bhadrehi bhadrehi yānehi nagarakamhā yena medāḷupaṁ nāma sakyānaṁ nigamo tena pāyāsi. </span><br> <span class=sujato>Then King Pasenadi mounted a fine carriage and, along with other fine carriages, set out from Townsville to Medaḷumpa. </span><br><p id=mn89:6.2><span class=root>Teneva divasāvasesena medāḷupaṁ nāma sakyānaṁ nigamaṁ sampāpuṇi. </span><br> <span class=sujato>He reached the town while it was still light </span><br><p id=mn89:6.3><span class=root>Yena ārāmo tena pāyāsi. </span><br> <span class=sujato>and headed for the monastery grounds. </span><br><p id=mn89:6.4><span class=root>Yāvatikā yānassa bhūmi, yānena gantvā yānā paccorohitvā pattikova ārāmaṁ pāvisi. </span><br> <span class=sujato>He went by carriage as far as the terrain allowed, then descended and entered the monastery on foot. </span><br><p id=mn89:7.1><span class=root>Tena kho pana samayena sambahulā bhikkhū abbhokāse caṅkamanti. </span><br> <span class=sujato>At that time several mendicants were walking mindfully in the open air. </span><br><p id=mn89:7.2><span class=root>Atha kho rājā pasenadi kosalo yena te bhikkhū tenupasaṅkami; upasaṅkamitvā te bhikkhū etadavoca: </span><br> <span class=sujato>King Pasenadi of Kosala went up to them and said, </span><br><p id=mn89:7.3><span class=root>“kahaṁ nu kho, bhante, etarahi so bhagavā viharati arahaṁ sammāsambuddho? </span><br> <span class=sujato>“Sirs, where is the Blessed One at present, the perfected one, the fully awakened Buddha? </span><br><p id=mn89:7.4><span class=root>Dassanakāmā hi mayaṁ taṁ bhagavantaṁ arahantaṁ sammāsambuddhan”ti. </span><br> <span class=sujato>For I want to see him.” </span><br><p id=mn89:8.1><span class=root>“Eso, mahārāja, vihāro saṁvutadvāro. Tena appasaddo upasaṅkamitvā ataramāno āḷindaṁ pavisitvā ukkāsitvā aggaḷaṁ ākoṭehi. Vivarissati bhagavā te dvāran”ti. </span><br> <span class=sujato>“Great king, that’s his dwelling, with the door closed. Approach it quietly, without hurrying; go onto the porch, clear your throat, and knock on the door-panel. The Buddha will open the door.” </span><br><p id=mn89:8.2><span class=root>Atha kho rājā pasenadi kosalo tattheva khaggañca uṇhīsañca dīghassa kārāyanassa pādāsi. </span><br> <span class=sujato>The king right away presented his sword and turban to Dīgha Kārāyana, </span><br><p id=mn89:8.3><span class=root>Atha kho dīghassa kārāyanassa etadahosi: </span><br> <span class=sujato>who thought, </span><br><p id=mn89:8.4><span class=root>“rahāyati kho dāni rājā, idheva dāni mayā ṭhātabban”ti. </span><br> <span class=sujato>“Now the king seeks privacy. I should wait here.” </span><br><p id=mn89:8.5><span class=root>Atha kho rājā pasenadi kosalo yena so vihāro saṁvutadvāro tena appasaddo upasaṅkamitvā ataramāno āḷindaṁ pavisitvā ukkāsitvā aggaḷaṁ ākoṭesi. Vivari bhagavā dvāraṁ. </span><br> <span class=sujato>Then the king approached the Buddha’s dwelling, cleared his throat and knocked on the door-panel, and the Buddha opened the door. </span><br><p id=mn89:9.1><span class=root>Atha kho rājā pasenadi kosalo vihāraṁ pavisitvā bhagavato pādesu sirasā nipatitvā bhagavato pādāni mukhena ca paricumbati, pāṇīhi ca parisambāhati, nāmañca sāveti: </span><br> <span class=sujato>King Pasenadi entered the dwelling, and bowed with his head at the Buddha’s feet, caressing them and covering them with kisses, and pronounced his name: </span><br><p id=mn89:9.2><span class=root>“rājāhaṁ, bhante, pasenadi kosalo; </span><br> <span class=sujato>“Sir, I am Pasenadi, king of Kosala! </span><br><p id=mn89:9.3><span class=root>rājāhaṁ, bhante, pasenadi kosalo”ti. </span><br> <span class=sujato>I am Pasenadi, king of Kosala!” </span><br><p id=mn89:9.4><span class=root>“Kiṁ pana tvaṁ, mahārāja, atthavasaṁ sampassamāno imasmiṁ sarīre evarūpaṁ paramanipaccakāraṁ karosi, mittūpahāraṁ upadaṁsesī”ti? </span><br> <span class=sujato>“But great king, for what reason do you demonstrate such utmost devotion for this body, conveying your manifest love?” </span><br><p id=mn89:10.1><span class=root>“Atthi kho me, bhante, bhagavati dhammanvayo hoti: </span><br> <span class=sujato>“Sir, I infer about the Buddha from the teaching: </span><br><p id=mn89:10.2><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:10.3><span class=root>Idhāhaṁ, bhante, passāmi eke samaṇabrāhmaṇe pariyantakataṁ brahmacariyaṁ carante dasapi vassāni, vīsampi vassāni, tiṁsampi vassāni, cattārīsampi vassāni. </span><br> <span class=sujato>It happens, sir, that I see some ascetics and brahmins leading the spiritual life only for a limited period: ten, twenty, thirty, or forty years. </span><br><p id=mn89:10.4><span class=root>Te aparena samayena sunhātā suvilittā kappitakesamassū pañcahi kāmaguṇehi samappitā samaṅgībhūtā paricārenti. </span><br> <span class=sujato>Some time later—nicely bathed and anointed, with hair and beard dressed—they amuse themselves, supplied and provided with the five kinds of sensual stimulation. </span><br><p id=mn89:10.5><span class=root>Idha panāhaṁ, bhante, bhikkhū passāmi yāvajīvaṁ āpāṇakoṭikaṁ paripuṇṇaṁ parisuddhaṁ brahmacariyaṁ carante. </span><br> <span class=sujato>But here I see the mendicants leading the spiritual life entirely full and pure as long as they live, to their last breath. </span><br><p id=mn89:10.6><span class=root>Na kho panāhaṁ, bhante, ito bahiddhā aññaṁ evaṁ paripuṇṇaṁ parisuddhaṁ brahmacariyaṁ samanupassāmi. </span><br> <span class=sujato>I don’t see any other spiritual life elsewhere so full and pure. </span><br><p id=mn89:10.7><span class=root>Ayampi kho me, bhante, bhagavati dhammanvayo hoti: </span><br> <span class=sujato>That’s why I infer this about the Buddha from the teaching: </span><br><p id=mn89:10.8><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:11.1><span class=root>Puna caparaṁ, bhante, rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatayopi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. </span><br> <span class=sujato>Furthermore, kings fight with kings, aristocrats fight with aristocrats, brahmins fight with brahmins, householders fight with householders. A mother fights with her child, child with mother, father with child, and child with father. Brother fights with brother, brother with sister, sister with brother, and friend fights with friend. </span><br><p id=mn89:11.2><span class=root>Idha panāhaṁ, bhante, bhikkhū passāmi samagge sammodamāne avivadamāne khīrodakībhūte aññamaññaṁ piyacakkhūhi sampassante viharante. </span><br> <span class=sujato>But here I see the mendicants living in harmony, appreciating each other, without quarreling, blending like milk and water, and regarding each other with kindly eyes. </span><br><p id=mn89:11.3><span class=root>Na kho panāhaṁ, bhante, ito bahiddhā aññaṁ evaṁ samaggaṁ parisaṁ samanupassāmi. </span><br> <span class=sujato>I don’t see any other assembly elsewhere so harmonious. </span><br><p id=mn89:11.4><span class=root>Ayampi kho me, bhante, bhagavati dhammanvayo hoti: </span><br> <span class=sujato>So I infer this about the Buddha from the teaching: </span><br><p id=mn89:11.5><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:12.1><span class=root>Puna caparāhaṁ, bhante, ārāmena ārāmaṁ, uyyānena uyyānaṁ anucaṅkamāmi anuvicarāmi. </span><br> <span class=sujato>Furthermore, I have walked and wandered from monastery to monastery and from park to park. </span><br><p id=mn89:12.2><span class=root>Sohaṁ tattha passāmi eke samaṇabrāhmaṇe kise lūkhe dubbaṇṇe uppaṇḍuppaṇḍukajāte dhamanisanthatagatte, na viya maññe cakkhuṁ bandhante janassa dassanāya. </span><br> <span class=sujato>There I’ve seen some ascetics and brahmins who are thin, haggard, pale, and veiny—hardly a captivating sight for people, you’d think. </span><br><p id=mn89:12.3><span class=root>Tassa mayhaṁ, bhante, etadahosi: </span><br> <span class=sujato>It occurred to me: </span><br><p id=mn89:12.4><span class=root>‘addhā ime āyasmanto anabhiratā vā brahmacariyaṁ caranti, atthi vā tesaṁ kiñci pāpaṁ kammaṁ kataṁ paṭicchannaṁ; </span><br> <span class=sujato>‘Clearly these venerables lead the spiritual life dissatisfied, or they’re hiding some bad deed they’ve done. </span><br><p id=mn89:12.5><span class=root>tathā hi ime āyasmanto kisā lūkhā dubbaṇṇā uppaṇḍuppaṇḍukajātā dhamanisanthatagattā, na viya maññe cakkhuṁ bandhanti janassa dassanāyā’ti. </span><br> <span class=sujato>That’s why they’re thin, haggard, pale, and veiny—hardly a captivating sight for people, you’d think.’ </span><br><p id=mn89:12.6><span class=root>Tyāhaṁ upasaṅkamitvā evaṁ vadāmi: </span><br> <span class=sujato>I went up to them and said: </span><br><p id=mn89:12.7><span class=root>‘kiṁ nu kho tumhe āyasmanto kisā lūkhā dubbaṇṇā uppaṇḍuppaṇḍukajātā dhamanisanthatagattā, na viya maññe cakkhuṁ bandhatha janassa dassanāyā’ti? </span><br> <span class=sujato>‘Venerables, why are you so thin, haggard, pale, and veiny—hardly a captivating sight for people, you’d think?’ </span><br><p id=mn89:12.8><span class=root>Te evamāhaṁsu: </span><br> <span class=sujato>They say: </span><br><p id=mn89:12.9><span class=root>‘bandhukarogo no, mahārājā’ti. </span><br> <span class=sujato>‘We have jaundice, great king.’ </span><br><p id=mn89:12.10><span class=root>Idha panāhaṁ, bhante, bhikkhū passāmi haṭṭhapahaṭṭhe udaggudagge abhiratarūpe pīṇindriye appossukke pannalome paradattavutte migabhūtena cetasā viharante. </span><br> <span class=sujato>But here I see mendicants always smiling and joyful, obviously happy, with cheerful faces, living relaxed, unruffled, surviving on charity, their hearts free as a wild deer. </span><br><p id=mn89:12.11><span class=root>Tassa mayhaṁ, bhante, etadahosi: </span><br> <span class=sujato>It occurred to me: </span><br><p id=mn89:12.12><span class=root>‘addhā ime āyasmanto tassa bhagavato sāsane uḷāraṁ pubbenāparaṁ visesaṁ jānanti; </span><br> <span class=sujato>‘Clearly these venerables have realized a higher distinction in the Buddha’s instructions than they had before. </span><br><p id=mn89:12.13><span class=root>tathā hi ime āyasmanto haṭṭhapahaṭṭhā udaggudaggā abhiratarūpā pīṇindriyā appossukkā pannalomā paradattavuttā migabhūtena cetasā viharantī’ti. </span><br> <span class=sujato>That’s why these venerables are always smiling and joyful, obviously happy, with cheerful faces, living relaxed, unruffled, surviving on charity, their hearts free as a wild deer.’ </span><br><p id=mn89:12.14><span class=root>Ayampi kho me, bhante, bhagavati dhammanvayo hoti: </span><br> <span class=sujato>So I infer this about the Buddha from the teaching: </span><br><p id=mn89:12.15><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:13.1><span class=root>Puna caparāhaṁ, bhante, rājā khattiyo muddhāvasitto; </span><br> <span class=sujato>Furthermore, as an anointed aristocratic king </span><br><p id=mn89:13.2><span class=root>pahomi ghātetāyaṁ vā ghātetuṁ, jāpetāyaṁ vā jāpetuṁ, pabbājetāyaṁ vā pabbājetuṁ. </span><br> <span class=sujato>I am able to execute, fine, or banish those who are guilty. </span><br><p id=mn89:13.3><span class=root>Tassa mayhaṁ, bhante, aḍḍakaraṇe nisinnassa antarantarā kathaṁ opātenti. </span><br> <span class=sujato>Yet when I’m sitting in judgment they interrupt me. </span><br><p id=mn89:13.4><span class=root>Sohaṁ na labhāmi: </span><br> <span class=sujato>And I can’t get them </span><br><p id=mn89:13.5><span class=root>‘mā me bhonto aḍḍakaraṇe nisinnassa antarantarā kathaṁ opātetha, kathāpariyosānaṁ me bhonto āgamentū’ti. </span><br> <span class=sujato>to stop interrupting me and wait until I’ve finished speaking. </span><br><p id=mn89:13.6><span class=root>Tassa mayhaṁ, bhante, antarantarā kathaṁ opātenti. </span><br><p id=mn89:13.7><span class=root>Idha panāhaṁ, bhante, bhikkhū passāmi; </span><br> <span class=sujato>But here I’ve seen the mendicants </span><br><p id=mn89:13.8><span class=root>yasmiṁ samaye bhagavā anekasatāya parisāya dhammaṁ deseti, neva tasmiṁ samaye bhagavato sāvakānaṁ khipitasaddo vā hoti ukkāsitasaddo vā. </span><br> <span class=sujato>while the Buddha is teaching an assembly of many hundreds, and there is no sound of his disciples coughing or clearing their throats. </span><br><p id=mn89:13.9><span class=root>Bhūtapubbaṁ, bhante, bhagavā anekasatāya parisāya dhammaṁ deseti. </span><br> <span class=sujato>Once it so happened that the Buddha was teaching an assembly of many hundreds. </span><br><p id=mn89:13.10><span class=root>Tatraññataro bhagavato sāvako ukkāsi. </span><br> <span class=sujato>Then one of his disciples cleared their throat. </span><br><p id=mn89:13.11><span class=root>Tamenaṁ aññataro sabrahmacārī jaṇṇukena ghaṭṭesi: </span><br> <span class=sujato>And one of their spiritual companions nudged them with their knee, to indicate: </span><br><p id=mn89:13.12><span class=root>‘appasaddo āyasmā hotu, māyasmā saddamakāsi; satthā no bhagavā dhammaṁ desetī’ti. </span><br> <span class=sujato>‘Hush, venerable, don’t make a sound! Our teacher, the Blessed One, is teaching!’ </span><br><p id=mn89:13.13><span class=root>Tassa mayhaṁ, bhante, etadahosi: </span><br> <span class=sujato>It occurred to me: </span><br><p id=mn89:13.14><span class=root>‘acchariyaṁ vata bho, abbhutaṁ vata bho. </span><br> <span class=sujato>‘Oh lord, how incredible, how amazing, </span><br><p id=mn89:13.15><span class=root>Adaṇḍena vata kira, bho, asatthena evaṁ suvinītā parisā bhavissatī’ti. </span><br> <span class=sujato>how an assembly can be so well trained without rod or sword!’ </span><br><p id=mn89:13.16><span class=root>Na kho panāhaṁ, bhante, ito bahiddhā aññaṁ evaṁ suvinītaṁ parisaṁ samanupassāmi. </span><br> <span class=sujato>I don’t see any other assembly elsewhere so well trained. </span><br><p id=mn89:13.17><span class=root>Ayampi kho me, bhante, bhagavati dhammanvayo hoti: </span><br> <span class=sujato>So I infer this about the Buddha from the teaching: </span><br><p id=mn89:13.18><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:14.1><span class=root>Puna caparāhaṁ, bhante, passāmi idhekacce khattiyapaṇḍite nipuṇe kataparappavāde vālavedhirūpe. Te bhindantā maññe caranti paññāgatena diṭṭhigatāni. </span><br> <span class=sujato>Furthermore, I’ve seen some clever aristocrats who are subtle, accomplished in the doctrines of others, hair-splitters. You’d think they live to demolish convictions with their intellect. </span><br><p id=mn89:14.2><span class=root>Te suṇanti: </span><br> <span class=sujato>They hear: </span><br><p id=mn89:14.3><span class=root>‘samaṇo khalu, bho, gotamo amukaṁ nāma gāmaṁ vā nigamaṁ vā osarissatī’ti. </span><br> <span class=sujato>‘So, gentlemen, that ascetic Gotama will come down to such and such village or town.’ </span><br><p id=mn89:14.4><span class=root>Te pañhaṁ abhisaṅkharonti: </span><br> <span class=sujato>They formulate a question, thinking: </span><br><p id=mn89:14.5><span class=root>‘imaṁ mayaṁ pañhaṁ samaṇaṁ gotamaṁ upasaṅkamitvā pucchissāma. </span><br> <span class=sujato>‘We’ll approach the ascetic Gotama and ask him this question. </span><br><p id=mn89:14.6><span class=root>Evañce no puṭṭho evaṁ byākarissati, evamassa mayaṁ vādaṁ āropessāma; </span><br> <span class=sujato>If he answers like this, we’ll refute him like that; </span><br><p id=mn89:14.7><span class=root>evañcepi no puṭṭho evaṁ byākarissati, evampissa mayaṁ vādaṁ āropessāmā’ti. </span><br> <span class=sujato>and if he answers like that, we’ll refute him like this.’ </span><br><p id=mn89:14.8><span class=root>Te suṇanti: </span><br> <span class=sujato>When they hear that </span><br><p id=mn89:14.9><span class=root>‘samaṇo khalu, bho, gotamo amukaṁ nāma gāmaṁ vā nigamaṁ vā osaṭo’ti. </span><br> <span class=sujato>he has come down </span><br><p id=mn89:14.10><span class=root>Te yena bhagavā tenupasaṅkamanti. </span><br> <span class=sujato>they approach him. </span><br><p id=mn89:14.11><span class=root>Te bhagavā dhammiyā kathāya sandasseti samādapeti samuttejeti sampahaṁseti. </span><br> <span class=sujato>The Buddha educates, encourages, fires up, and inspires them with a Dhamma talk. </span><br><p id=mn89:14.12><span class=root>Te bhagavatā dhammiyā kathāya sandassitā samādapitā samuttejitā sampahaṁsitā na ceva bhagavantaṁ pañhaṁ pucchanti, kuto vādaṁ āropessanti? </span><br> <span class=sujato>They don’t even get around to asking their question to the Buddha, so how could they refute his answer? </span><br><p id=mn89:14.13><span class=root>Aññadatthu bhagavato sāvakā sampajjanti. </span><br> <span class=sujato>Invariably, they become his disciples. </span><br><p id=mn89:14.14><span class=root>Ayampi kho me, bhante, bhagavati dhammanvayo hoti: </span><br> <span class=sujato>So I infer this about the Buddha from the teaching: </span><br><p id=mn89:14.15><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:15.1><span class=root>Puna caparāhaṁ, bhante, passāmi idhekacce brāhmaṇapaṇḍite …pe… </span><br> <span class=sujato>Furthermore, I see some clever brahmins … </span><br><p id=mn89:16.1><span class=root>gahapatipaṇḍite …pe… </span><br> <span class=sujato>some clever householders … </span><br><p id=mn89:17.1><span class=root>samaṇapaṇḍite nipuṇe kataparappavāde vālavedhirūpe. Te bhindantā maññe caranti paññāgatena diṭṭhigatāni. </span><br> <span class=sujato>some clever ascetics who are subtle, accomplished in the doctrines of others, hair-splitters. … </span><br><p id=mn89:17.2><span class=root>Te suṇanti: </span><br><p id=mn89:17.3><span class=root>‘samaṇo khalu, bho, gotamo amukaṁ nāma gāmaṁ vā nigamaṁ vā osarissatī’ti. </span><br><p id=mn89:17.4><span class=root>Te pañhaṁ abhisaṅkharonti: </span><br><p id=mn89:17.5><span class=root>‘imaṁ mayaṁ pañhaṁ samaṇaṁ gotamaṁ upasaṅkamitvā pucchissāma. </span><br><p id=mn89:17.6><span class=root>Evañce no puṭṭho evaṁ byākarissati, evamassa mayaṁ vādaṁ āropessāma; </span><br><p id=mn89:17.7><span class=root>evañcepi no puṭṭho evaṁ byākarissati, evampissa mayaṁ vādaṁ āropessāmā’ti. </span><br><p id=mn89:17.8><span class=root>Te suṇanti: </span><br><p id=mn89:17.9><span class=root>‘samaṇo khalu, bho, gotamo amukaṁ nāma gāmaṁ vā nigamaṁ vā osaṭo’ti. </span><br><p id=mn89:17.10><span class=root>Te yena bhagavā tenupasaṅkamanti. </span><br><p id=mn89:17.11><span class=root>Te bhagavā dhammiyā kathāya sandasseti samādapeti samuttejeti sampahaṁseti. </span><br><p id=mn89:17.12><span class=root>Te bhagavatā dhammiyā kathāya sandassitā samādapitā samuttejitā sampahaṁsitā na ceva bhagavantaṁ pañhaṁ pucchanti, kuto vādaṁ āropessanti? </span><br> <span class=sujato>They don’t even get around to asking their question to the Buddha, so how could they refute his answer? </span><br><p id=mn89:17.13><span class=root>Aññadatthu bhagavantaṁyeva okāsaṁ yācanti agārasmā anagāriyaṁ pabbajjāya. </span><br> <span class=sujato>Invariably, they ask the ascetic Gotama for the chance to go forth. </span><br><p id=mn89:17.14><span class=root>Te bhagavā pabbājeti. </span><br> <span class=sujato>And he gives them the going-forth. </span><br><p id=mn89:17.15><span class=root>Te tathāpabbajitā samānā ekā vūpakaṭṭhā appamattā ātāpino pahitattā viharantā nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharanti. </span><br> <span class=sujato>Soon after going forth, living withdrawn, diligent, keen, and resolute, they realize the supreme end of the spiritual path in this very life. They live having achieved with their own insight the goal for which gentlemen rightly go forth from the lay life to homelessness. </span><br><p id=mn89:17.16><span class=root>Te evamāhaṁsu: </span><br> <span class=sujato>They say: </span><br><p id=mn89:17.17><span class=root>‘manaṁ vata, bho, anassāma; manaṁ vata, bho, panassāma’. </span><br> <span class=sujato>‘We were almost lost! We almost perished! </span><br><p id=mn89:17.18><span class=root>Mayañhi pubbe assamaṇāva samānā samaṇāmhāti paṭijānimhā, abrāhmaṇāva samānā brāhmaṇāmhāti paṭijānimhā, anarahantova samānā arahantāmhāti paṭijānimhā. </span><br> <span class=sujato>For we used to claim that we were ascetics, brahmins, and perfected ones, but we were none of these things. </span><br><p id=mn89:17.19><span class=root>‘Idāni khomha samaṇā, idāni khomha brāhmaṇā, idāni khomha arahanto’ti. </span><br> <span class=sujato>But now we really are ascetics, brahmins, and perfected ones!’ </span><br><p id=mn89:17.20><span class=root>Ayampi kho me, bhante, bhagavati dhammanvayo hoti: </span><br> <span class=sujato>So I infer this about the Buddha from the teaching: </span><br><p id=mn89:17.21><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:18.1><span class=root>Puna caparāhaṁ, bhante, ime isidattapurāṇā thapatayo mamabhattā mamayānā, ahaṁ nesaṁ jīvikāya dātā, yasassa āhattā; </span><br> <span class=sujato>Furthermore, these chamberlains Isidatta and Purāṇa share my meals and my carriages. I give them a livelihood and bring them renown. </span><br><p id=mn89:18.2><span class=root>atha ca pana no tathā mayi nipaccakāraṁ karonti yathā bhagavati. </span><br> <span class=sujato>And yet they don’t show me the same level of devotion that they show to the Buddha. </span><br><p id=mn89:18.3><span class=root>Bhūtapubbāhaṁ, bhante, senaṁ abbhuyyāto samāno ime ca isidattapurāṇā thapatayo vīmaṁsamāno aññatarasmiṁ sambādhe āvasathe vāsaṁ upagacchiṁ. </span><br> <span class=sujato>Once it so happened that while I was leading a military campaign and testing Isidatta and Purāṇa I took up residence in a cramped house. </span><br><p id=mn89:18.4><span class=root>Atha kho, bhante, ime isidattapurāṇā thapatayo bahudeva rattiṁ dhammiyā kathāya vītināmetvā, yato ahosi bhagavā tato sīsaṁ katvā maṁ pādato karitvā nipajjiṁsu. </span><br> <span class=sujato>They spent much of the night discussing the teaching, then they lay down with their heads towards where the Buddha was and their feet towards me. </span><br><p id=mn89:18.5><span class=root>Tassa mayhaṁ, bhante, etadahosi: </span><br> <span class=sujato>It occurred to me: </span><br><p id=mn89:18.6><span class=root>‘acchariyaṁ vata bho, abbhutaṁ vata bho. </span><br> <span class=sujato>‘Oh lord, how incredible, how amazing! </span><br><p id=mn89:18.7><span class=root>Ime isidattapurāṇā thapatayo mamabhattā mamayānā, ahaṁ nesaṁ jīvikāya dātā, yasassa āhattā; </span><br> <span class=sujato>These chamberlains Isidatta and Purāṇa share my meals and my carriages. I give them a livelihood and bring them renown. </span><br><p id=mn89:18.8><span class=root>atha ca pana no tathā mayi nipaccakāraṁ karonti yathā bhagavati. </span><br> <span class=sujato>And yet they don’t show me the same level of devotion that they show to the Buddha. </span><br><p id=mn89:18.9><span class=root>Addhā ime āyasmanto tassa bhagavato sāsane uḷāraṁ pubbenāparaṁ visesaṁ jānantī’ti. </span><br> <span class=sujato>Clearly these venerables have realized a higher distinction in the Buddha’s instructions than they had before.’ </span><br><p id=mn89:18.10><span class=root>Ayampi kho me, bhante, bhagavati dhammanvayo hoti: </span><br> <span class=sujato>So I infer this about the Buddha from the teaching: </span><br><p id=mn89:18.11><span class=root>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><br> <span class=sujato>‘The Blessed One is a fully awakened Buddha. The teaching is well explained. The Saṅgha is practicing well.’ </span><br><p id=mn89:19.1><span class=root>Puna caparaṁ, bhante, bhagavāpi khattiyo, ahampi khattiyo; </span><br> <span class=sujato>Furthermore, the Buddha is an aristocrat, and so am I. </span><br><p id=mn89:19.2><span class=root>bhagavāpi kosalo, ahampi kosalo; </span><br> <span class=sujato>The Buddha is Kosalan, and so am I. </span><br><p id=mn89:19.3><span class=root>bhagavāpi āsītiko, ahampi āsītiko. </span><br> <span class=sujato>The Buddha is eighty years old, and so am I. </span><br><p id=mn89:19.4><span class=root>Yampi, bhante, bhagavāpi khattiyo ahampi khattiyo, bhagavāpi kosalo ahampi kosalo, bhagavāpi āsītiko ahampi āsītiko; </span><br> <span class=sujato>Since this is so, </span><br><p id=mn89:19.5><span class=root>imināvārahāmevāhaṁ, bhante, bhagavati paramanipaccakāraṁ kātuṁ, mittūpahāraṁ upadaṁsetuṁ. </span><br> <span class=sujato>it’s proper for me to show the Buddha such utmost devotion and demonstrate such friendship. </span><br><p id=mn89:20.1><span class=root>Handa ca dāni mayaṁ, bhante, gacchāma; </span><br> <span class=sujato>Well, now, sir, I must go. </span><br><p id=mn89:20.2><span class=root>bahukiccā mayaṁ bahukaraṇīyā”ti. </span><br> <span class=sujato>I have many duties, and much to do.” </span><br><p id=mn89:20.3><span class=root>“Yassadāni tvaṁ, mahārāja, kālaṁ maññasī”ti. </span><br> <span class=sujato>“Please, great king, go at your convenience.” </span><br><p id=mn89:20.4><span class=root>Atha kho rājā pasenadi kosalo uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>Then King Pasenadi got up from his seat, bowed, and respectfully circled the Buddha, keeping him on his right, before leaving. </span><br><p id=mn89:21.1><span class=root>Atha kho bhagavā acirapakkantassa rañño pasenadissa kosalassa bhikkhū āmantesi: </span><br> <span class=sujato>Soon after the king had left, the Buddha addressed the mendicants: </span><br><p id=mn89:21.2><span class=root>“eso, bhikkhave, rājā pasenadi kosalo dhammacetiyāni bhāsitvā uṭṭhāyāsanā pakkanto. </span><br> <span class=sujato>“Mendicants, before he got up and left, King Pasenadi spoke shrines to the teaching. </span><br><p id=mn89:21.3><span class=root>Uggaṇhatha, bhikkhave, dhammacetiyāni; </span><br> <span class=sujato>Learn these shrines to the teaching! </span><br><p id=mn89:21.4><span class=root>pariyāpuṇātha, bhikkhave, dhammacetiyāni; </span><br> <span class=sujato>Memorize these shrines to the teaching! </span><br><p id=mn89:21.5><span class=root>dhāretha, bhikkhave, dhammacetiyāni. </span><br> <span class=sujato>Remember these shrines to the teaching! </span><br><p id=mn89:21.6><span class=root>Atthasaṁhitāni, bhikkhave, dhammacetiyāni ādibrahmacariyakānī”ti. </span><br> <span class=sujato>These shrines to the teaching are beneficial and relate to the fundamentals of the spiritual life.” </span><br><p id=mn89:21.7><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn89:21.8><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn89:21.9><span class=root>Dhammacetiyasuttaṁ niṭṭhitaṁ navamaṁ. </span><br></main><footer class="container footer"><small><a href=/about/>Contact info</a></small></footer>