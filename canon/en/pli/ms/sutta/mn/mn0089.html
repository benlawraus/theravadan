<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0089.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0088.html>Previous</a><a href=/canon/en/pli/ms/sutta/mn/mn0090.html>Next</a></div><p><div class=verse-container id=mn89:0.1><span>Majjhima Nikāya 89 </span><span class="translation sujato">Middle Discourses 89 </span></div><p><div class=verse-container id=mn89:0.2><span class=big-bold>Dhammacetiyasutta </span><span class="translation sujato">Shrines to the Teaching </span></div><p><div class=verse-container id=mn89:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn89:1.2><span>ekaṁ samayaṁ bhagavā sakkesu viharati medāḷupaṁ nāma sakyānaṁ nigamo. </span><span class="translation sujato">At one time the Buddha was staying in the land of the Sakyans, near the Sakyan town named Medaḷumpa. </span></div><p><div class=verse-container id=mn89:2.1><span>Tena kho pana samayena rājā pasenadi kosalo nagarakaṁ anuppatto hoti kenacideva karaṇīyena. </span><span class="translation sujato">Now at that time King Pasenadi of Kosala had arrived at Townsville on some business. </span></div><p><div class=verse-container id=mn89:2.2><span>Atha kho rājā pasenadi kosalo dīghaṁ kārāyanaṁ āmantesi: </span><span class="translation sujato">Then he addressed Dīgha Kārāyana, </span></div><p><div class=verse-container id=mn89:2.3><span>“yojehi, samma kārāyana, bhadrāni bhadrāni yānāni, uyyānabhūmiṁ gacchāma subhūmiṁ dassanāyā”ti. </span><span class="translation sujato">“My good Kārāyana, harness the finest chariots. We will go to a park and see the scenery.” </span></div><p><div class=verse-container id=mn89:2.4><span>“Evaṁ, devā”ti kho dīgho kārāyano rañño pasenadissa kosalassa paṭissutvā bhadrāni bhadrāni yānāni yojāpetvā rañño pasenadissa kosalassa paṭivedesi: </span><span class="translation sujato">“Yes, Your Majesty,” replied Dīgha Kārāyana. He harnessed the chariots and informed the king, </span></div><p><div class=verse-container id=mn89:2.5><span>“yuttāni kho te, deva, bhadrāni bhadrāni yānāni. </span><span class="translation sujato">“Sire, the finest chariots are harnessed. </span></div><p><div class=verse-container id=mn89:2.6><span>Yassadāni kālaṁ maññasī”ti. </span><span class="translation sujato">Please go at your convenience.” </span></div><p><div class=verse-container id=mn89:3.1><span>Atha kho rājā pasenadi kosalo bhadraṁ yānaṁ abhiruhitvā bhadrehi bhadrehi yānehi nagarakamhā niyyāsi mahaccā rājānubhāvena. </span><span class="translation sujato">Then King Pasenadi mounted a fine carriage and, along with other fine carriages, set out in full royal pomp from Townsville, </span></div><p><div class=verse-container id=mn89:3.2><span>Yena ārāmo tena pāyāsi. </span><span class="translation sujato">heading for the park grounds. </span></div><p><div class=verse-container id=mn89:3.3><span>Yāvatikā yānassa bhūmi, yānena gantvā yānā paccorohitvā pattikova ārāmaṁ pāvisi. </span><span class="translation sujato">He went by carriage as far as the terrain allowed, then descended and entered the park on foot. </span></div><p><div class=verse-container id=mn89:4.1><span>Addasā kho rājā pasenadi kosalo ārāme jaṅghāvihāraṁ anucaṅkamamāno anuvicaramāno rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni. </span><span class="translation sujato">As he was going for a walk in the park he saw roots of trees that were impressive and inspiring, quiet and still, far from the madding crowd, remote from human settlements, and fit for retreat. </span></div><p><div class=verse-container id=mn89:4.2><span>Disvāna bhagavantaṁyeva ārabbha sati udapādi: </span><span class="translation sujato">The sight reminded him right away of the Buddha: </span></div><p><div class=verse-container id=mn89:4.3><span>“imāni kho tāni rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni, yattha sudaṁ mayaṁ taṁ bhagavantaṁ payirupāsāma arahantaṁ sammāsambuddhan”ti. </span><span class="translation sujato">“These roots of trees, so impressive and inspiring, are like those where we used to pay homage to the Blessed One, the perfected one, the fully awakened Buddha.” </span></div><p><div class=verse-container id=mn89:4.4><span>Atha kho rājā pasenadi kosalo dīghaṁ kārāyanaṁ āmantesi: </span><span class="translation sujato">He addressed Dīgha Kārāyana, </span></div><p><div class=verse-container id=mn89:4.5><span>“imāni kho, samma kārāyana, tāni rukkhamūlāni pāsādikāni pasādanīyāni appasaddāni appanigghosāni vijanavātāni manussarāhasseyyakāni paṭisallānasāruppāni, yattha sudaṁ mayaṁ taṁ bhagavantaṁ payirupāsāma arahantaṁ sammāsambuddhaṁ. </span><span class="translation sujato">“These roots of trees, so impressive and inspiring, are like those where we used to pay homage to the Blessed One, the perfected one, the fully awakened Buddha. </span></div><p><div class=verse-container id=mn89:4.6><span>Kahaṁ nu kho, samma kārāyana, etarahi so bhagavā viharati arahaṁ sammāsambuddho”ti? </span><span class="translation sujato">My good Kārāyana, where is that Buddha at present?” </span></div><p><div class=verse-container id=mn89:5.1><span>“Atthi, mahārāja, medāḷupaṁ nāma sakyānaṁ nigamo. </span><span class="translation sujato">“Great king, there is a Sakyan town named Medaḷumpa. </span></div><p><div class=verse-container id=mn89:5.2><span>Tattha so bhagavā etarahi viharati arahaṁ sammāsambuddho”ti. </span><span class="translation sujato">That’s where the Buddha is now staying.” </span></div><p><div class=verse-container id=mn89:5.3><span>“Kīvadūre pana, samma kārāyana, nagarakamhā medāḷupaṁ nāma sakyānaṁ nigamo hotī”ti? </span><span class="translation sujato">“But how far away is that town?” </span></div><p><div class=verse-container id=mn89:5.4><span>“Na dūre, mahārāja; </span><span class="translation sujato">“Not far, great king, </span></div><p><div class=verse-container id=mn89:5.5><span>tīṇi yojanāni; </span><span class="translation sujato">it’s three leagues. </span></div><p><div class=verse-container id=mn89:5.6><span>sakkā divasāvasesena gantun”ti. </span><span class="translation sujato">We can get there while it’s still light.” </span></div><p><div class=verse-container id=mn89:5.7><span>“Tena hi, samma kārāyana, yojehi bhadrāni bhadrāni yānāni, gamissāma mayaṁ taṁ bhagavantaṁ dassanāya arahantaṁ sammāsambuddhan”ti. </span><span class="translation sujato">“Well then, harness the chariots, and we shall go to see the Buddha.” </span></div><p><div class=verse-container id=mn89:5.8><span>“Evaṁ, devā”ti kho dīgho kārāyano rañño pasenadissa kosalassa paṭissutvā bhadrāni bhadrāni yānāni yojāpetvā rañño pasenadissa kosalassa paṭivedesi: </span><span class="translation sujato">“Yes, Your Majesty,” replied Dīgha Kārāyana. He harnessed the chariots and informed the king, </span></div><p><div class=verse-container id=mn89:5.9><span>“yuttāni kho te, deva, bhadrāni bhadrāni yānāni. </span><span class="translation sujato">“Sire, the finest chariots are harnessed. </span></div><p><div class=verse-container id=mn89:5.10><span>Yassadāni kālaṁ maññasī”ti. </span><span class="translation sujato">Please go at your convenience.” </span></div><p><div class=verse-container id=mn89:6.1><span>Atha kho rājā pasenadi kosalo bhadraṁ yānaṁ abhiruhitvā bhadrehi bhadrehi yānehi nagarakamhā yena medāḷupaṁ nāma sakyānaṁ nigamo tena pāyāsi. </span><span class="translation sujato">Then King Pasenadi mounted a fine carriage and, along with other fine carriages, set out from Townsville to Medaḷumpa. </span></div><p><div class=verse-container id=mn89:6.2><span>Teneva divasāvasesena medāḷupaṁ nāma sakyānaṁ nigamaṁ sampāpuṇi. </span><span class="translation sujato">He reached the town while it was still light </span></div><p><div class=verse-container id=mn89:6.3><span>Yena ārāmo tena pāyāsi. </span><span class="translation sujato">and headed for the monastery grounds. </span></div><p><div class=verse-container id=mn89:6.4><span>Yāvatikā yānassa bhūmi, yānena gantvā yānā paccorohitvā pattikova ārāmaṁ pāvisi. </span><span class="translation sujato">He went by carriage as far as the terrain allowed, then descended and entered the monastery on foot. </span></div><p><div class=verse-container id=mn89:7.1><span>Tena kho pana samayena sambahulā bhikkhū abbhokāse caṅkamanti. </span><span class="translation sujato">At that time several mendicants were walking mindfully in the open air. </span></div><p><div class=verse-container id=mn89:7.2><span>Atha kho rājā pasenadi kosalo yena te bhikkhū tenupasaṅkami; upasaṅkamitvā te bhikkhū etadavoca: </span><span class="translation sujato">King Pasenadi of Kosala went up to them and said, </span></div><p><div class=verse-container id=mn89:7.3><span>“kahaṁ nu kho, bhante, etarahi so bhagavā viharati arahaṁ sammāsambuddho? </span><span class="translation sujato">“Sirs, where is the Blessed One at present, the perfected one, the fully awakened Buddha? </span></div><p><div class=verse-container id=mn89:7.4><span>Dassanakāmā hi mayaṁ taṁ bhagavantaṁ arahantaṁ sammāsambuddhan”ti. </span><span class="translation sujato">For I want to see him.” </span></div><p><div class=verse-container id=mn89:8.1><span>“Eso, mahārāja, vihāro saṁvutadvāro. Tena appasaddo upasaṅkamitvā ataramāno āḷindaṁ pavisitvā ukkāsitvā aggaḷaṁ ākoṭehi. Vivarissati bhagavā te dvāran”ti. </span><span class="translation sujato">“Great king, that’s his dwelling, with the door closed. Approach it quietly, without hurrying; go onto the porch, clear your throat, and knock on the door-panel. The Buddha will open the door.” </span></div><p><div class=verse-container id=mn89:8.2><span>Atha kho rājā pasenadi kosalo tattheva khaggañca uṇhīsañca dīghassa kārāyanassa pādāsi. </span><span class="translation sujato">The king right away presented his sword and turban to Dīgha Kārāyana, </span></div><p><div class=verse-container id=mn89:8.3><span>Atha kho dīghassa kārāyanassa etadahosi: </span><span class="translation sujato">who thought, </span></div><p><div class=verse-container id=mn89:8.4><span>“rahāyati kho dāni rājā, idheva dāni mayā ṭhātabban”ti. </span><span class="translation sujato">“Now the king seeks privacy. I should wait here.” </span></div><p><div class=verse-container id=mn89:8.5><span>Atha kho rājā pasenadi kosalo yena so vihāro saṁvutadvāro tena appasaddo upasaṅkamitvā ataramāno āḷindaṁ pavisitvā ukkāsitvā aggaḷaṁ ākoṭesi. Vivari bhagavā dvāraṁ. </span><span class="translation sujato">Then the king approached the Buddha’s dwelling, cleared his throat and knocked on the door-panel, and the Buddha opened the door. </span></div><p><div class=verse-container id=mn89:9.1><span>Atha kho rājā pasenadi kosalo vihāraṁ pavisitvā bhagavato pādesu sirasā nipatitvā bhagavato pādāni mukhena ca paricumbati, pāṇīhi ca parisambāhati, nāmañca sāveti: </span><span class="translation sujato">King Pasenadi entered the dwelling, and bowed with his head at the Buddha’s feet, caressing them and covering them with kisses, and pronounced his name: </span></div><p><div class=verse-container id=mn89:9.2><span>“rājāhaṁ, bhante, pasenadi kosalo; </span><span class="translation sujato">“Sir, I am Pasenadi, king of Kosala! </span></div><p><div class=verse-container id=mn89:9.3><span>rājāhaṁ, bhante, pasenadi kosalo”ti. </span><span class="translation sujato">I am Pasenadi, king of Kosala!” </span></div><p><div class=verse-container id=mn89:9.4><span>“Kiṁ pana tvaṁ, mahārāja, atthavasaṁ sampassamāno imasmiṁ sarīre evarūpaṁ paramanipaccakāraṁ karosi, mittūpahāraṁ upadaṁsesī”ti? </span><span class="translation sujato">“But great king, for what reason do you demonstrate such utmost devotion for this body, conveying your manifest love?” </span></div><p><div class=verse-container id=mn89:10.1><span>“Atthi kho me, bhante, bhagavati dhammanvayo hoti: </span><span class="translation sujato">“Sir, I infer about the Buddha from the teaching: </span></div><p><div class=verse-container id=mn89:10.2><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:10.3><span>Idhāhaṁ, bhante, passāmi eke samaṇabrāhmaṇe pariyantakataṁ brahmacariyaṁ carante dasapi vassāni, vīsampi vassāni, tiṁsampi vassāni, cattārīsampi vassāni. </span><span class="translation sujato">It happens, sir, that I see some ascetics and brahmins leading the spiritual life only for a limited period: ten, twenty, thirty, or forty years. </span></div><p><div class=verse-container id=mn89:10.4><span>Te aparena samayena sunhātā suvilittā kappitakesamassū pañcahi kāmaguṇehi samappitā samaṅgībhūtā paricārenti. </span><span class="translation sujato">Some time later—nicely bathed and anointed, with hair and beard dressed—they amuse themselves, supplied and provided with the five kinds of sensual stimulation. </span></div><p><div class=verse-container id=mn89:10.5><span>Idha panāhaṁ, bhante, bhikkhū passāmi yāvajīvaṁ āpāṇakoṭikaṁ paripuṇṇaṁ parisuddhaṁ brahmacariyaṁ carante. </span><span class="translation sujato">But here I see the mendicants leading the spiritual life entirely full and pure as long as they live, to their last breath. </span></div><p><div class=verse-container id=mn89:10.6><span>Na kho panāhaṁ, bhante, ito bahiddhā aññaṁ evaṁ paripuṇṇaṁ parisuddhaṁ brahmacariyaṁ samanupassāmi. </span><span class="translation sujato">I don’t see any other spiritual life elsewhere so full and pure. </span></div><p><div class=verse-container id=mn89:10.7><span>Ayampi kho me, bhante, bhagavati dhammanvayo hoti: </span><span class="translation sujato">That’s why I infer this about the Buddha from the teaching: </span></div><p><div class=verse-container id=mn89:10.8><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:11.1><span>Puna caparaṁ, bhante, rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatayopi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. </span><span class="translation sujato">Furthermore, kings fight with kings, aristocrats fight with aristocrats, brahmins fight with brahmins, householders fight with householders. A mother fights with her child, child with mother, father with child, and child with father. Brother fights with brother, brother with sister, sister with brother, and friend fights with friend. </span></div><p><div class=verse-container id=mn89:11.2><span>Idha panāhaṁ, bhante, bhikkhū passāmi samagge sammodamāne avivadamāne khīrodakībhūte aññamaññaṁ piyacakkhūhi sampassante viharante. </span><span class="translation sujato">But here I see the mendicants living in harmony, appreciating each other, without quarreling, blending like milk and water, and regarding each other with kindly eyes. </span></div><p><div class=verse-container id=mn89:11.3><span>Na kho panāhaṁ, bhante, ito bahiddhā aññaṁ evaṁ samaggaṁ parisaṁ samanupassāmi. </span><span class="translation sujato">I don’t see any other assembly elsewhere so harmonious. </span></div><p><div class=verse-container id=mn89:11.4><span>Ayampi kho me, bhante, bhagavati dhammanvayo hoti: </span><span class="translation sujato">So I infer this about the Buddha from the teaching: </span></div><p><div class=verse-container id=mn89:11.5><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:12.1><span>Puna caparāhaṁ, bhante, ārāmena ārāmaṁ, uyyānena uyyānaṁ anucaṅkamāmi anuvicarāmi. </span><span class="translation sujato">Furthermore, I have walked and wandered from monastery to monastery and from park to park. </span></div><p><div class=verse-container id=mn89:12.2><span>Sohaṁ tattha passāmi eke samaṇabrāhmaṇe kise lūkhe dubbaṇṇe uppaṇḍuppaṇḍukajāte dhamanisanthatagatte, na viya maññe cakkhuṁ bandhante janassa dassanāya. </span><span class="translation sujato">There I’ve seen some ascetics and brahmins who are thin, haggard, pale, and veiny—hardly a captivating sight for people, you’d think. </span></div><p><div class=verse-container id=mn89:12.3><span>Tassa mayhaṁ, bhante, etadahosi: </span><span class="translation sujato">It occurred to me: </span></div><p><div class=verse-container id=mn89:12.4><span>‘addhā ime āyasmanto anabhiratā vā brahmacariyaṁ caranti, atthi vā tesaṁ kiñci pāpaṁ kammaṁ kataṁ paṭicchannaṁ; </span><span class="translation sujato">‘Clearly these venerables lead the spiritual life dissatisfied, or they’re hiding some bad deed they’ve done. </span></div><p><div class=verse-container id=mn89:12.5><span>tathā hi ime āyasmanto kisā lūkhā dubbaṇṇā uppaṇḍuppaṇḍukajātā dhamanisanthatagattā, na viya maññe cakkhuṁ bandhanti janassa dassanāyā’ti. </span><span class="translation sujato">That’s why they’re thin, haggard, pale, and veiny—hardly a captivating sight for people, you’d think.’ </span></div><p><div class=verse-container id=mn89:12.6><span>Tyāhaṁ upasaṅkamitvā evaṁ vadāmi: </span><span class="translation sujato">I went up to them and said: </span></div><p><div class=verse-container id=mn89:12.7><span>‘kiṁ nu kho tumhe āyasmanto kisā lūkhā dubbaṇṇā uppaṇḍuppaṇḍukajātā dhamanisanthatagattā, na viya maññe cakkhuṁ bandhatha janassa dassanāyā’ti? </span><span class="translation sujato">‘Venerables, why are you so thin, haggard, pale, and veiny—hardly a captivating sight for people, you’d think?’ </span></div><p><div class=verse-container id=mn89:12.8><span>Te evamāhaṁsu: </span><span class="translation sujato">They say: </span></div><p><div class=verse-container id=mn89:12.9><span>‘bandhukarogo no, mahārājā’ti. </span><span class="translation sujato">‘We have jaundice, great king.’ </span></div><p><div class=verse-container id=mn89:12.10><span>Idha panāhaṁ, bhante, bhikkhū passāmi haṭṭhapahaṭṭhe udaggudagge abhiratarūpe pīṇindriye appossukke pannalome paradattavutte migabhūtena cetasā viharante. </span><span class="translation sujato">But here I see mendicants always smiling and joyful, obviously happy, with cheerful faces, living relaxed, unruffled, surviving on charity, their hearts free as a wild deer. </span></div><p><div class=verse-container id=mn89:12.11><span>Tassa mayhaṁ, bhante, etadahosi: </span><span class="translation sujato">It occurred to me: </span></div><p><div class=verse-container id=mn89:12.12><span>‘addhā ime āyasmanto tassa bhagavato sāsane uḷāraṁ pubbenāparaṁ visesaṁ jānanti; </span><span class="translation sujato">‘Clearly these venerables have realized a higher distinction in the Buddha’s instructions than they had before. </span></div><p><div class=verse-container id=mn89:12.13><span>tathā hi ime āyasmanto haṭṭhapahaṭṭhā udaggudaggā abhiratarūpā pīṇindriyā appossukkā pannalomā paradattavuttā migabhūtena cetasā viharantī’ti. </span><span class="translation sujato">That’s why these venerables are always smiling and joyful, obviously happy, with cheerful faces, living relaxed, unruffled, surviving on charity, their hearts free as a wild deer.’ </span></div><p><div class=verse-container id=mn89:12.14><span>Ayampi kho me, bhante, bhagavati dhammanvayo hoti: </span><span class="translation sujato">So I infer this about the Buddha from the teaching: </span></div><p><div class=verse-container id=mn89:12.15><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:13.1><span>Puna caparāhaṁ, bhante, rājā khattiyo muddhāvasitto; </span><span class="translation sujato">Furthermore, as an anointed aristocratic king </span></div><p><div class=verse-container id=mn89:13.2><span>pahomi ghātetāyaṁ vā ghātetuṁ, jāpetāyaṁ vā jāpetuṁ, pabbājetāyaṁ vā pabbājetuṁ. </span><span class="translation sujato">I am able to execute, fine, or banish those who are guilty. </span></div><p><div class=verse-container id=mn89:13.3><span>Tassa mayhaṁ, bhante, aḍḍakaraṇe nisinnassa antarantarā kathaṁ opātenti. </span><span class="translation sujato">Yet when I’m sitting in judgment they interrupt me. </span></div><p><div class=verse-container id=mn89:13.4><span>Sohaṁ na labhāmi: </span><span class="translation sujato">And I can’t get them </span></div><p><div class=verse-container id=mn89:13.5><span>‘mā me bhonto aḍḍakaraṇe nisinnassa antarantarā kathaṁ opātetha, kathāpariyosānaṁ me bhonto āgamentū’ti. </span><span class="translation sujato">to stop interrupting me and wait until I’ve finished speaking. </span></div><p><div class=verse-container id=mn89:13.6><span>Tassa mayhaṁ, bhante, antarantarā kathaṁ opātenti. </span></div><p><div class=verse-container id=mn89:13.7><span>Idha panāhaṁ, bhante, bhikkhū passāmi; </span><span class="translation sujato">But here I’ve seen the mendicants </span></div><p><div class=verse-container id=mn89:13.8><span>yasmiṁ samaye bhagavā anekasatāya parisāya dhammaṁ deseti, neva tasmiṁ samaye bhagavato sāvakānaṁ khipitasaddo vā hoti ukkāsitasaddo vā. </span><span class="translation sujato">while the Buddha is teaching an assembly of many hundreds, and there is no sound of his disciples coughing or clearing their throats. </span></div><p><div class=verse-container id=mn89:13.9><span>Bhūtapubbaṁ, bhante, bhagavā anekasatāya parisāya dhammaṁ deseti. </span><span class="translation sujato">Once it so happened that the Buddha was teaching an assembly of many hundreds. </span></div><p><div class=verse-container id=mn89:13.10><span>Tatraññataro bhagavato sāvako ukkāsi. </span><span class="translation sujato">Then one of his disciples cleared their throat. </span></div><p><div class=verse-container id=mn89:13.11><span>Tamenaṁ aññataro sabrahmacārī jaṇṇukena ghaṭṭesi: </span><span class="translation sujato">And one of their spiritual companions nudged them with their knee, to indicate: </span></div><p><div class=verse-container id=mn89:13.12><span>‘appasaddo āyasmā hotu, māyasmā saddamakāsi; satthā no bhagavā dhammaṁ desetī’ti. </span><span class="translation sujato">‘Hush, venerable, don’t make a sound! Our teacher, the Blessed One, is teaching!’ </span></div><p><div class=verse-container id=mn89:13.13><span>Tassa mayhaṁ, bhante, etadahosi: </span><span class="translation sujato">It occurred to me: </span></div><p><div class=verse-container id=mn89:13.14><span>‘acchariyaṁ vata bho, abbhutaṁ vata bho. </span><span class="translation sujato">‘Oh lord, how incredible, how amazing, </span></div><p><div class=verse-container id=mn89:13.15><span>Adaṇḍena vata kira, bho, asatthena evaṁ suvinītā parisā bhavissatī’ti. </span><span class="translation sujato">how an assembly can be so well trained without rod or sword!’ </span></div><p><div class=verse-container id=mn89:13.16><span>Na kho panāhaṁ, bhante, ito bahiddhā aññaṁ evaṁ suvinītaṁ parisaṁ samanupassāmi. </span><span class="translation sujato">I don’t see any other assembly elsewhere so well trained. </span></div><p><div class=verse-container id=mn89:13.17><span>Ayampi kho me, bhante, bhagavati dhammanvayo hoti: </span><span class="translation sujato">So I infer this about the Buddha from the teaching: </span></div><p><div class=verse-container id=mn89:13.18><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:14.1><span>Puna caparāhaṁ, bhante, passāmi idhekacce khattiyapaṇḍite nipuṇe kataparappavāde vālavedhirūpe. Te bhindantā maññe caranti paññāgatena diṭṭhigatāni. </span><span class="translation sujato">Furthermore, I’ve seen some clever aristocrats who are subtle, accomplished in the doctrines of others, hair-splitters. You’d think they live to demolish convictions with their intellect. </span></div><p><div class=verse-container id=mn89:14.2><span>Te suṇanti: </span><span class="translation sujato">They hear: </span></div><p><div class=verse-container id=mn89:14.3><span>‘samaṇo khalu, bho, gotamo amukaṁ nāma gāmaṁ vā nigamaṁ vā osarissatī’ti. </span><span class="translation sujato">‘So, gentlemen, that ascetic Gotama will come down to such and such village or town.’ </span></div><p><div class=verse-container id=mn89:14.4><span>Te pañhaṁ abhisaṅkharonti: </span><span class="translation sujato">They formulate a question, thinking: </span></div><p><div class=verse-container id=mn89:14.5><span>‘imaṁ mayaṁ pañhaṁ samaṇaṁ gotamaṁ upasaṅkamitvā pucchissāma. </span><span class="translation sujato">‘We’ll approach the ascetic Gotama and ask him this question. </span></div><p><div class=verse-container id=mn89:14.6><span>Evañce no puṭṭho evaṁ byākarissati, evamassa mayaṁ vādaṁ āropessāma; </span><span class="translation sujato">If he answers like this, we’ll refute him like that; </span></div><p><div class=verse-container id=mn89:14.7><span>evañcepi no puṭṭho evaṁ byākarissati, evampissa mayaṁ vādaṁ āropessāmā’ti. </span><span class="translation sujato">and if he answers like that, we’ll refute him like this.’ </span></div><p><div class=verse-container id=mn89:14.8><span>Te suṇanti: </span><span class="translation sujato">When they hear that </span></div><p><div class=verse-container id=mn89:14.9><span>‘samaṇo khalu, bho, gotamo amukaṁ nāma gāmaṁ vā nigamaṁ vā osaṭo’ti. </span><span class="translation sujato">he has come down </span></div><p><div class=verse-container id=mn89:14.10><span>Te yena bhagavā tenupasaṅkamanti. </span><span class="translation sujato">they approach him. </span></div><p><div class=verse-container id=mn89:14.11><span>Te bhagavā dhammiyā kathāya sandasseti samādapeti samuttejeti sampahaṁseti. </span><span class="translation sujato">The Buddha educates, encourages, fires up, and inspires them with a Dhamma talk. </span></div><p><div class=verse-container id=mn89:14.12><span>Te bhagavatā dhammiyā kathāya sandassitā samādapitā samuttejitā sampahaṁsitā na ceva bhagavantaṁ pañhaṁ pucchanti, kuto vādaṁ āropessanti? </span><span class="translation sujato">They don’t even get around to asking their question to the Buddha, so how could they refute his answer? </span></div><p><div class=verse-container id=mn89:14.13><span>Aññadatthu bhagavato sāvakā sampajjanti. </span><span class="translation sujato">Invariably, they become his disciples. </span></div><p><div class=verse-container id=mn89:14.14><span>Ayampi kho me, bhante, bhagavati dhammanvayo hoti: </span><span class="translation sujato">So I infer this about the Buddha from the teaching: </span></div><p><div class=verse-container id=mn89:14.15><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:15.1><span>Puna caparāhaṁ, bhante, passāmi idhekacce brāhmaṇapaṇḍite …pe… </span><span class="translation sujato">Furthermore, I see some clever brahmins … </span></div><p><div class=verse-container id=mn89:16.1><span>gahapatipaṇḍite …pe… </span><span class="translation sujato">some clever householders … </span></div><p><div class=verse-container id=mn89:17.1><span>samaṇapaṇḍite nipuṇe kataparappavāde vālavedhirūpe. Te bhindantā maññe caranti paññāgatena diṭṭhigatāni. </span><span class="translation sujato">some clever ascetics who are subtle, accomplished in the doctrines of others, hair-splitters. … </span></div><p><div class=verse-container id=mn89:17.2><span>Te suṇanti: </span></div><p><div class=verse-container id=mn89:17.3><span>‘samaṇo khalu, bho, gotamo amukaṁ nāma gāmaṁ vā nigamaṁ vā osarissatī’ti. </span></div><p><div class=verse-container id=mn89:17.4><span>Te pañhaṁ abhisaṅkharonti: </span></div><p><div class=verse-container id=mn89:17.5><span>‘imaṁ mayaṁ pañhaṁ samaṇaṁ gotamaṁ upasaṅkamitvā pucchissāma. </span></div><p><div class=verse-container id=mn89:17.6><span>Evañce no puṭṭho evaṁ byākarissati, evamassa mayaṁ vādaṁ āropessāma; </span></div><p><div class=verse-container id=mn89:17.7><span>evañcepi no puṭṭho evaṁ byākarissati, evampissa mayaṁ vādaṁ āropessāmā’ti. </span></div><p><div class=verse-container id=mn89:17.8><span>Te suṇanti: </span></div><p><div class=verse-container id=mn89:17.9><span>‘samaṇo khalu, bho, gotamo amukaṁ nāma gāmaṁ vā nigamaṁ vā osaṭo’ti. </span></div><p><div class=verse-container id=mn89:17.10><span>Te yena bhagavā tenupasaṅkamanti. </span></div><p><div class=verse-container id=mn89:17.11><span>Te bhagavā dhammiyā kathāya sandasseti samādapeti samuttejeti sampahaṁseti. </span></div><p><div class=verse-container id=mn89:17.12><span>Te bhagavatā dhammiyā kathāya sandassitā samādapitā samuttejitā sampahaṁsitā na ceva bhagavantaṁ pañhaṁ pucchanti, kuto vādaṁ āropessanti? </span><span class="translation sujato">They don’t even get around to asking their question to the Buddha, so how could they refute his answer? </span></div><p><div class=verse-container id=mn89:17.13><span>Aññadatthu bhagavantaṁyeva okāsaṁ yācanti agārasmā anagāriyaṁ pabbajjāya. </span><span class="translation sujato">Invariably, they ask the ascetic Gotama for the chance to go forth. </span></div><p><div class=verse-container id=mn89:17.14><span>Te bhagavā pabbājeti. </span><span class="translation sujato">And he gives them the going-forth. </span></div><p><div class=verse-container id=mn89:17.15><span>Te tathāpabbajitā samānā ekā vūpakaṭṭhā appamattā ātāpino pahitattā viharantā nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharanti. </span><span class="translation sujato">Soon after going forth, living withdrawn, diligent, keen, and resolute, they realize the supreme end of the spiritual path in this very life. They live having achieved with their own insight the goal for which gentlemen rightly go forth from the lay life to homelessness. </span></div><p><div class=verse-container id=mn89:17.16><span>Te evamāhaṁsu: </span><span class="translation sujato">They say: </span></div><p><div class=verse-container id=mn89:17.17><span>‘manaṁ vata, bho, anassāma; manaṁ vata, bho, panassāma’. </span><span class="translation sujato">‘We were almost lost! We almost perished! </span></div><p><div class=verse-container id=mn89:17.18><span>Mayañhi pubbe assamaṇāva samānā samaṇāmhāti paṭijānimhā, abrāhmaṇāva samānā brāhmaṇāmhāti paṭijānimhā, anarahantova samānā arahantāmhāti paṭijānimhā. </span><span class="translation sujato">For we used to claim that we were ascetics, brahmins, and perfected ones, but we were none of these things. </span></div><p><div class=verse-container id=mn89:17.19><span>‘Idāni khomha samaṇā, idāni khomha brāhmaṇā, idāni khomha arahanto’ti. </span><span class="translation sujato">But now we really are ascetics, brahmins, and perfected ones!’ </span></div><p><div class=verse-container id=mn89:17.20><span>Ayampi kho me, bhante, bhagavati dhammanvayo hoti: </span><span class="translation sujato">So I infer this about the Buddha from the teaching: </span></div><p><div class=verse-container id=mn89:17.21><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:18.1><span>Puna caparāhaṁ, bhante, ime isidattapurāṇā thapatayo mamabhattā mamayānā, ahaṁ nesaṁ jīvikāya dātā, yasassa āhattā; </span><span class="translation sujato">Furthermore, these chamberlains Isidatta and Purāṇa share my meals and my carriages. I give them a livelihood and bring them renown. </span></div><p><div class=verse-container id=mn89:18.2><span>atha ca pana no tathā mayi nipaccakāraṁ karonti yathā bhagavati. </span><span class="translation sujato">And yet they don’t show me the same level of devotion that they show to the Buddha. </span></div><p><div class=verse-container id=mn89:18.3><span>Bhūtapubbāhaṁ, bhante, senaṁ abbhuyyāto samāno ime ca isidattapurāṇā thapatayo vīmaṁsamāno aññatarasmiṁ sambādhe āvasathe vāsaṁ upagacchiṁ. </span><span class="translation sujato">Once it so happened that while I was leading a military campaign and testing Isidatta and Purāṇa I took up residence in a cramped house. </span></div><p><div class=verse-container id=mn89:18.4><span>Atha kho, bhante, ime isidattapurāṇā thapatayo bahudeva rattiṁ dhammiyā kathāya vītināmetvā, yato ahosi bhagavā tato sīsaṁ katvā maṁ pādato karitvā nipajjiṁsu. </span><span class="translation sujato">They spent much of the night discussing the teaching, then they lay down with their heads towards where the Buddha was and their feet towards me. </span></div><p><div class=verse-container id=mn89:18.5><span>Tassa mayhaṁ, bhante, etadahosi: </span><span class="translation sujato">It occurred to me: </span></div><p><div class=verse-container id=mn89:18.6><span>‘acchariyaṁ vata bho, abbhutaṁ vata bho. </span><span class="translation sujato">‘Oh lord, how incredible, how amazing! </span></div><p><div class=verse-container id=mn89:18.7><span>Ime isidattapurāṇā thapatayo mamabhattā mamayānā, ahaṁ nesaṁ jīvikāya dātā, yasassa āhattā; </span><span class="translation sujato">These chamberlains Isidatta and Purāṇa share my meals and my carriages. I give them a livelihood and bring them renown. </span></div><p><div class=verse-container id=mn89:18.8><span>atha ca pana no tathā mayi nipaccakāraṁ karonti yathā bhagavati. </span><span class="translation sujato">And yet they don’t show me the same level of devotion that they show to the Buddha. </span></div><p><div class=verse-container id=mn89:18.9><span>Addhā ime āyasmanto tassa bhagavato sāsane uḷāraṁ pubbenāparaṁ visesaṁ jānantī’ti. </span><span class="translation sujato">Clearly these venerables have realized a higher distinction in the Buddha’s instructions than they had before.’ </span></div><p><div class=verse-container id=mn89:18.10><span>Ayampi kho me, bhante, bhagavati dhammanvayo hoti: </span><span class="translation sujato">So I infer this about the Buddha from the teaching: </span></div><p><div class=verse-container id=mn89:18.11><span>‘sammāsambuddho bhagavā, svākkhāto bhagavatā dhammo, suppaṭipanno bhagavato sāvakasaṅgho’ti. </span><span class="translation sujato">‘The Blessed One is a fully awakened Buddha. The teaching is well explained. The Saṅgha is practicing well.’ </span></div><p><div class=verse-container id=mn89:19.1><span>Puna caparaṁ, bhante, bhagavāpi khattiyo, ahampi khattiyo; </span><span class="translation sujato">Furthermore, the Buddha is an aristocrat, and so am I. </span></div><p><div class=verse-container id=mn89:19.2><span>bhagavāpi kosalo, ahampi kosalo; </span><span class="translation sujato">The Buddha is Kosalan, and so am I. </span></div><p><div class=verse-container id=mn89:19.3><span>bhagavāpi āsītiko, ahampi āsītiko. </span><span class="translation sujato">The Buddha is eighty years old, and so am I. </span></div><p><div class=verse-container id=mn89:19.4><span>Yampi, bhante, bhagavāpi khattiyo ahampi khattiyo, bhagavāpi kosalo ahampi kosalo, bhagavāpi āsītiko ahampi āsītiko; </span><span class="translation sujato">Since this is so, </span></div><p><div class=verse-container id=mn89:19.5><span>imināvārahāmevāhaṁ, bhante, bhagavati paramanipaccakāraṁ kātuṁ, mittūpahāraṁ upadaṁsetuṁ. </span><span class="translation sujato">it’s proper for me to show the Buddha such utmost devotion and demonstrate such friendship. </span></div><p><div class=verse-container id=mn89:20.1><span>Handa ca dāni mayaṁ, bhante, gacchāma; </span><span class="translation sujato">Well, now, sir, I must go. </span></div><p><div class=verse-container id=mn89:20.2><span>bahukiccā mayaṁ bahukaraṇīyā”ti. </span><span class="translation sujato">I have many duties, and much to do.” </span></div><p><div class=verse-container id=mn89:20.3><span>“Yassadāni tvaṁ, mahārāja, kālaṁ maññasī”ti. </span><span class="translation sujato">“Please, great king, go at your convenience.” </span></div><p><div class=verse-container id=mn89:20.4><span>Atha kho rājā pasenadi kosalo uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then King Pasenadi got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=mn89:21.1><span>Atha kho bhagavā acirapakkantassa rañño pasenadissa kosalassa bhikkhū āmantesi: </span><span class="translation sujato">Soon after the king had left, the Buddha addressed the mendicants: </span></div><p><div class=verse-container id=mn89:21.2><span>“eso, bhikkhave, rājā pasenadi kosalo dhammacetiyāni bhāsitvā uṭṭhāyāsanā pakkanto. </span><span class="translation sujato">“Mendicants, before he got up and left, King Pasenadi spoke shrines to the teaching. </span></div><p><div class=verse-container id=mn89:21.3><span>Uggaṇhatha, bhikkhave, dhammacetiyāni; </span><span class="translation sujato">Learn these shrines to the teaching! </span></div><p><div class=verse-container id=mn89:21.4><span>pariyāpuṇātha, bhikkhave, dhammacetiyāni; </span><span class="translation sujato">Memorize these shrines to the teaching! </span></div><p><div class=verse-container id=mn89:21.5><span>dhāretha, bhikkhave, dhammacetiyāni. </span><span class="translation sujato">Remember these shrines to the teaching! </span></div><p><div class=verse-container id=mn89:21.6><span>Atthasaṁhitāni, bhikkhave, dhammacetiyāni ādibrahmacariyakānī”ti. </span><span class="translation sujato">These shrines to the teaching are beneficial and relate to the fundamentals of the spiritual life.” </span></div><p><div class=verse-container id=mn89:21.7><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn89:21.8><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn89:21.9><span>Dhammacetiyasuttaṁ niṭṭhitaṁ navamaṁ. </span></div><div class=flex-between><a href=/canon/en/pli/ms/sutta/mn/mn0088.html>Previous</a><a href=/canon/en/pli/ms/sutta/mn/mn0090.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>