<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0122.html>Deutsch</a> , <a href=/canon/ru/pli/ms/sutta/mn/mn0122.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0121.html>Previous</a><a href=/canon/en/pli/ms/sutta/mn/mn0123.html>Next</a></div><p id=mn122:0.1><span class=root>Majjhima Nikāya 122 </span><br> <span class=sujato>Middle Discourses 122 </span><br><p id=mn122:0.2><span class="root big-bold">Mahāsuññatasutta </span><br> <span class=sujato>The Longer Discourse on Emptiness </span><br><p id=mn122:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn122:1.2><span class=root>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><br> <span class=sujato>At one time the Buddha was staying in the land of the Sakyans, near Kapilavatthu in the Banyan Tree Monastery. </span><br><p id=mn122:2.1><span class=root>Atha kho bhagavā pubbaṇhasamayaṁ nivāsetvā pattacīvaramādāya kapilavatthuṁ piṇḍāya pāvisi. </span><br> <span class=sujato>Then the Buddha robed up in the morning and, taking his bowl and robe, entered Kapilavatthu for alms. </span><br><p id=mn122:2.2><span class=root>Kapilavatthusmiṁ piṇḍāya caritvā pacchābhattaṁ piṇḍapātapaṭikkanto yena kāḷakhemakassa sakkassa vihāro tenupasaṅkami divāvihārāya. </span><br> <span class=sujato>He wandered for alms in Kapilavatthu. After the meal, on his return from almsround, he went to the lodge of the Sakyan Khemaka the Dark for the day’s meditation. </span><br><p id=mn122:2.3><span class=root>Tena kho pana samayena kāḷakhemakassa sakkassa vihāre sambahulāni senāsanāni paññattāni honti. </span><br> <span class=sujato>Now at that time many resting places had been spread out at the lodge of Khemaka the Dark. </span><br><p id=mn122:2.4><span class=root>Addasā kho bhagavā kāḷakhemakassa sakkassa vihāre sambahulāni senāsanāni paññattāni. </span><br> <span class=sujato>The Buddha saw this, </span><br><p id=mn122:2.5><span class=root>Disvāna bhagavato etadahosi: </span><br> <span class=sujato>and wondered, </span><br><p id=mn122:2.6><span class=root>“sambahulāni kho kāḷakhemakassa sakkassa vihāre senāsanāni paññattāni. </span><br> <span class=sujato>“Many resting places have been spread out; </span><br><p id=mn122:2.7><span class=root>Sambahulā nu kho idha bhikkhū viharantī”ti. </span><br> <span class=sujato>are there many mendicants living here?” </span><br><p id=mn122:2.8><span class=root>Tena kho pana samayena āyasmā ānando sambahulehi bhikkhūhi saddhiṁ ghaṭāya sakkassa vihāre cīvarakammaṁ karoti. </span><br> <span class=sujato>Now at that time Venerable Ānanda, together with many other mendicants, was making robes at the lodge of the Sakyan Ghaṭā. </span><br><p id=mn122:2.9><span class=root>Atha kho bhagavā sāyanhasamayaṁ paṭisallānā vuṭṭhito yena ghaṭāya sakkassa vihāro tenupasaṅkami; upasaṅkamitvā paññatte āsane nisīdi. </span><br> <span class=sujato>Then in the late afternoon, the Buddha came out of retreat and went to Ghaṭā’s lodge, where he sat on the seat spread out </span><br><p id=mn122:2.10><span class=root>Nisajja kho bhagavā āyasmantaṁ ānandaṁ āmantesi: </span><br> <span class=sujato>and said to Venerable Ānanda, </span><br><p id=mn122:2.11><span class=root>“sambahulāni kho, ānanda, kāḷakhemakassa sakkassa vihāre senāsanāni paññattāni. </span><br> <span class=sujato>“Many resting places have been spread out at the lodge of Khemaka the Dark; </span><br><p id=mn122:2.12><span class=root>Sambahulā nu kho ettha bhikkhū viharantī”ti? </span><br> <span class=sujato>are many mendicants living there?” </span><br><p id=mn122:2.13><span class=root>“Sambahulāni, bhante, kāḷakhemakassa sakkassa vihāre senāsanāni paññattāni. </span><br><p id=mn122:2.14><span class=root>Sambahulā bhikkhū ettha viharanti. </span><br> <span class=sujato>“Indeed there are, sir. </span><br><p id=mn122:2.15><span class=root>Cīvarakārasamayo no, bhante, vattatī”ti. </span><br> <span class=sujato>It’s currently the time for making robes.” </span><br><p id=mn122:3.1><span class=root>“Na kho, ānanda, bhikkhu sobhati saṅgaṇikārāmo saṅgaṇikarato saṅgaṇikārāmataṁ anuyutto gaṇārāmo gaṇarato gaṇasammudito. </span><br> <span class=sujato>“Ānanda, a mendicant doesn’t shine who enjoys company and groups, who loves them and likes to enjoy them. </span><br><p id=mn122:3.2><span class=root>So vatānanda, bhikkhu saṅgaṇikārāmo saṅgaṇikarato saṅgaṇikārāmataṁ anuyutto gaṇārāmo gaṇarato gaṇasammudito yaṁ taṁ nekkhammasukhaṁ pavivekasukhaṁ upasamasukhaṁ sambodhisukhaṁ tassa sukhassa nikāmalābhī bhavissati akicchalābhī akasiralābhīti—netaṁ ṭhānaṁ vijjati. </span><br> <span class=sujato>It is quite impossible that such a mendicant will get the pleasure of renunciation, the pleasure of seclusion, the pleasure of peace, the pleasure of awakening when they want, without trouble or difficulty. </span><br><p id=mn122:3.3><span class=root>Yo ca kho so, ānanda, bhikkhu eko gaṇasmā vūpakaṭṭho viharati tassetaṁ bhikkhuno pāṭikaṅkhaṁ yaṁ taṁ nekkhammasukhaṁ pavivekasukhaṁ upasamasukhaṁ sambodhisukhaṁ tassa sukhassa nikāmalābhī bhavissati akicchalābhī akasiralābhīti—ṭhānametaṁ vijjati. </span><br> <span class=sujato>But you should expect that a mendicant who lives alone, withdrawn from the group, will get the pleasure of renunciation, the pleasure of seclusion, the pleasure of peace, the pleasure of awakening when they want, without trouble or difficulty. That is possible. </span><br><p id=mn122:4.1><span class=root>So vatānanda, bhikkhu saṅgaṇikārāmo saṅgaṇikarato saṅgaṇikārāmataṁ anuyutto gaṇārāmo gaṇarato gaṇasammudito sāmāyikaṁ vā kantaṁ cetovimuttiṁ upasampajja viharissati asāmāyikaṁ vā akuppanti—netaṁ ṭhānaṁ vijjati. </span><br> <span class=sujato>Indeed, Ānanda, it is quite impossible that a mendicant who enjoys company will enter and remain in the freedom of heart—either that which is temporary and pleasant, or that which is irreversible and unshakable. </span><br><p id=mn122:4.2><span class=root>Yo ca kho so, ānanda, bhikkhu eko gaṇasmā vūpakaṭṭho viharati tassetaṁ bhikkhuno pāṭikaṅkhaṁ sāmāyikaṁ vā kantaṁ cetovimuttiṁ upasampajja viharissati asāmāyikaṁ vā akuppanti—ṭhānametaṁ vijjati. </span><br> <span class=sujato>But it is possible that a mendicant who lives alone, withdrawn from the group will enter and remain in the freedom of heart—either that which is temporary and pleasant, or that which is irreversible and unshakable. </span><br><p id=mn122:5.1><span class=root>Nāhaṁ, ānanda, ekaṁ rūpampi samanupassāmi yattha rattassa yathābhiratassa rūpassa vipariṇāmaññathābhāvā na uppajjeyyuṁ sokaparidevadukkhadomanassūpāyāsā. </span><br> <span class=sujato>Ānanda, I do not see even a single sight which, with its decay and perishing, would not give rise to sorrow, lamentation, pain, sadness, and distress in someone who has desire and lust for it. </span><br><p id=mn122:6.1><span class=root>Ayaṁ kho panānanda, vihāro tathāgatena abhisambuddho yadidaṁ—</span><br> <span class=sujato>But this meditation has been understood by the Realized One, namely </span><br><p id=mn122:6.2><span class=root>sabbanimittānaṁ amanasikārā ajjhattaṁ suññataṁ upasampajja viharituṁ. </span><br> <span class=sujato>to enter and remain in emptiness internally by not focusing on any signs. </span><br><p id=mn122:6.3><span class=root>Tatra ce, ānanda, tathāgataṁ iminā vihārena viharantaṁ bhavanti upasaṅkamitāro bhikkhū bhikkhuniyo upāsakā upāsikāyo rājāno rājamahāmattā titthiyā titthiyasāvakā. </span><br> <span class=sujato>Now, suppose that while the Realized One is practicing this meditation, monks, nuns, laymen, laywomen, rulers and their chief ministers, monastics of other religions and their disciples go to visit him. </span><br><p id=mn122:6.4><span class=root>Tatrānanda, tathāgato vivekaninneneva cittena vivekapoṇena vivekapabbhārena vūpakaṭṭhena nekkhammābhiratena byantībhūtena sabbaso āsavaṭṭhānīyehi dhammehi aññadatthu uyyojanikapaṭisaṁyuttaṁyeva kathaṁ kattā hoti. </span><br> <span class=sujato>In that case, with a mind slanting, sloping, and inclining to seclusion, withdrawn, and loving renunciation, having totally eliminated defiling influences, he invariably gives each of them a talk emphasizing the topic of dismissal. </span><br><p id=mn122:7.1><span class=root>Tasmātihānanda, bhikkhu cepi ākaṅkheyya: </span><br> <span class=sujato>Therefore, if a mendicant should wish, </span><br><p id=mn122:7.2><span class=root>‘ajjhattaṁ suññataṁ upasampajja vihareyyan’ti, tenānanda, bhikkhunā ajjhattameva cittaṁ saṇṭhapetabbaṁ sannisādetabbaṁ ekodi kātabbaṁ samādahātabbaṁ. </span><br> <span class=sujato>‘May I enter and remain in emptiness internally!’ then they should still, settle, unify, and immerse their mind in samādhi internally. </span><br><p id=mn122:7.3><span class=root>Kathañcānanda, bhikkhu ajjhattameva cittaṁ saṇṭhapeti sannisādeti ekodiṁ karoti samādahati? </span><br> <span class=sujato>And how does a mendicant still, settle, unify, and immerse their mind in samādhi internally? </span><br><p id=mn122:8.1><span class=root>Idhānanda, bhikkhu vivicceva kāmehi vivicca akusalehi dhammehi …pe… paṭhamaṁ jhānaṁ upasampajja viharati …pe… </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption … </span><br><p id=mn122:8.2><span class=root>dutiyaṁ jhānaṁ … </span><br> <span class=sujato>second absorption … </span><br><p id=mn122:8.3><span class=root>tatiyaṁ jhānaṁ … </span><br> <span class=sujato>third absorption … </span><br><p id=mn122:8.4><span class=root>catutthaṁ jhānaṁ upasampajja viharati. </span><br> <span class=sujato>fourth absorption. </span><br><p id=mn122:8.5><span class=root>Evaṁ kho, ānanda, bhikkhu ajjhattameva cittaṁ saṇṭhapeti sannisādeti ekodiṁ karoti samādahati. </span><br> <span class=sujato>That’s how a mendicant stills, settles, unifies, and immerses their mind in samādhi internally. </span><br><p id=mn122:9.1><span class=root>So ajjhattaṁ suññataṁ manasi karoti. </span><br> <span class=sujato>They focus on emptiness internally, </span><br><p id=mn122:9.2><span class=root>Tassa ajjhattaṁ suññataṁ manasikaroto suññatāya cittaṁ na pakkhandati nappasīdati na santiṭṭhati na vimuccati. </span><br> <span class=sujato>but their mind does not leap forth, gain confidence, settle down, and become decided. </span><br><p id=mn122:9.3><span class=root>Evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:9.4><span class=root>‘ajjhattaṁ suññataṁ kho me manasikaroto ajjhattaṁ suññatāya cittaṁ na pakkhandati nappasīdati na santiṭṭhati na vimuccatī’ti. </span><br> <span class=sujato>‘I am focusing on emptiness internally, but my mind does not leap forth, gain confidence, settle down, and become decided.’ </span><br><p id=mn122:9.5><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:9.6><span class=root>So bahiddhā suññataṁ manasi karoti …pe… </span><br> <span class=sujato>They focus on emptiness externally … </span><br><p id=mn122:9.7><span class=root>so ajjhattabahiddhā suññataṁ manasi karoti …pe… </span><br> <span class=sujato>They focus on emptiness internally and externally … </span><br><p id=mn122:9.8><span class=root>so āneñjaṁ manasi karoti. </span><br> <span class=sujato>They focus on the imperturbable, </span><br><p id=mn122:9.9><span class=root>Tassa āneñjaṁ manasikaroto āneñjāya cittaṁ na pakkhandati nappasīdati na santiṭṭhati na vimuccati. </span><br> <span class=sujato>but their mind does not leap forth, gain confidence, settle down, and become decided. </span><br><p id=mn122:9.10><span class=root>Evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:9.11><span class=root>‘āneñjaṁ kho me manasikaroto āneñjāya cittaṁ na pakkhandati nappasīdati na santiṭṭhati na vimuccatī’ti. </span><br> <span class=sujato>‘I am focusing on the imperturbable internally, but my mind does not leap forth, gain confidence, settle down, and become decided.’ </span><br><p id=mn122:9.12><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:10.1><span class=root>Tenānanda, bhikkhunā tasmiṁyeva purimasmiṁ samādhinimitte ajjhattameva cittaṁ saṇṭhapetabbaṁ sannisādetabbaṁ ekodi kātabbaṁ samādahātabbaṁ. </span><br> <span class=sujato>Then that mendicant should still, settle, unify, and immerse their mind in samādhi internally using the same meditation subject as a basis of immersion that they used before. </span><br><p id=mn122:10.2><span class=root>So ajjhattaṁ suññataṁ manasi karoti. </span><br> <span class=sujato>They focus on emptiness internally, </span><br><p id=mn122:10.3><span class=root>Tassa ajjhattaṁ suññataṁ manasikaroto ajjhattaṁ suññatāya cittaṁ pakkhandati pasīdati santiṭṭhati vimuccati. </span><br> <span class=sujato>and their mind leaps forth, gains confidence, settles down, and becomes decided. </span><br><p id=mn122:10.4><span class=root>Evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:10.5><span class=root>‘ajjhattaṁ suññataṁ kho me manasikaroto ajjhattaṁ suññatāya cittaṁ pakkhandati pasīdati santiṭṭhati vimuccatī’ti. </span><br> <span class=sujato>‘I am focusing on emptiness internally, and my mind leaps forth, gains confidence, settles down, and becomes decided.’ </span><br><p id=mn122:10.6><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:10.7><span class=root>So bahiddhā suññataṁ manasi karoti …pe… </span><br> <span class=sujato>They focus on emptiness externally … </span><br><p id=mn122:10.8><span class=root>so ajjhattabahiddhā suññataṁ manasi karoti …pe… </span><br> <span class=sujato>They focus on emptiness internally and externally … </span><br><p id=mn122:10.9><span class=root>so āneñjaṁ manasi karoti. </span><br> <span class=sujato>They focus on the imperturbable, </span><br><p id=mn122:10.10><span class=root>Tassa āneñjaṁ manasikaroto āneñjāya cittaṁ pakkhandati pasīdati santiṭṭhati vimuccati. </span><br> <span class=sujato>and their mind leaps forth, gains confidence, settles down, and becomes decided. </span><br><p id=mn122:10.11><span class=root>Evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:10.12><span class=root>‘āneñjaṁ kho me manasikaroto āneñjāya cittaṁ pakkhandati pasīdati santiṭṭhati vimuccatī’ti. </span><br> <span class=sujato>‘I am focusing on the imperturbable, and my mind leaps forth, gains confidence, settles down, and becomes decided.’ </span><br><p id=mn122:10.13><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:11.1><span class=root>Tassa ce, ānanda, bhikkhuno iminā vihārena viharato caṅkamāya cittaṁ namati, so caṅkamati: </span><br> <span class=sujato>While a mendicant is practicing such a meditation, if their mind inclines to walking, they walk, thinking: </span><br><p id=mn122:11.2><span class=root>‘evaṁ maṁ caṅkamantaṁ nābhijjhādomanassā pāpakā akusalā dhammā anvāssavissantī’ti. </span><br> <span class=sujato>‘While I’m walking, bad, unskillful qualities of covetousness and displeasure will not overwhelm me.’ </span><br><p id=mn122:11.3><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:11.4><span class=root>Tassa ce, ānanda, bhikkhuno iminā vihārena viharato ṭhānāya cittaṁ namati, so tiṭṭhati: </span><br> <span class=sujato>While a mendicant is practicing such a meditation, if their mind inclines to standing, they stand, thinking: </span><br><p id=mn122:11.5><span class=root>‘evaṁ maṁ ṭhitaṁ nābhijjhādomanassā pāpakā akusalā dhammā anvāssavissantī’ti. </span><br> <span class=sujato>‘While I’m standing, bad, unskillful qualities of covetousness and displeasure will not overwhelm me.’ </span><br><p id=mn122:11.6><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:11.7><span class=root>Tassa ce, ānanda, bhikkhuno iminā vihārena viharato nisajjāya cittaṁ namati, so nisīdati: </span><br> <span class=sujato>While a mendicant is practicing such a meditation, if their mind inclines to sitting, they sit, thinking: </span><br><p id=mn122:11.8><span class=root>‘evaṁ maṁ nisinnaṁ nābhijjhādomanassā pāpakā akusalā dhammā anvāssavissantī’ti. </span><br> <span class=sujato>‘While I’m sitting, bad, unskillful qualities of covetousness and displeasure will not overwhelm me.’ </span><br><p id=mn122:11.9><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:11.10><span class=root>Tassa ce, ānanda, bhikkhuno iminā vihārena viharato sayanāya cittaṁ namati, so sayati: </span><br> <span class=sujato>While a mendicant is practicing such a meditation, if their mind inclines to lying down, they lie down, thinking: </span><br><p id=mn122:11.11><span class=root>‘evaṁ maṁ sayantaṁ nābhijjhādomanassā pāpakā akusalā dhammā anvāssavissantī’ti. </span><br> <span class=sujato>‘While I’m lying down, bad, unskillful qualities of covetousness and displeasure will not overwhelm me.’ </span><br><p id=mn122:11.12><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:12.1><span class=root>Tassa ce, ānanda, bhikkhuno iminā vihārena viharato kathāya cittaṁ namati, so: </span><br> <span class=sujato>While a mendicant is practicing such a meditation, if their mind inclines to talking, they think: </span><br><p id=mn122:12.2><span class=root>‘yāyaṁ kathā hīnā gammā pothujjanikā anariyā anatthasaṁhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, seyyathidaṁ—rājakathā corakathā mahāmattakathā senākathā bhayakathā yuddhakathā annakathā pānakathā vatthakathā sayanakathā mālākathā gandhakathā ñātikathā yānakathā gāmakathā nigamakathā nagarakathā janapadakathā itthikathā surākathā visikhākathā kumbhaṭṭhānakathā pubbapetakathā nānattakathā lokakkhāyikā samuddakkhāyikā itibhavābhavakathā iti vā iti—evarūpiṁ kathaṁ na kathessāmī’ti. </span><br> <span class=sujato>‘I will not engage in the kind of speech that is low, crude, ordinary, ignoble, and pointless. Such speech doesn’t lead to disillusionment, dispassion, cessation, peace, insight, awakening, and extinguishment. Namely: talk about kings, bandits, and chief ministers; talk about armies, threats, and wars; talk about food, drink, clothes, and beds; talk about garlands and fragrances; talk about family, vehicles, villages, towns, cities, and countries; talk about women and heroes; street talk and well talk; talk about the departed; motley talk; tales of land and sea; and talk about being reborn in this or that state of existence.’ </span><br><p id=mn122:12.3><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:12.4><span class=root>Yā ca kho ayaṁ, ānanda, kathā abhisallekhikā cetovinīvaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṁvattati, seyyathidaṁ—appicchakathā santuṭṭhikathā pavivekakathā asaṁsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā iti: ‘evarūpiṁ kathaṁ kathessāmī’ti. </span><br> <span class=sujato>‘But I will take part in talk about self-effacement that helps open the heart and leads solely to disillusionment, dispassion, cessation, peace, insight, awakening, and extinguishment. That is, talk about fewness of wishes, contentment, seclusion, aloofness, arousing energy, ethics, immersion, wisdom, freedom, and the knowledge and vision of freedom.’ </span><br><p id=mn122:12.5><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:13.1><span class=root>Tassa ce, ānanda, bhikkhuno iminā vihārena viharato vitakkāya cittaṁ namati, so: </span><br> <span class=sujato>While a mendicant is practicing such a meditation, if their mind inclines to thinking, they think: </span><br><p id=mn122:13.2><span class=root>‘ye te vitakkā hīnā gammā pothujjanikā anariyā anatthasaṁhitā na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattanti, seyyathidaṁ—kāmavitakko byāpādavitakko vihiṁsāvitakko iti evarūpe vitakke na vitakkessāmī’ti. </span><br> <span class=sujato>‘I will not think the kind of thought that is low, crude, ordinary, ignoble, and pointless. Such thoughts don’t lead to disillusionment, dispassion, cessation, peace, insight, awakening, and extinguishment. That is, sensual, malicious, or cruel thoughts.’ </span><br><p id=mn122:13.3><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:13.4><span class=root>Ye ca kho ime, ānanda, vitakkā ariyā niyyānikā niyyanti takkarassa sammādukkhakkhayāya, seyyathidaṁ—nekkhammavitakko abyāpādavitakko avihiṁsāvitakko iti: ‘evarūpe vitakke vitakkessāmī’ti. </span><br> <span class=sujato>‘But I will think the kind of thought that is noble and emancipating, and brings one who practices it to the complete ending of suffering. That is, thoughts of renunciation, good will, and harmlessness.’ </span><br><p id=mn122:13.5><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:14.1><span class=root>Pañca kho ime, ānanda, kāmaguṇā. </span><br> <span class=sujato>There are these five kinds of sensual stimulation. </span><br><p id=mn122:14.2><span class=root>Katame pañca? </span><br> <span class=sujato>What five? </span><br><p id=mn122:14.3><span class=root>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span><br> <span class=sujato>Sights known by the eye, which are likable, desirable, agreeable, pleasant, sensual, and arousing. </span><br><p id=mn122:14.4><span class=root>sotaviññeyyā saddā … </span><br> <span class=sujato>Sounds known by the ear … </span><br><p id=mn122:14.5><span class=root>ghānaviññeyyā gandhā … </span><br> <span class=sujato>Smells known by the nose … </span><br><p id=mn122:14.6><span class=root>jivhāviññeyyā rasā … </span><br> <span class=sujato>Tastes known by the tongue … </span><br><p id=mn122:14.7><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br> <span class=sujato>Touches known by the body, which are likable, desirable, agreeable, pleasant, sensual, and arousing. </span><br><p id=mn122:14.8><span class=root>ime kho, ānanda, pañca kāmaguṇā. </span><br> <span class=sujato>These are the five kinds of sensual stimulation. </span><br><p id=mn122:15.1><span class=root>Yattha bhikkhunā abhikkhaṇaṁ sakaṁ cittaṁ paccavekkhitabbaṁ: </span><br> <span class=sujato>So a mendicant should regularly check their own mind: </span><br><p id=mn122:15.2><span class=root>‘atthi nu kho me imesu pañcasu kāmaguṇesu aññatarasmiṁ vā aññatarasmiṁ vā āyatane uppajjati cetaso samudācāro’ti? </span><br> <span class=sujato>‘Does my mind take an interest in any of these five kinds of sensual stimulation?’ </span><br><p id=mn122:15.3><span class=root>Sace, ānanda, bhikkhu paccavekkhamāno evaṁ pajānāti: </span><br> <span class=sujato>Suppose that, upon checking, a mendicant knows this: </span><br><p id=mn122:15.4><span class=root>‘atthi kho me imesu pañcasu kāmaguṇesu aññatarasmiṁ vā aññatarasmiṁ vā āyatane uppajjati cetaso samudācāro’ti, </span><br> <span class=sujato>‘My mind does take an interest.’ </span><br><p id=mn122:15.5><span class=root>evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:15.6><span class=root>‘yo kho imesu pañcasu kāmaguṇesu chandarāgo so me nappahīno’ti. </span><br> <span class=sujato>‘I have not given up desire and greed for the five kinds of sensual stimulation.’ </span><br><p id=mn122:15.7><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:15.8><span class=root>Sace panānanda, bhikkhu paccavekkhamāno evaṁ pajānāti: </span><br> <span class=sujato>But suppose that, upon checking, a mendicant knows this: </span><br><p id=mn122:15.9><span class=root>‘natthi kho me imesu pañcasu kāmaguṇesu aññatarasmiṁ vā aññatarasmiṁ vā āyatane uppajjati cetaso samudācāro’ti, </span><br> <span class=sujato>‘My mind does not take an interest.’ </span><br><p id=mn122:15.10><span class=root>evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:15.11><span class=root>‘yo kho imesu pañcasu kāmaguṇesu chandarāgo so me pahīno’ti. </span><br> <span class=sujato>‘I have given up desire and greed for the five kinds of sensual stimulation.’ </span><br><p id=mn122:15.12><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:16.1><span class=root>Pañca kho ime, ānanda, upādānakkhandhā yattha bhikkhunā udayabbayānupassinā vihātabbaṁ: </span><br> <span class=sujato>A mendicant should meditate observing rise and fall in these five grasping aggregates: </span><br><p id=mn122:16.2><span class=root>‘iti rūpaṁ iti rūpassa samudayo iti rūpassa atthaṅgamo, </span><br> <span class=sujato>‘Such is form, such is the origin of form, such is the ending of form. </span><br><p id=mn122:16.3><span class=root>iti vedanā … </span><br> <span class=sujato>Such is feeling … </span><br><p id=mn122:16.4><span class=root>iti saññā … </span><br> <span class=sujato>Such is perception … </span><br><p id=mn122:16.5><span class=root>iti saṅkhārā … </span><br> <span class=sujato>Such are choices … </span><br><p id=mn122:16.6><span class=root>iti viññāṇaṁ iti viññāṇassa samudayo iti viññāṇassa atthaṅgamo’ti. </span><br> <span class=sujato>Such is consciousness, such is the origin of consciousness, such is the ending of consciousness.’ </span><br><p id=mn122:17.1><span class=root>Tassa imesu pañcasu upādānakkhandhesu udayabbayānupassino viharato yo pañcasu upādānakkhandhesu asmimāno so pahīyati. </span><br> <span class=sujato>As they do so, they give up the conceit ‘I am’ regarding the five grasping aggregates. </span><br><p id=mn122:17.2><span class=root>Evaṁ santametaṁ, ānanda, bhikkhu evaṁ pajānāti: </span><br> <span class=sujato>In that case, they understand: </span><br><p id=mn122:17.3><span class=root>‘yo kho imesu pañcasu upādānakkhandhesu asmimāno so me pahīno’ti. </span><br> <span class=sujato>‘I have given up the conceit “I am” regarding the five grasping aggregates.’ </span><br><p id=mn122:17.4><span class=root>Itiha tattha sampajāno hoti. </span><br> <span class=sujato>In this way they are aware of the situation. </span><br><p id=mn122:18.1><span class=root>Ime kho te, ānanda, dhammā ekantakusalā kusalāyātikā ariyā lokuttarā anavakkantā pāpimatā. </span><br> <span class=sujato>These principles are entirely skillful, with skillful outcomes; they are noble, transcendent, and inaccessible to the Wicked One. </span><br><p id=mn122:19.1><span class=root>Taṁ kiṁ maññasi, ānanda, </span><br> <span class=sujato>What do you think, Ānanda? </span><br><p id=mn122:19.2><span class=root>kaṁ atthavasaṁ sampassamāno arahati sāvako satthāraṁ anubandhituṁ api paṇujjamāno”ti? </span><br> <span class=sujato>For what reason would a disciple deem it worthwhile to follow the Teacher, even if sent away?” </span><br><p id=mn122:19.3><span class=root>“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata, bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti. </span><br> <span class=sujato>“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.” </span><br><p id=mn122:20.1><span class=root>“Na kho, ānanda, arahati sāvako satthāraṁ anubandhituṁ, yadidaṁ suttaṁ geyyaṁ veyyākaraṇaṁ tassa hetu. </span><br> <span class=sujato>“A disciple would not deem it worthwhile to follow the Teacher for the sake of this, namely statements, mixed prose & verse, or discussions. </span><br><p id=mn122:20.2><span class=root>Taṁ kissa hetu? </span><br> <span class=sujato>Why is that? </span><br><p id=mn122:20.3><span class=root>Dīgharattassa hi te, ānanda, dhammā sutā dhātā vacasā paricitā manasānupekkhitā diṭṭhiyā suppaṭividdhā. </span><br> <span class=sujato>Because for a long time you have learned the teachings, remembering them, rehearsing them, mentally scrutinizing them, and comprehending them theoretically. </span><br><p id=mn122:20.4><span class=root>Yā ca kho ayaṁ, ānanda, kathā abhisallekhikā cetovinīvaraṇasappāyā ekantanibbidāya virāgāya nirodhāya upasamāya abhiññāya sambodhāya nibbānāya saṁvattati, seyyathidaṁ—appicchakathā santuṭṭhikathā pavivekakathā asaṁsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā—evarūpiyā kho, ānanda, kathāya hetu arahati sāvako satthāraṁ anubandhituṁ api paṇujjamāno. </span><br> <span class=sujato>But a disciple would deem it worthwhile to follow the Teacher, even if sent away, for the sake of talk about self-effacement that helps open the heart and leads solely to disillusionment, dispassion, cessation, peace, insight, awakening, and extinguishment. That is, talk about fewness of wishes, contentment, seclusion, aloofness, arousing energy, ethics, immersion, wisdom, freedom, and the knowledge and vision of freedom. </span><br><p id=mn122:21.1><span class=root>Evaṁ sante kho, ānanda, ācariyūpaddavo hoti, evaṁ sante antevāsūpaddavo hoti, evaṁ sante brahmacārūpaddavo hoti. </span><br> <span class=sujato>This being so, Ānanda, there is a peril for the tutor, a peril for the pupil, and a peril for a spiritual practitioner. </span><br><p id=mn122:22.1><span class=root>Kathañcānanda, ācariyūpaddavo hoti? </span><br> <span class=sujato>And how is there a peril for the tutor? </span><br><p id=mn122:22.2><span class=root>Idhānanda, ekacco satthā vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><br> <span class=sujato>It’s when some teacher frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span><br><p id=mn122:22.3><span class=root>Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. </span><br> <span class=sujato>While meditating withdrawn, they’re visited by a stream of brahmins and householders, and people of town and country. </span><br><p id=mn122:22.4><span class=root>So anvāvattantesu brāhmaṇagahapatikesu negamesu ceva jānapadesu ca mucchaṁ nikāmayati, gedhaṁ āpajjati, āvattati bāhullāya. </span><br> <span class=sujato>When this happens, they enjoy infatuation, fall into greed, and return to indulgence. </span><br><p id=mn122:22.5><span class=root>Ayaṁ vuccatānanda, upaddavo ācariyo. </span><br> <span class=sujato>This is said to be the tutor’s peril. </span><br><p id=mn122:22.6><span class=root>Ācariyūpaddavena avadhiṁsu naṁ pāpakā akusalā dhammā saṅkilesikā ponobbhavikā sadarā dukkhavipākā āyatiṁ jātijarāmaraṇiyā. </span><br> <span class=sujato>They’re ruined by bad, unskillful qualities that are corrupting, leading to future lives, hurtful, resulting in suffering and future rebirth, old age, and death. </span><br><p id=mn122:22.7><span class=root>Evaṁ kho, ānanda, ācariyūpaddavo hoti. </span><br> <span class=sujato>That’s how there is a peril for the tutor. </span><br><p id=mn122:23.1><span class=root>Kathañcānanda, antevāsūpaddavo hoti? </span><br> <span class=sujato>And how is there a peril for the pupil? </span><br><p id=mn122:23.2><span class=root>Tasseva kho panānanda, satthu sāvako tassa satthu vivekamanubrūhayamāno </span><br> <span class=sujato>It’s when the disciple of a teacher, emulating their teacher’s fostering of seclusion, </span><br><p id=mn122:23.3><span class=root>vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><br> <span class=sujato>frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span><br><p id=mn122:23.4><span class=root>Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. </span><br> <span class=sujato>While meditating withdrawn, they’re visited by a stream of brahmins and householders, and people of town and country. </span><br><p id=mn122:23.5><span class=root>So anvāvattantesu brāhmaṇagahapatikesu negamesu ceva jānapadesu ca mucchaṁ nikāmayati, gedhaṁ āpajjati, āvattati bāhullāya. </span><br> <span class=sujato>When this happens, they enjoy infatuation, fall into greed, and return to indulgence. </span><br><p id=mn122:23.6><span class=root>Ayaṁ vuccatānanda, upaddavo antevāsī. </span><br> <span class=sujato>This is said to be the pupil’s peril. </span><br><p id=mn122:23.7><span class=root>Antevāsūpaddavena avadhiṁsu naṁ pāpakā akusalā dhammā saṅkilesikā ponobbhavikā sadarā dukkhavipākā āyatiṁ jātijarāmaraṇiyā. </span><br> <span class=sujato>They’re ruined by bad, unskillful qualities that are corrupting, leading to future lives, hurtful, resulting in suffering and future rebirth, old age, and death. </span><br><p id=mn122:23.8><span class=root>Evaṁ kho, ānanda, antevāsūpaddavo hoti. </span><br> <span class=sujato>That’s how there is a peril for the pupil. </span><br><p id=mn122:24.1><span class=root>Kathañcānanda, brahmacārūpaddavo hoti? </span><br> <span class=sujato>And how is there a peril for a spiritual practitioner? </span><br><p id=mn122:24.2><span class=root>Idhānanda, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><br> <span class=sujato>It’s when a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span><br><p id=mn122:24.3><span class=root>So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><br> <span class=sujato>He frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span><br><p id=mn122:24.4><span class=root>Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. </span><br> <span class=sujato>While meditating withdrawn, he’s visited by a stream of brahmins and householders, and people of town and country. </span><br><p id=mn122:24.5><span class=root>So anvāvattantesu brāhmaṇagahapatikesu negamesu ceva jānapadesu ca na mucchaṁ nikāmayati, na gedhaṁ āpajjati, na āvattati bāhullāya. </span><br> <span class=sujato>When this happens, he doesn’t enjoy infatuation, fall into greed, and return to indulgence. </span><br><p id=mn122:24.6><span class=root>Tasseva kho panānanda, satthu sāvako tassa satthu vivekamanubrūhayamāno </span><br> <span class=sujato>But a disciple of this teacher, emulating their teacher’s fostering of seclusion, </span><br><p id=mn122:24.7><span class=root>vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><br> <span class=sujato>frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span><br><p id=mn122:24.8><span class=root>Tassa tathāvūpakaṭṭhassa viharato anvāvattanti brāhmaṇagahapatikā negamā ceva jānapadā ca. </span><br> <span class=sujato>While meditating withdrawn, they’re visited by a stream of brahmins and householders, and people of town and country. </span><br><p id=mn122:24.9><span class=root>So anvāvattantesu brāhmaṇagahapatikesu negamesu ceva jānapadesu ca mucchaṁ nikāmayati, gedhaṁ āpajjati, āvattati bāhullāya. </span><br> <span class=sujato>When this happens, they enjoy infatuation, fall into greed, and return to indulgence. </span><br><p id=mn122:24.10><span class=root>Ayaṁ vuccatānanda, upaddavo brahmacārī. </span><br> <span class=sujato>This is said to be the spiritual practitioner’s peril. </span><br><p id=mn122:24.11><span class=root>Brahmacārūpaddavena avadhiṁsu naṁ pāpakā akusalā dhammā saṅkilesikā ponobbhavikā sadarā dukkhavipākā āyatiṁ jātijarāmaraṇiyā. </span><br> <span class=sujato>They’re ruined by bad, unskillful qualities that are corrupting, leading to future lives, hurtful, resulting in suffering and future rebirth, old age, and death. </span><br><p id=mn122:24.12><span class=root>Evaṁ kho, ānanda, brahmacārūpaddavo hoti. </span><br> <span class=sujato>That’s how there is a peril for the spiritual practitioner. </span><br><p id=mn122:24.13><span class=root>Tatrānanda, yo cevāyaṁ ācariyūpaddavo, yo ca antevāsūpaddavo ayaṁ tehi brahmacārūpaddavo dukkhavipākataro ceva kaṭukavipākataro ca, api ca vinipātāya saṁvattati. </span><br> <span class=sujato>And in this context, Ānanda, as compared to the peril of the tutor or the pupil, the peril of the spiritual practitioner has more painful, bitter results, and even leads to the underworld. </span><br><p id=mn122:25.1><span class=root>Tasmātiha maṁ, ānanda, mittavatāya samudācaratha, mā sapattavatāya. </span><br> <span class=sujato>So, Ānanda, treat me as a friend, not as an enemy. </span><br><p id=mn122:25.2><span class=root>Taṁ vo bhavissati dīgharattaṁ hitāya sukhāya. </span><br> <span class=sujato>That will be for your lasting welfare and happiness. </span><br><p id=mn122:25.3><span class=root>Kathañcānanda, satthāraṁ sāvakā sapattavatāya samudācaranti, no mittavatāya? </span><br> <span class=sujato>And how do disciples treat their Teacher as an enemy, not a friend? </span><br><p id=mn122:25.4><span class=root>Idhānanda, satthā sāvakānaṁ dhammaṁ deseti anukampako hitesī anukampaṁ upādāya: </span><br> <span class=sujato>It’s when the Teacher teaches Dhamma to his disciples out of kindness and sympathy: </span><br><p id=mn122:25.5><span class=root>‘idaṁ vo hitāya, idaṁ vo sukhāyā’ti. </span><br> <span class=sujato>‘This is for your welfare. This is for your happiness.’ </span><br><p id=mn122:25.6><span class=root>Tassa sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti. </span><br> <span class=sujato>But their disciples don’t want to listen. They don’t actively listen or try to understand. They proceed having turned away from the Teacher’s instruction. </span><br><p id=mn122:25.7><span class=root>Evaṁ kho, ānanda, satthāraṁ sāvakā sapattavatāya samudācaranti, no mittavatāya. </span><br> <span class=sujato>That’s how the disciples treat their Teacher as an enemy, not a friend. </span><br><p id=mn122:26.1><span class=root>Kathañcānanda, satthāraṁ sāvakā mittavatāya samudācaranti, no sapattavatāya? </span><br> <span class=sujato>And how do disciples treat their Teacher as a friend, not an enemy? </span><br><p id=mn122:26.2><span class=root>Idhānanda, satthā sāvakānaṁ dhammaṁ deseti anukampako hitesī anukampaṁ upādāya: </span><br> <span class=sujato>It’s when the Teacher teaches Dhamma to his disciples out of kindness and sympathy: </span><br><p id=mn122:26.3><span class=root>‘idaṁ vo hitāya, idaṁ vo sukhāyā’ti. </span><br> <span class=sujato>‘This is for your welfare. This is for your happiness.’ </span><br><p id=mn122:26.4><span class=root>Tassa sāvakā sussūsanti, sotaṁ odahanti, aññā cittaṁ upaṭṭhapenti, na ca vokkamma satthusāsanā vattanti. </span><br> <span class=sujato>And their disciples want to listen. They actively listen and try to understand. They don’t proceed having turned away from the Teacher’s instruction. </span><br><p id=mn122:26.5><span class=root>Evaṁ kho, ānanda, satthāraṁ sāvakā mittavatāya samudācaranti, no sapattavatāya. </span><br> <span class=sujato>That’s how the disciples treat their Teacher as a friend, not an enemy. </span><br><p id=mn122:26.6><span class=root>Tasmātiha maṁ, ānanda, mittavatāya samudācaratha, mā sapattavatāya. </span><br> <span class=sujato>So, Ānanda, treat me as a friend, not as an enemy. </span><br><p id=mn122:26.7><span class=root>Taṁ vo bhavissati dīgharattaṁ hitāya sukhāya. </span><br> <span class=sujato>That will be for your lasting welfare and happiness. </span><br><p id=mn122:27.1><span class=root>Na vo ahaṁ, ānanda, tathā parakkamissāmi yathā kumbhakāro āmake āmakamatte. </span><br> <span class=sujato>I shall not mollycoddle you like a potter with their damp, unfired pots. </span><br><p id=mn122:27.2><span class=root>Niggayha niggayhāhaṁ, ānanda, vakkhāmi; </span><br> <span class=sujato>I shall speak, correcting you again and again, </span><br><p id=mn122:27.3><span class=root>pavayha pavayha, ānanda, vakkhāmi. </span><br> <span class=sujato>pressing you again and again. </span><br><p id=mn122:27.4><span class=root>Yo sāro so ṭhassatī”ti. </span><br> <span class=sujato>The core will stand the test.” </span><br><p id=mn122:27.5><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn122:27.6><span class=root>Attamano āyasmā ānando bhagavato bhāsitaṁ abhinandīti. </span><br> <span class=sujato>Satisfied, Venerable Ānanda approved what the Buddha said. </span><br><p id=mn122:27.7><span class=root>Mahāsuññatasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>