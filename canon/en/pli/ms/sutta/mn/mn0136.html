<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0136.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0135.html>Previous</a><a href=/canon/en/pli/ms/sutta/mn/mn0137.html>Next</a></div><p id=mn136:0.1><span class=root>Majjhima Nikāya 136 </span><br> <span class=sujato>Middle Discourses 136 </span><br><p id=mn136:0.2><span class="root big-bold">Mahākammavibhaṅgasutta </span><br> <span class=sujato>The Longer Analysis of Deeds </span><br><p id=mn136:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn136:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=mn136:2.1><span class=root>Tena kho pana samayena āyasmā samiddhi araññakuṭikāyaṁ viharati. </span><br> <span class=sujato>Now at that time Venerable Samiddhi was staying in a wilderness hut. </span><br><p id=mn136:2.2><span class=root>Atha kho potaliputto paribbājako jaṅghāvihāraṁ anucaṅkamamāno anuvicaramāno yenāyasmā samiddhi tenupasaṅkami; upasaṅkamitvā āyasmatā samiddhinā saddhiṁ sammodi. </span><br> <span class=sujato>Then as the wanderer Potaliputta was going for a walk he came up to Venerable Samiddhi and exchanged greetings with him. </span><br><p id=mn136:2.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho potaliputto paribbājako āyasmantaṁ samiddhiṁ etadavoca: </span><br> <span class=sujato>When the greetings and polite conversation were over, he sat down to one side and said to him: </span><br><p id=mn136:2.4><span class=root>“sammukhā metaṁ, āvuso samiddhi, samaṇassa gotamassa sutaṁ, sammukhā paṭiggahitaṁ: </span><br> <span class=sujato>“Reverend Samiddhi, I have heard and learned this in the presence of the ascetic Gotama: </span><br><p id=mn136:2.5><span class=root>‘moghaṁ kāyakammaṁ moghaṁ vacīkammaṁ, manokammameva saccan’ti. </span><br> <span class=sujato>‘Deeds by way of body and speech are done in vain. Only mental deeds are real.’ </span><br><p id=mn136:2.6><span class=root>Atthi ca sā samāpatti yaṁ samāpattiṁ samāpanno na kiñci vediyatī”ti? </span><br> <span class=sujato>And: ‘There is such an attainment where the one who enters it does not feel anything at all.’” </span><br><p id=mn136:2.7><span class=root>“Mā hevaṁ, āvuso potaliputta, avaca; mā hevaṁ, āvuso potaliputta, avaca; mā bhagavantaṁ abbhācikkhi. Na hi sādhu bhagavato abbhakkhānaṁ. Na hi bhagavā evaṁ vadeyya: </span><br> <span class=sujato>“Don’t say that, Reverend Potaliputta, don’t say that! Don’t misrepresent the Buddha, for misrepresentation of the Buddha is not good. And the Buddha would not say this: </span><br><p id=mn136:2.8><span class=root>‘moghaṁ kāyakammaṁ moghaṁ vacīkammaṁ, manokammameva saccan’ti. </span><br> <span class=sujato>‘Deeds by way of body and speech are done in vain. Only mental deeds are real.’ </span><br><p id=mn136:2.9><span class=root>‘Atthi ca kho sā, āvuso, samāpatti yaṁ samāpattiṁ samāpanno na kiñci vediyatī’”ti. </span><br> <span class=sujato>But, reverend, there is such an attainment where the one who enters it does not feel anything at all.” </span><br><p id=mn136:2.10><span class=root>“Kīvaciraṁ pabbajitosi, āvuso samiddhī”ti? </span><br> <span class=sujato>“Reverend Samiddhi, how long has it been since you went forth?” </span><br><p id=mn136:2.11><span class=root>“Na ciraṁ, āvuso, tīṇi vassānī”ti. </span><br> <span class=sujato>“Not long, reverend: three years.” </span><br><p id=mn136:2.12><span class=root>“Ettha dāni mayaṁ there bhikkhū kiṁ vakkhāma, yatra hi nāma evaṁnavo bhikkhu satthāraṁ parirakkhitabbaṁ maññissati. </span><br> <span class=sujato>“Well now, what are we to say to the senior mendicants, when even such a junior mendicant imagines their Teacher needs defending? </span><br><p id=mn136:2.13><span class=root>Sañcetanikaṁ, āvuso samiddhi, kammaṁ katvā kāyena vācāya manasā kiṁ so vediyatī”ti? </span><br> <span class=sujato>After doing an intentional deed by way of body, speech, or mind, reverend, what does one feel?” </span><br><p id=mn136:2.14><span class=root>“Sañcetanikaṁ, āvuso potaliputta, kammaṁ katvā kāyena vācāya manasā dukkhaṁ so vediyatī”ti. </span><br> <span class=sujato>“After doing an intentional deed by way of body, speech, or mind, reverend, one feels suffering.” </span><br><p id=mn136:2.15><span class=root>Atha kho potaliputto paribbājako āyasmato samiddhissa bhāsitaṁ neva abhinandi nappaṭikkosi; </span><br> <span class=sujato>Then, neither approving nor dismissing Samiddhi’s statement, Potaliputta </span><br><p id=mn136:2.16><span class=root>anabhinanditvā appaṭikkositvā uṭṭhāyāsanā pakkāmi. </span><br> <span class=sujato>got up from his seat and left. </span><br><p id=mn136:3.1><span class=root>Atha kho āyasmā samiddhi acirapakkante potaliputte paribbājake yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><br> <span class=sujato>Soon after he had left, Venerable Samiddhi went to Venerable Ānanda, and exchanged greetings with him. </span><br><p id=mn136:3.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. </span><br> <span class=sujato>When the greetings and polite conversation were over, he sat down to one side, </span><br><p id=mn136:3.3><span class=root>Ekamantaṁ nisinno kho āyasmā samiddhi yāvatako ahosi potaliputtena paribbājakena saddhiṁ kathāsallāpo taṁ sabbaṁ āyasmato ānandassa ārocesi. </span><br> <span class=sujato>and informed Ānanda of all they had discussed. </span><br><p id=mn136:3.4><span class=root>Evaṁ vutte, āyasmā ānando āyasmantaṁ samiddhiṁ etadavoca: </span><br> <span class=sujato>When he had spoken, Ānanda said to him, </span><br><p id=mn136:3.5><span class=root>“atthi kho idaṁ, āvuso samiddhi, kathāpābhataṁ bhagavantaṁ dassanāya. </span><br> <span class=sujato>“Reverend Samiddhi, we should see the Buddha about this matter. </span><br><p id=mn136:3.6><span class=root>Āyāmāvuso samiddhi, yena bhagavā tenupasaṅkamissāma; upasaṅkamitvā etamatthaṁ bhagavato ārocessāma. </span><br> <span class=sujato>Come, let’s go to the Buddha and inform him about this. </span><br><p id=mn136:3.7><span class=root>Yathā no bhagavā byākarissati tathā naṁ dhāressāmā”ti. </span><br> <span class=sujato>As he answers, so we’ll remember it.” </span><br><p id=mn136:3.8><span class=root>“Evamāvuso”ti kho āyasmā samiddhi āyasmato ānandassa paccassosi. </span><br> <span class=sujato>“Yes, reverend,” Samiddhi replied. </span><br><p id=mn136:4.1><span class=root>Atha kho āyasmā ca ānando āyasmā ca samiddhi yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><br> <span class=sujato>Then Ānanda and Samiddhi went up to the Buddha, bowed, sat down to one side, </span><br><p id=mn136:4.2><span class=root>Ekamantaṁ nisinno kho āyasmā ānando yāvatako ahosi āyasmato samiddhissa potaliputtena paribbājakena saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>and told him what had happened. </span><br><p id=mn136:5.1><span class=root>Evaṁ vutte, bhagavā āyasmantaṁ ānandaṁ etadavoca: </span><br> <span class=sujato>When they had spoken, the Buddha said to Ānanda, </span><br><p id=mn136:5.2><span class=root>“dassanampi kho ahaṁ, ānanda, potaliputtassa paribbājakassa nābhijānāmi, kuto panevarūpaṁ kathāsallāpaṁ? </span><br> <span class=sujato>“I don’t recall even seeing the wanderer Potaliputta, Ānanda, so how could we have had such a discussion? </span><br><p id=mn136:5.3><span class=root>Iminā ca, ānanda, samiddhinā moghapurisena potaliputtassa paribbājakassa vibhajjabyākaraṇīyo pañho ekaṁsena byākato”ti. </span><br> <span class=sujato>The wanderer Potaliputta’s question should have been answered after analyzing it, but this futile man answered categorically.” </span><br><p id=mn136:6.1><span class=root>Evaṁ vutte, āyasmā udāyī bhagavantaṁ etadavoca: </span><br> <span class=sujato>When he said this, Venerable Udāyī said to him, </span><br><p id=mn136:6.2><span class=root>“sace pana, bhante, āyasmatā samiddhinā idaṁ sandhāya bhāsitaṁ—</span><br> <span class=sujato>“But perhaps, sir, Venerable Samiddhi spoke in reference to the statement: </span><br><p id=mn136:6.3><span class=root>yaṁ kiñci vedayitaṁ taṁ dukkhasmin”ti. </span><br> <span class=sujato>‘Suffering includes whatever is felt.’” </span><br><p id=mn136:6.4><span class=root>Atha kho bhagavā āyasmantaṁ ānandaṁ āmantesi: </span><br> <span class=sujato>But the Buddha said to Venerable Ānanda, </span><br><p id=mn136:6.5><span class=root>“passasi no tvaṁ, ānanda, imassa udāyissa moghapurisassa ummaṅgaṁ? </span><br> <span class=sujato>“See what this futile man Udāyī comes up with? </span><br><p id=mn136:6.6><span class=root>Aññāsiṁ kho ahaṁ, ānanda: </span><br> <span class=sujato>I knew that </span><br><p id=mn136:6.7><span class=root>‘idānevāyaṁ udāyī moghapuriso ummujjamāno ayoniso ummujjissatī’ti. </span><br> <span class=sujato>he was coming up with something irrational. </span><br><p id=mn136:6.8><span class=root>Ādiṁyeva, ānanda, potaliputtena paribbājakena tisso vedanā pucchitā. </span><br> <span class=sujato>Right from the start Potaliputta asked about the three feelings. </span><br><p id=mn136:6.9><span class=root>Sacāyaṁ, ānanda, samiddhi moghapuriso potaliputtassa paribbājakassa evaṁ puṭṭho evaṁ byākareyya: </span><br> <span class=sujato>Suppose the futile man Samiddhi had answered the wanderer Potaliputta’s question like this: </span><br><p id=mn136:6.10><span class=root>‘sañcetanikaṁ, āvuso potaliputta, kammaṁ katvā kāyena vācāya manasā sukhavedanīyaṁ sukhaṁ so vedayati; </span><br> <span class=sujato>‘After doing an intentional deed to be experienced as pleasant by way of body, speech, or mind, one feels pleasure. </span><br><p id=mn136:6.11><span class=root>sañcetanikaṁ, āvuso potaliputta, kammaṁ katvā kāyena vācāya manasā dukkhavedanīyaṁ dukkhaṁ so vedayati; </span><br> <span class=sujato>After doing an intentional deed to be experienced as painful by way of body, speech, or mind, one feels pain. </span><br><p id=mn136:6.12><span class=root>sañcetanikaṁ, āvuso potaliputta, kammaṁ katvā kāyena vācāya manasā adukkhamasukhavedanīyaṁ adukkhamasukhaṁ so vedayatī’ti. </span><br> <span class=sujato>After doing an intentional deed to be experienced as neutral by way of body, speech, or mind, one feels neutral.’ </span><br><p id=mn136:6.13><span class=root>Evaṁ byākaramāno kho, ānanda, samiddhi moghapuriso potaliputtassa paribbājakassa sammā byākaramāno byākareyya. </span><br> <span class=sujato>Answering in this way, Samiddhi would have rightly answered Potaliputta. </span><br><p id=mn136:6.14><span class=root>Api ca, ānanda, ke ca aññatitthiyā paribbājakā bālā abyattā ke ca tathāgatassa mahākammavibhaṅgaṁ jānissanti? </span><br> <span class=sujato>Still, who are those foolish and incompetent wanderers of other religions to understand the Realized One’s great analysis of deeds? </span><br><p id=mn136:6.15><span class=root>Sace tumhe, ānanda, suṇeyyātha tathāgatassa mahākammavibhaṅgaṁ vibhajantassā”ti. </span><br> <span class=sujato>If you would all listen, Ānanda, I will explain the Realized One’s great analysis of deeds.” </span><br><p id=mn136:7.1><span class=root>“Etassa, bhagavā, kālo, etassa, sugata, kālo </span><br> <span class=sujato>“Now is the time, Blessed One! Now is the time, Holy One! </span><br><p id=mn136:7.2><span class=root>yaṁ bhagavā mahākammavibhaṅgaṁ vibhajeyya. Bhagavato sutvā bhikkhū dhāressantī”ti. </span><br> <span class=sujato>Let the Buddha explain the great analysis of deeds. The mendicants will listen and remember it.” </span><br><p id=mn136:7.3><span class=root>“Tena hānanda, suṇāhi, sādhukaṁ manasi karohi; bhāsissāmī”ti. </span><br> <span class=sujato>“Well then, Ānanda, listen and apply your mind well, I will speak.” </span><br><p id=mn136:7.4><span class=root>“Evaṁ, bhante”ti kho āyasmā ānando bhagavato paccassosi. </span><br> <span class=sujato>“Yes, sir,” Ānanda replied. </span><br><p id=mn136:7.5><span class=root>Bhagavā etadavoca: </span><br> <span class=sujato>The Buddha said this: </span><br><p id=mn136:8.1><span class=root>“Cattārome, ānanda, puggalā santo saṁvijjamānā lokasmiṁ. </span><br> <span class=sujato>“Ānanda, these four people are found in the world. </span><br><p id=mn136:8.2><span class=root>Katame cattāro? </span><br> <span class=sujato>What four? </span><br><p id=mn136:8.3><span class=root>Idhānanda, ekacco puggalo idha pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhi hoti. </span><br> <span class=sujato>It’s when a person here kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view. </span><br><p id=mn136:8.4><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=mn136:8.5><span class=root>Idha panānanda, ekacco puggalo idha pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhi hoti. </span><br> <span class=sujato>But some other person here kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view. </span><br><p id=mn136:8.6><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>When their body breaks up, after death, they’re reborn in a good place, a heavenly realm. </span><br><p id=mn136:8.7><span class=root>Idhānanda, ekacco puggalo idha pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti. </span><br> <span class=sujato>But some other person here refrains from killing living creatures, stealing, committing sexual misconduct, or using speech that’s false, divisive, harsh, or nonsensical. And they’re contented, kind-hearted, and have right view. </span><br><p id=mn136:8.8><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>When their body breaks up, after death, they’re reborn in a good place, a heavenly realm. </span><br><p id=mn136:8.9><span class=root>Idha panānanda, ekacco puggalo idha pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti. </span><br> <span class=sujato>But some other person here refrains from killing living creatures, stealing, committing sexual misconduct, or using speech that’s false, divisive, harsh, or nonsensical. And they’re contented, kind-hearted, and have right view. </span><br><p id=mn136:8.10><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=mn136:9.1><span class=root>Idhānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—</span><br> <span class=sujato>Now, some ascetic or brahmin—by dint of keen, resolute, committed, and diligent effort, and right application of mind—experiences an immersion of the heart of such a kind that it gives rise to clairvoyance that is purified and superhuman. With that clairvoyance they see that person </span><br><p id=mn136:9.2><span class=root>idha pāṇātipātiṁ adinnādāyiṁ kāmesumicchācāriṁ musāvādiṁ pisuṇavācaṁ pharusavācaṁ samphappalāpiṁ abhijjhāluṁ byāpannacittaṁ micchādiṭṭhiṁ kāyassa bhedā paraṁ maraṇā passati apāyaṁ duggatiṁ vinipātaṁ nirayaṁ upapannaṁ. </span><br> <span class=sujato>here who killed living creatures, stole, and committed sexual misconduct; who used speech that’s false, divisive, harsh, or nonsensical; and who was covetous, malicious, and had wrong view. And they see that, when their body breaks up, after death, that person is reborn in a place of loss, a bad place, the underworld, hell. </span><br><p id=mn136:9.3><span class=root>So evamāha: </span><br> <span class=sujato>They say: </span><br><p id=mn136:9.4><span class=root>‘atthi kira, bho, pāpakāni kammāni, atthi duccaritassa vipāko. </span><br> <span class=sujato>‘It seems that there is such a thing as bad deeds, and the result of bad conduct. </span><br><p id=mn136:9.5><span class=root>Amāhaṁ puggalaṁ addasaṁ idha pāṇātipātiṁ adinnādāyiṁ …pe… micchādiṭṭhiṁ kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti. </span><br> <span class=sujato>For I saw a person here who killed living creatures … and had wrong view. And when their body broke up, after death, they were reborn in a place of loss, a bad place, the underworld, hell.’ </span><br><p id=mn136:9.6><span class=root>So evamāha: </span><br> <span class=sujato>They say: </span><br><p id=mn136:9.7><span class=root>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>‘It seems that everyone who kills living creatures … and has wrong view is reborn in hell. </span><br><p id=mn136:9.8><span class=root>Ye evaṁ jānanti, te sammā jānanti; ye aññathā jānanti, micchā tesaṁ ñāṇan’ti. </span><br> <span class=sujato>Those whose notion is this have the right notion. Those whose notion is otherwise have a wrong notion.’ </span><br><p id=mn136:9.9><span class=root>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><br> <span class=sujato>And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span><br><p id=mn136:10.1><span class=root>Idha panānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—</span><br> <span class=sujato>But some other ascetic or brahmin—by dint of keen, resolute, committed, and diligent effort, and right application of mind—experiences an immersion of the heart of such a kind that it gives rise to clairvoyance that is purified and superhuman. With that clairvoyance they see that person </span><br><p id=mn136:10.2><span class=root>idha pāṇātipātiṁ adinnādāyiṁ …pe… micchādiṭṭhiṁ, kāyassa bhedā paraṁ maraṇā passati sugatiṁ saggaṁ lokaṁ upapannaṁ. </span><br> <span class=sujato>here who killed living creatures … and had wrong view. And they see that that person is reborn in a heavenly realm. </span><br><p id=mn136:10.3><span class=root>So evamāha: </span><br> <span class=sujato>They say: </span><br><p id=mn136:10.4><span class=root>‘natthi kira, bho, pāpakāni kammāni, natthi duccaritassa vipāko. </span><br> <span class=sujato>‘It seems that there is no such thing as bad deeds, and the result of bad conduct. </span><br><p id=mn136:10.5><span class=root>Amāhaṁ puggalaṁ addasaṁ—idha pāṇātipātiṁ adinnādāyiṁ …pe… micchādiṭṭhiṁ, kāyassa bhedā paraṁ maraṇā passāmi sugatiṁ saggaṁ lokaṁ upapannan’ti. </span><br> <span class=sujato>For I have seen a person here who killed living creatures … and had wrong view. And I saw that that person was reborn in a heavenly realm.’ </span><br><p id=mn136:10.6><span class=root>So evamāha: </span><br> <span class=sujato>They say: </span><br><p id=mn136:10.7><span class=root>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>‘It seems that everyone who kills living creatures … and has wrong view is reborn in a heavenly realm. </span><br><p id=mn136:10.8><span class=root>Ye evaṁ jānanti te sammā jānanti; ye aññathā jānanti, micchā tesaṁ ñāṇan’ti. </span><br> <span class=sujato>Those whose notion is this have the right notion. Those whose notion is otherwise have a wrong notion.’ </span><br><p id=mn136:10.9><span class=root>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><br> <span class=sujato>And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span><br><p id=mn136:11.1><span class=root>Idhānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—</span><br> <span class=sujato>Take some ascetic or brahmin who with clairvoyance sees a person </span><br><p id=mn136:11.2><span class=root>idha pāṇātipātā paṭivirataṁ adinnādānā paṭivirataṁ kāmesumicchācārā paṭivirataṁ musāvādā paṭivirataṁ pisuṇāya vācāya paṭivirataṁ pharusāya vācāya paṭivirataṁ samphappalāpā paṭivirataṁ anabhijjhāluṁ abyāpannacittaṁ sammādiṭṭhiṁ, kāyassa bhedā paraṁ maraṇā passati sugatiṁ saggaṁ lokaṁ upapannaṁ. </span><br> <span class=sujato>here who refrained from killing living creatures … and had right view. And they see that that person is reborn in a heavenly realm. </span><br><p id=mn136:11.3><span class=root>So evamāha: </span><br> <span class=sujato>They say: </span><br><p id=mn136:11.4><span class=root>‘atthi kira, bho, kalyāṇāni kammāni, atthi sucaritassa vipāko. </span><br> <span class=sujato>‘It seems that there is such a thing as good deeds, and the result of good conduct. </span><br><p id=mn136:11.5><span class=root>Amāhaṁ puggalaṁ addasaṁ—idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi sugatiṁ saggaṁ lokaṁ upapannan’ti. </span><br> <span class=sujato>For I have seen a person here who refrained from killing living creatures … and had right view. And I saw that that person was reborn in a heavenly realm.’ </span><br><p id=mn136:11.6><span class=root>So evamāha: </span><br> <span class=sujato>They say: </span><br><p id=mn136:11.7><span class=root>‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi sabbo so kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>‘It seems that everyone who refrains from killing living creatures … and has right view is reborn in a heavenly realm. </span><br><p id=mn136:11.8><span class=root>Ye evaṁ jānanti te sammā jānanti; ye aññathā jānanti, micchā tesaṁ ñāṇan’ti. </span><br> <span class=sujato>Those whose notion is this have the right notion. Those whose notion is otherwise have a wrong notion.’ </span><br><p id=mn136:11.9><span class=root>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><br> <span class=sujato>And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span><br><p id=mn136:12.1><span class=root>Idha panānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—idha pāṇātipātā paṭivirataṁ …pe… sammādiṭṭhiṁ, kāyassa bhedā paraṁ maraṇā passati apāyaṁ duggatiṁ vinipātaṁ nirayaṁ upapannaṁ. </span><br> <span class=sujato>Take some ascetic or brahmin who with clairvoyance sees a person here who refrained from killing living creatures … and had right view. And they see that that person is reborn in hell. </span><br><p id=mn136:12.2><span class=root>So evamāha: </span><br> <span class=sujato>They say: </span><br><p id=mn136:12.3><span class=root>‘natthi kira, bho, kalyāṇāni kammāni, natthi sucaritassa vipāko. Amāhaṁ puggalaṁ addasaṁ—</span><br> <span class=sujato>‘It seems that there is no such thing as good deeds, and the result of good conduct. For I have seen a person </span><br><p id=mn136:12.4><span class=root>idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti. </span><br> <span class=sujato>here who refrained from killing living creatures … and had right view. And I saw that that person was reborn in hell.’ </span><br><p id=mn136:12.5><span class=root>So evamāha: ‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>They say: ‘It seems that everyone who refrains from killing living creatures … and has right view is reborn in hell. </span><br><p id=mn136:12.6><span class=root>Ye evaṁ jānanti te sammā jānanti; ye aññathā jānanti, micchā tesaṁ ñāṇan’ti. </span><br> <span class=sujato>Those whose notion is this have the right notion. Those whose notion is otherwise have a wrong notion.’ </span><br><p id=mn136:12.7><span class=root>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><br> <span class=sujato>And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span><br><p id=mn136:13.1><span class=root>Tatrānanda, yvāyaṁ samaṇo vā brāhmaṇo vā evamāha: </span><br> <span class=sujato>In this case, when an ascetic or brahmin says this: </span><br><p id=mn136:13.2><span class=root>‘atthi kira, bho, pāpakāni kammāni, atthi duccaritassa vipāko’ti idamassa anujānāmi; </span><br> <span class=sujato>‘It seems that there is such a thing as bad deeds, and the result of bad conduct,’ I grant them that. </span><br><p id=mn136:13.3><span class=root>yampi so evamāha: </span><br> <span class=sujato>And when they say: </span><br><p id=mn136:13.4><span class=root>‘amāhaṁ puggalaṁ addasaṁ—idha pāṇātipātiṁ adinnādāyiṁ …pe… micchādiṭṭhiṁ, kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti idampissa anujānāmi; </span><br> <span class=sujato>‘I have seen a person here who killed living creatures … and had wrong view. And after death, they were reborn in hell,’ I also grant them that. </span><br><p id=mn136:13.5><span class=root>yañca kho so evamāha: </span><br> <span class=sujato>But when they say: </span><br><p id=mn136:13.6><span class=root>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī’ti idamassa nānujānāmi; </span><br> <span class=sujato>‘It seems that everyone who kills living creatures … and has wrong view is reborn in hell,’ I don’t grant them that. </span><br><p id=mn136:13.7><span class=root>yampi so evamāha: </span><br> <span class=sujato>And when they say: </span><br><p id=mn136:13.8><span class=root>‘ye evaṁ jānanti te sammā jānanti; ye aññathā jānanti, micchā tesaṁ ñāṇan’ti idampissa nānujānāmi; </span><br> <span class=sujato>‘Those whose notion is this have the right notion. Those whose notion is otherwise have a wrong notion.’ I also don’t grant them that. </span><br><p id=mn136:13.9><span class=root>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span><br> <span class=sujato>And when they obstinately stick to what they have known, seen, and understood for themselves, insisting that: ‘This is the only truth, anything else is futile,’ I also don’t grant them that. </span><br><p id=mn136:13.10><span class=root>Taṁ kissa hetu? </span><br> <span class=sujato>Why is that? </span><br><p id=mn136:13.11><span class=root>Aññathā hi, ānanda, tathāgatassa mahākammavibhaṅge ñāṇaṁ hoti. </span><br> <span class=sujato>Because the Realized One’s knowledge of the great analysis of deeds is otherwise. </span><br><p id=mn136:14.1><span class=root>Tatrānanda, yvāyaṁ samaṇo vā brāhmaṇo vā evamāha: </span><br> <span class=sujato>In this case, when an ascetic or brahmin says this: </span><br><p id=mn136:14.2><span class=root>‘natthi kira, bho, pāpakāni kammāni, natthi duccaritassa vipāko’ti idamassa nānujānāmi; </span><br> <span class=sujato>‘It seems that there is no such thing as bad deeds, and the result of bad conduct,’ I don’t grant them that. </span><br><p id=mn136:14.3><span class=root>yañca kho so evamāha: </span><br> <span class=sujato>But when they say: </span><br><p id=mn136:14.4><span class=root>‘amāhaṁ puggalaṁ addasaṁ—idha pāṇātipātiṁ adinnādāyiṁ …pe… micchādiṭṭhiṁ kāyassa bhedā paraṁ maraṇā passāmi sugatiṁ saggaṁ lokaṁ upapannan’ti idamassa anujānāmi; </span><br> <span class=sujato>‘I have seen a person here who killed living creatures … and had wrong view. And I saw that that person was reborn in a heavenly realm,’ I grant them that. </span><br><p id=mn136:14.5><span class=root>yañca kho so evamāha: </span><br> <span class=sujato>But when they say: </span><br><p id=mn136:14.6><span class=root>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā sugatiṁ saggaṁ lokaṁ upapajjatī’ti idamassa nānujānāmi; </span><br> <span class=sujato>‘It seems that everyone who kills living creatures … and has wrong view is reborn in a heavenly realm,’ I don’t grant them that. … </span><br><p id=mn136:14.7><span class=root>yampi so evamāha: </span><br><p id=mn136:14.8><span class=root>‘ye evaṁ jānanti te sammā jānanti; ye aññathā jānanti, micchā tesaṁ ñāṇan’ti idampissa nānujānāmi; </span><br><p id=mn136:14.9><span class=root>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span><br><p id=mn136:14.10><span class=root>Taṁ kissa hetu? </span><br><p id=mn136:14.11><span class=root>Aññathā hi, ānanda, tathāgatassa mahākammavibhaṅge ñāṇaṁ hoti. </span><br> <span class=sujato>Because the Realized One’s knowledge of the great analysis of deeds is otherwise. </span><br><p id=mn136:15.1><span class=root>Tatrānanda, yvāyaṁ samaṇo vā brāhmaṇo vā evamāha: </span><br> <span class=sujato>In this case, when an ascetic or brahmin says this: </span><br><p id=mn136:15.2><span class=root>‘atthi kira, bho, kalyāṇāni kammāni, atthi sucaritassa vipāko’ti idamassa anujānāmi; </span><br> <span class=sujato>‘It seems that there is such a thing as good deeds, and the result of good conduct,’ I grant them that. </span><br><p id=mn136:15.3><span class=root>yampi so evamāha: </span><br> <span class=sujato>And when they say: </span><br><p id=mn136:15.4><span class=root>‘amāhaṁ puggalaṁ addasaṁ—idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi sugatiṁ saggaṁ lokaṁ upapannan’ti idampissa anujānāmi; </span><br> <span class=sujato>‘I have seen a person here who refrained from killing living creatures … and had right view. And I saw that that person was reborn in a heavenly realm,’ I grant them that. </span><br><p id=mn136:15.5><span class=root>yañca kho so evamāha: </span><br> <span class=sujato>But when they say: </span><br><p id=mn136:15.6><span class=root>‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi, sabbo so kāyassa bhedā paraṁ maraṇā sugatiṁ saggaṁ lokaṁ upapajjatī’ti idamassa nānujānāmi; </span><br> <span class=sujato>‘It seems that everyone who refrains from killing living creatures … and has right view is reborn in a heavenly realm,’ I don’t grant them that. … </span><br><p id=mn136:15.7><span class=root>yampi so evamāha: </span><br><p id=mn136:15.8><span class=root>‘ye evaṁ jānanti te sammā jānanti; ye aññathā jānanti, micchā tesaṁ ñāṇan’ti idampissa nānujānāmi; </span><br><p id=mn136:15.9><span class=root>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span><br><p id=mn136:15.10><span class=root>Taṁ kissa hetu? </span><br><p id=mn136:15.11><span class=root>Aññathā hi, ānanda, tathāgatassa mahākammavibhaṅge ñāṇaṁ hoti. </span><br> <span class=sujato>Because the Realized One’s knowledge of the great analysis of deeds is otherwise. </span><br><p id=mn136:16.1><span class=root>Tatrānanda, yvāyaṁ samaṇo vā brāhmaṇo vā evamāha: </span><br> <span class=sujato>In this case, when an ascetic or brahmin says this: </span><br><p id=mn136:16.2><span class=root>‘natthi kira, bho, kalyāṇāni kammāni, natthi sucaritassa vipāko’ti idamassa nānujānāmi; </span><br> <span class=sujato>‘It seems that there is no such thing as good deeds, and the result of good conduct,’ I don’t grant them that. </span><br><p id=mn136:16.3><span class=root>yañca kho so evamāha: </span><br> <span class=sujato>But when they say: </span><br><p id=mn136:16.4><span class=root>‘amāhaṁ puggalaṁ addasaṁ—idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti idamassa anujānāmi; </span><br> <span class=sujato>‘I have seen a person here who refrained from killing living creatures … and had right view. And after death, they were reborn in hell,’ I grant them that. </span><br><p id=mn136:16.5><span class=root>yañca kho so evamāha: </span><br> <span class=sujato>But when they say: </span><br><p id=mn136:16.6><span class=root>‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī’ti idamassa nānujānāmi; </span><br> <span class=sujato>‘It seems that everyone who refrains from killing living creatures … and has right view is reborn in hell,’ I don’t grant them that. </span><br><p id=mn136:16.7><span class=root>yañca kho so evamāha: ‘ye evaṁ jānanti te sammā jānanti; </span><br> <span class=sujato>But when they say: ‘Those who know this are right. </span><br><p id=mn136:16.8><span class=root>ye aññathā jānanti, micchā tesaṁ ñāṇan’ti idampissa nānujānāmi; </span><br> <span class=sujato>Those who know something else are wrong,’ I also don’t grant them that. </span><br><p id=mn136:16.9><span class=root>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span><br> <span class=sujato>And when they obstinately stick to what they have known, seen, and understood for themselves, insisting that: ‘This is the only truth, anything else is futile,’ I also don’t grant them that. </span><br><p id=mn136:16.10><span class=root>Taṁ kissa hetu? </span><br> <span class=sujato>Why is that? </span><br><p id=mn136:16.11><span class=root>Aññathā hi, ānanda, tathāgatassa mahākammavibhaṅge ñāṇaṁ hoti. </span><br> <span class=sujato>Because the Realized One’s knowledge of the great analysis of deeds is otherwise. </span><br><p id=mn136:17.1><span class=root>Tatrānanda, yvāyaṁ puggalo idha pāṇātipātī adinnādāyī …pe… micchādiṭṭhi, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, </span><br> <span class=sujato>Now, Ānanda, take the case of the person here who killed living creatures … and had wrong view, and who, when their body breaks up, after death, is reborn in a place of loss, a bad place, the underworld, hell. </span><br><p id=mn136:17.2><span class=root>pubbe vāssa taṁ kataṁ hoti pāpakammaṁ dukkhavedanīyaṁ, pacchā vāssa taṁ kataṁ hoti pāpakammaṁ dukkhavedanīyaṁ, maraṇakāle vāssa hoti micchādiṭṭhi samattā samādinnā. </span><br> <span class=sujato>That bad deed of theirs that is to be experienced as painful was either done previously, or later, or else at the time of death they undertook wrong view. </span><br><p id=mn136:17.3><span class=root>Tena so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>And that’s why, when their body breaks up, after death, they’re reborn in a place of loss, a bad place, the underworld, hell. </span><br><p id=mn136:17.4><span class=root>Yañca kho so idha pāṇātipātī hoti adinnādāyī hoti …pe… micchādiṭṭhi hoti tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><br> <span class=sujato>But anyone here who kills living creatures … and has wrong view experiences the result of that in this very life, or in the next life, or in some subsequent period. </span><br><p id=mn136:18.1><span class=root>Tatrānanda, yvāyaṁ puggalo idha pāṇātipātī adinnādāyī …pe… micchādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjati, </span><br> <span class=sujato>Now, Ānanda, take the case of the person here who killed living creatures … and had wrong view, and who is reborn in a heavenly realm. </span><br><p id=mn136:18.2><span class=root>pubbe vāssa taṁ kataṁ hoti kalyāṇakammaṁ sukhavedanīyaṁ, pacchā vāssa taṁ kataṁ hoti kalyāṇakammaṁ sukhavedanīyaṁ, maraṇakāle vāssa hoti sammādiṭṭhi samattā samādinnā. </span><br> <span class=sujato>That good deed of theirs that is to be experienced as pleasurable was either done previously, or later, or else at the time of death they undertook right view. </span><br><p id=mn136:18.3><span class=root>Tena so kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>And that’s why, when their body breaks up, after death, they’re reborn in a good place, a heavenly realm. </span><br><p id=mn136:18.4><span class=root>Yañca kho so idha pāṇātipātī hoti adinnādāyī hoti …pe… micchādiṭṭhi hoti tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><br> <span class=sujato>But anyone here who kills living creatures … and has wrong view experiences the result of that in this very life, or in the next life, or in some subsequent period. </span><br><p id=mn136:19.1><span class=root>Tatrānanda, yvāyaṁ puggalo idha pāṇātipātā paṭivirato adinnādānā paṭivirato …pe… sammādiṭṭhi, kāyassa bhedā paraṁ maraṇā sugatiṁ saggaṁ lokaṁ upapajjati, </span><br> <span class=sujato>Now, Ānanda, take the case of the person here who refrained from killing living creatures … and had right view, and who is reborn in a heavenly realm. </span><br><p id=mn136:19.2><span class=root>pubbe vāssa taṁ kataṁ hoti kalyāṇakammaṁ sukhavedanīyaṁ, pacchā vāssa taṁ kataṁ hoti kalyāṇakammaṁ sukhavedanīyaṁ, maraṇakāle vāssa hoti sammādiṭṭhi samattā samādinnā. </span><br> <span class=sujato>That good deed of theirs that is to be experienced as pleasurable was either done previously, or later, or else at the time of death they undertook right view. </span><br><p id=mn136:19.3><span class=root>Tena so kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>And that’s why, when their body breaks up, after death, they’re reborn in a good place, a heavenly realm. </span><br><p id=mn136:19.4><span class=root>Yañca kho so idha pāṇātipātā paṭivirato hoti adinnādānā paṭivirato hoti …pe… sammādiṭṭhi hoti, tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><br> <span class=sujato>But anyone here who refrains from killing living creatures … and has right view experiences the result of that in this very life, or in the next life, or in some subsequent period. </span><br><p id=mn136:20.1><span class=root>Tatrānanda, yvāyaṁ puggalo idha pāṇātipātā paṭivirato adinnādānā paṭivirato …pe… sammādiṭṭhi, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, </span><br> <span class=sujato>Now, Ānanda, take the case of the person here who refrained from killing living creatures … and had right view, and who is reborn in hell. </span><br><p id=mn136:20.2><span class=root>pubbe vāssa taṁ kataṁ hoti pāpakammaṁ dukkhavedanīyaṁ, pacchā vāssa taṁ kataṁ hoti pāpakammaṁ dukkhavedanīyaṁ, maraṇakāle vāssa hoti micchādiṭṭhi samattā samādinnā. </span><br> <span class=sujato>That bad deed of theirs that is to be experienced as painful was either done previously, or later, or else at the time of death they undertook wrong view. </span><br><p id=mn136:20.3><span class=root>Tena so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>And that’s why, when their body breaks up, after death, they’re reborn in a place of loss, a bad place, the underworld, hell. </span><br><p id=mn136:20.4><span class=root>Yañca kho so idha pāṇātipātā paṭivirato hoti, adinnādānā paṭivirato hoti …pe… sammādiṭṭhi hoti, tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><br> <span class=sujato>But anyone here who refrains from killing living creatures … and has right view experiences the result of that in this very life, or in the next life, or in some subsequent period. </span><br><p id=mn136:21.1><span class=root>Iti kho, ānanda, atthi kammaṁ abhabbaṁ abhabbābhāsaṁ, atthi kammaṁ abhabbaṁ bhabbābhāsaṁ, atthi kammaṁ bhabbañceva bhabbābhāsañca, atthi kammaṁ bhabbaṁ abhabbābhāsan”ti. </span><br> <span class=sujato>So, Ānanda, there are deeds that are ineffective and appear ineffective. There are deeds that are ineffective but appear effective. There are deeds that are effective and appear effective. And there are deeds that are effective but appear ineffective.” </span><br><p id=mn136:21.2><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn136:21.3><span class=root>Attamano āyasmā ānando bhagavato bhāsitaṁ abhinandīti. </span><br> <span class=sujato>Satisfied, Venerable Ānanda approved what the Buddha said. </span><br><p id=mn136:21.4><span class=root>Mahākammavibhaṅgasuttaṁ niṭṭhitaṁ chaṭṭhaṁ. </span><br></main><footer class="container footer"><small><a href=/about/>Contact info</a></small></footer>