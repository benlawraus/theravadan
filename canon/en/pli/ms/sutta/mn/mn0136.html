<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0136.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0135.html>Previous</a><a href=/canon/en/pli/ms/sutta/mn/mn0137.html>Next</a></div><p><div class=verse-container id=mn136:0.1><span>Majjhima Nikāya 136 </span><span class="translation sujato">Middle Discourses 136 </span></div><p><div class=verse-container id=mn136:0.2><span class=big-bold>Mahākammavibhaṅgasutta </span><span class="translation sujato">The Longer Analysis of Deeds </span></div><p><div class=verse-container id=mn136:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn136:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn136:2.1><span>Tena kho pana samayena āyasmā samiddhi araññakuṭikāyaṁ viharati. </span><span class="translation sujato">Now at that time Venerable Samiddhi was staying in a wilderness hut. </span></div><p><div class=verse-container id=mn136:2.2><span>Atha kho potaliputto paribbājako jaṅghāvihāraṁ anucaṅkamamāno anuvicaramāno yenāyasmā samiddhi tenupasaṅkami; upasaṅkamitvā āyasmatā samiddhinā saddhiṁ sammodi. </span><span class="translation sujato">Then as the wanderer Potaliputta was going for a walk he came up to Venerable Samiddhi and exchanged greetings with him. </span></div><p><div class=verse-container id=mn136:2.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho potaliputto paribbājako āyasmantaṁ samiddhiṁ etadavoca: </span><span class="translation sujato">When the greetings and polite conversation were over, he sat down to one side and said to him: </span></div><p><div class=verse-container id=mn136:2.4><span>“sammukhā metaṁ, āvuso samiddhi, samaṇassa gotamassa sutaṁ, sammukhā paṭiggahitaṁ: </span><span class="translation sujato">“Reverend Samiddhi, I have heard and learned this in the presence of the ascetic Gotama: </span></div><p><div class=verse-container id=mn136:2.5><span>‘moghaṁ kāyakammaṁ moghaṁ vacīkammaṁ, manokammameva saccan’ti. </span><span class="translation sujato">‘Deeds by way of body and speech are done in vain. Only mental deeds are real.’ </span></div><p><div class=verse-container id=mn136:2.6><span>Atthi ca sā samāpatti yaṁ samāpattiṁ samāpanno na kiñci vediyatī”ti? </span><span class="translation sujato">And: ‘There is such an attainment where the one who enters it does not feel anything at all.’” </span></div><p><div class=verse-container id=mn136:2.7><span>“Mā hevaṁ, āvuso potaliputta, avaca; mā hevaṁ, āvuso potaliputta, avaca; mā bhagavantaṁ abbhācikkhi. Na hi sādhu bhagavato abbhakkhānaṁ. Na hi bhagavā evaṁ vadeyya: </span><span class="translation sujato">“Don’t say that, Reverend Potaliputta, don’t say that! Don’t misrepresent the Buddha, for misrepresentation of the Buddha is not good. And the Buddha would not say this: </span></div><p><div class=verse-container id=mn136:2.8><span>‘moghaṁ kāyakammaṁ moghaṁ vacīkammaṁ, manokammameva saccan’ti. </span><span class="translation sujato">‘Deeds by way of body and speech are done in vain. Only mental deeds are real.’ </span></div><p><div class=verse-container id=mn136:2.9><span>‘Atthi ca kho sā, āvuso, samāpatti yaṁ samāpattiṁ samāpanno na kiñci vediyatī’”ti. </span><span class="translation sujato">But, reverend, there is such an attainment where the one who enters it does not feel anything at all.” </span></div><p><div class=verse-container id=mn136:2.10><span>“Kīvaciraṁ pabbajitosi, āvuso samiddhī”ti? </span><span class="translation sujato">“Reverend Samiddhi, how long has it been since you went forth?” </span></div><p><div class=verse-container id=mn136:2.11><span>“Na ciraṁ, āvuso, tīṇi vassānī”ti. </span><span class="translation sujato">“Not long, reverend: three years.” </span></div><p><div class=verse-container id=mn136:2.12><span>“Ettha dāni mayaṁ there bhikkhū kiṁ vakkhāma, yatra hi nāma evaṁnavo bhikkhu satthāraṁ parirakkhitabbaṁ maññissati. </span><span class="translation sujato">“Well now, what are we to say to the senior mendicants, when even such a junior mendicant imagines their Teacher needs defending? </span></div><p><div class=verse-container id=mn136:2.13><span>Sañcetanikaṁ, āvuso samiddhi, kammaṁ katvā kāyena vācāya manasā kiṁ so vediyatī”ti? </span><span class="translation sujato">After doing an intentional deed by way of body, speech, or mind, reverend, what does one feel?” </span></div><p><div class=verse-container id=mn136:2.14><span>“Sañcetanikaṁ, āvuso potaliputta, kammaṁ katvā kāyena vācāya manasā dukkhaṁ so vediyatī”ti. </span><span class="translation sujato">“After doing an intentional deed by way of body, speech, or mind, reverend, one feels suffering.” </span></div><p><div class=verse-container id=mn136:2.15><span>Atha kho potaliputto paribbājako āyasmato samiddhissa bhāsitaṁ neva abhinandi nappaṭikkosi; </span><span class="translation sujato">Then, neither approving nor dismissing Samiddhi’s statement, Potaliputta </span></div><p><div class=verse-container id=mn136:2.16><span>anabhinanditvā appaṭikkositvā uṭṭhāyāsanā pakkāmi. </span><span class="translation sujato">got up from his seat and left. </span></div><p><div class=verse-container id=mn136:3.1><span>Atha kho āyasmā samiddhi acirapakkante potaliputte paribbājake yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><span class="translation sujato">Soon after he had left, Venerable Samiddhi went to Venerable Ānanda, and exchanged greetings with him. </span></div><p><div class=verse-container id=mn136:3.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. </span><span class="translation sujato">When the greetings and polite conversation were over, he sat down to one side, </span></div><p><div class=verse-container id=mn136:3.3><span>Ekamantaṁ nisinno kho āyasmā samiddhi yāvatako ahosi potaliputtena paribbājakena saddhiṁ kathāsallāpo taṁ sabbaṁ āyasmato ānandassa ārocesi. </span><span class="translation sujato">and informed Ānanda of all they had discussed. </span></div><p><div class=verse-container id=mn136:3.4><span>Evaṁ vutte, āyasmā ānando āyasmantaṁ samiddhiṁ etadavoca: </span><span class="translation sujato">When he had spoken, Ānanda said to him, </span></div><p><div class=verse-container id=mn136:3.5><span>“atthi kho idaṁ, āvuso samiddhi, kathāpābhataṁ bhagavantaṁ dassanāya. </span><span class="translation sujato">“Reverend Samiddhi, we should see the Buddha about this matter. </span></div><p><div class=verse-container id=mn136:3.6><span>Āyāmāvuso samiddhi, yena bhagavā tenupasaṅkamissāma; upasaṅkamitvā etamatthaṁ bhagavato ārocessāma. </span><span class="translation sujato">Come, let’s go to the Buddha and inform him about this. </span></div><p><div class=verse-container id=mn136:3.7><span>Yathā no bhagavā byākarissati tathā naṁ dhāressāmā”ti. </span><span class="translation sujato">As he answers, so we’ll remember it.” </span></div><p><div class=verse-container id=mn136:3.8><span>“Evamāvuso”ti kho āyasmā samiddhi āyasmato ānandassa paccassosi. </span><span class="translation sujato">“Yes, reverend,” Samiddhi replied. </span></div><p><div class=verse-container id=mn136:4.1><span>Atha kho āyasmā ca ānando āyasmā ca samiddhi yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><span class="translation sujato">Then Ānanda and Samiddhi went up to the Buddha, bowed, sat down to one side, </span></div><p><div class=verse-container id=mn136:4.2><span>Ekamantaṁ nisinno kho āyasmā ānando yāvatako ahosi āyasmato samiddhissa potaliputtena paribbājakena saddhiṁ kathāsallāpo taṁ sabbaṁ bhagavato ārocesi. </span><span class="translation sujato">and told him what had happened. </span></div><p><div class=verse-container id=mn136:5.1><span>Evaṁ vutte, bhagavā āyasmantaṁ ānandaṁ etadavoca: </span><span class="translation sujato">When they had spoken, the Buddha said to Ānanda, </span></div><p><div class=verse-container id=mn136:5.2><span>“dassanampi kho ahaṁ, ānanda, potaliputtassa paribbājakassa nābhijānāmi, kuto panevarūpaṁ kathāsallāpaṁ? </span><span class="translation sujato">“I don’t recall even seeing the wanderer Potaliputta, Ānanda, so how could we have had such a discussion? </span></div><p><div class=verse-container id=mn136:5.3><span>Iminā ca, ānanda, samiddhinā moghapurisena potaliputtassa paribbājakassa vibhajjabyākaraṇīyo pañho ekaṁsena byākato”ti. </span><span class="translation sujato">The wanderer Potaliputta’s question should have been answered after analyzing it, but this futile man answered categorically.” </span></div><p><div class=verse-container id=mn136:6.1><span>Evaṁ vutte, āyasmā udāyī bhagavantaṁ etadavoca: </span><span class="translation sujato">When he said this, Venerable Udāyī said to him, </span></div><p><div class=verse-container id=mn136:6.2><span>“sace pana, bhante, āyasmatā samiddhinā idaṁ sandhāya bhāsitaṁ—</span><span class="translation sujato">“But perhaps, sir, Venerable Samiddhi spoke in reference to the statement: </span></div><p><div class=verse-container id=mn136:6.3><span>yaṁ kiñci vedayitaṁ taṁ dukkhasmin”ti. </span><span class="translation sujato">‘Suffering includes whatever is felt.’” </span></div><p><div class=verse-container id=mn136:6.4><span>Atha kho bhagavā āyasmantaṁ ānandaṁ āmantesi: </span><span class="translation sujato">But the Buddha said to Venerable Ānanda, </span></div><p><div class=verse-container id=mn136:6.5><span>“passasi no tvaṁ, ānanda, imassa udāyissa moghapurisassa ummaṅgaṁ? </span><span class="translation sujato">“See what this futile man Udāyī comes up with? </span></div><p><div class=verse-container id=mn136:6.6><span>Aññāsiṁ kho ahaṁ, ānanda: </span><span class="translation sujato">I knew that </span></div><p><div class=verse-container id=mn136:6.7><span>‘idānevāyaṁ udāyī moghapuriso ummujjamāno ayoniso ummujjissatī’ti. </span><span class="translation sujato">he was coming up with something irrational. </span></div><p><div class=verse-container id=mn136:6.8><span>Ādiṁyeva, ānanda, potaliputtena paribbājakena tisso vedanā pucchitā. </span><span class="translation sujato">Right from the start Potaliputta asked about the three feelings. </span></div><p><div class=verse-container id=mn136:6.9><span>Sacāyaṁ, ānanda, samiddhi moghapuriso potaliputtassa paribbājakassa evaṁ puṭṭho evaṁ byākareyya: </span><span class="translation sujato">Suppose the futile man Samiddhi had answered the wanderer Potaliputta’s question like this: </span></div><p><div class=verse-container id=mn136:6.10><span>‘sañcetanikaṁ, āvuso potaliputta, kammaṁ katvā kāyena vācāya manasā sukhavedanīyaṁ sukhaṁ so vedayati; </span><span class="translation sujato">‘After doing an intentional deed to be experienced as pleasant by way of body, speech, or mind, one feels pleasure. </span></div><p><div class=verse-container id=mn136:6.11><span>sañcetanikaṁ, āvuso potaliputta, kammaṁ katvā kāyena vācāya manasā dukkhavedanīyaṁ dukkhaṁ so vedayati; </span><span class="translation sujato">After doing an intentional deed to be experienced as painful by way of body, speech, or mind, one feels pain. </span></div><p><div class=verse-container id=mn136:6.12><span>sañcetanikaṁ, āvuso potaliputta, kammaṁ katvā kāyena vācāya manasā adukkhamasukhavedanīyaṁ adukkhamasukhaṁ so vedayatī’ti. </span><span class="translation sujato">After doing an intentional deed to be experienced as neutral by way of body, speech, or mind, one feels neutral.’ </span></div><p><div class=verse-container id=mn136:6.13><span>Evaṁ byākaramāno kho, ānanda, samiddhi moghapuriso potaliputtassa paribbājakassa sammā byākaramāno byākareyya. </span><span class="translation sujato">Answering in this way, Samiddhi would have rightly answered Potaliputta. </span></div><p><div class=verse-container id=mn136:6.14><span>Api ca, ānanda, ke ca aññatitthiyā paribbājakā bālā abyattā ke ca tathāgatassa mahākammavibhaṅgaṁ jānissanti? </span><span class="translation sujato">Still, who are those foolish and incompetent wanderers of other religions to understand the Realized One’s great analysis of deeds? </span></div><p><div class=verse-container id=mn136:6.15><span>Sace tumhe, ānanda, suṇeyyātha tathāgatassa mahākammavibhaṅgaṁ vibhajantassā”ti. </span><span class="translation sujato">If you would all listen, Ānanda, I will explain the Realized One’s great analysis of deeds.” </span></div><p><div class=verse-container id=mn136:7.1><span>“Etassa, bhagavā, kālo, etassa, sugata, kālo </span><span class="translation sujato">“Now is the time, Blessed One! Now is the time, Holy One! </span></div><p><div class=verse-container id=mn136:7.2><span>yaṁ bhagavā mahākammavibhaṅgaṁ vibhajeyya. Bhagavato sutvā bhikkhū dhāressantī”ti. </span><span class="translation sujato">Let the Buddha explain the great analysis of deeds. The mendicants will listen and remember it.” </span></div><p><div class=verse-container id=mn136:7.3><span>“Tena hānanda, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, Ānanda, listen and apply your mind well, I will speak.” </span></div><p><div class=verse-container id=mn136:7.4><span>“Evaṁ, bhante”ti kho āyasmā ānando bhagavato paccassosi. </span><span class="translation sujato">“Yes, sir,” Ānanda replied. </span></div><p><div class=verse-container id=mn136:7.5><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn136:8.1><span>“Cattārome, ānanda, puggalā santo saṁvijjamānā lokasmiṁ. </span><span class="translation sujato">“Ānanda, these four people are found in the world. </span></div><p><div class=verse-container id=mn136:8.2><span>Katame cattāro? </span><span class="translation sujato">What four? </span></div><p><div class=verse-container id=mn136:8.3><span>Idhānanda, ekacco puggalo idha pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhi hoti. </span><span class="translation sujato">It’s when a person here kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view. </span></div><p><div class=verse-container id=mn136:8.4><span>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn136:8.5><span>Idha panānanda, ekacco puggalo idha pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhi hoti. </span><span class="translation sujato">But some other person here kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, and have wrong view. </span></div><p><div class=verse-container id=mn136:8.6><span>So kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">When their body breaks up, after death, they’re reborn in a good place, a heavenly realm. </span></div><p><div class=verse-container id=mn136:8.7><span>Idhānanda, ekacco puggalo idha pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti. </span><span class="translation sujato">But some other person here refrains from killing living creatures, stealing, committing sexual misconduct, or using speech that’s false, divisive, harsh, or nonsensical. And they’re contented, kind-hearted, and have right view. </span></div><p><div class=verse-container id=mn136:8.8><span>So kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">When their body breaks up, after death, they’re reborn in a good place, a heavenly realm. </span></div><p><div class=verse-container id=mn136:8.9><span>Idha panānanda, ekacco puggalo idha pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhi hoti. </span><span class="translation sujato">But some other person here refrains from killing living creatures, stealing, committing sexual misconduct, or using speech that’s false, divisive, harsh, or nonsensical. And they’re contented, kind-hearted, and have right view. </span></div><p><div class=verse-container id=mn136:8.10><span>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn136:9.1><span>Idhānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—</span><span class="translation sujato">Now, some ascetic or brahmin—by dint of keen, resolute, committed, and diligent effort, and right application of mind—experiences an immersion of the heart of such a kind that it gives rise to clairvoyance that is purified and superhuman. With that clairvoyance they see that person </span></div><p><div class=verse-container id=mn136:9.2><span>idha pāṇātipātiṁ adinnādāyiṁ kāmesumicchācāriṁ musāvādiṁ pisuṇavācaṁ pharusavācaṁ samphappalāpiṁ abhijjhāluṁ byāpannacittaṁ micchādiṭṭhiṁ kāyassa bhedā paraṁ maraṇā passati apāyaṁ duggatiṁ vinipātaṁ nirayaṁ upapannaṁ. </span><span class="translation sujato">here who killed living creatures, stole, and committed sexual misconduct; who used speech that’s false, divisive, harsh, or nonsensical; and who was covetous, malicious, and had wrong view. And they see that, when their body breaks up, after death, that person is reborn in a place of loss, a bad place, the underworld, hell. </span></div><p><div class=verse-container id=mn136:9.3><span>So evamāha: </span><span class="translation sujato">They say: </span></div><p><div class=verse-container id=mn136:9.4><span>‘atthi kira, bho, pāpakāni kammāni, atthi duccaritassa vipāko. </span><span class="translation sujato">‘It seems that there is such a thing as bad deeds, and the result of bad conduct. </span></div><p><div class=verse-container id=mn136:9.5><span>Amāhaṁ puggalaṁ addasaṁ idha pāṇātipātiṁ adinnādāyiṁ …pe… micchādiṭṭhiṁ kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti. </span><span class="translation sujato">For I saw a person here who killed living creatures … and had wrong view. And when their body broke up, after death, they were reborn in a place of loss, a bad place, the underworld, hell.’ </span></div><p><div class=verse-container id=mn136:9.6><span>So evamāha: </span><span class="translation sujato">They say: </span></div><p><div class=verse-container id=mn136:9.7><span>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">‘It seems that everyone who kills living creatures … and has wrong view is reborn in hell. </span></div><p><div class=verse-container id=mn136:9.8><span>Ye evaṁ jānanti, te sammā jānanti; ye aññathā jānanti, micchā tesaṁ ñāṇan’ti. </span><span class="translation sujato">Those whose notion is this have the right notion. Those whose notion is otherwise have a wrong notion.’ </span></div><p><div class=verse-container id=mn136:9.9><span>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><span class="translation sujato">And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span></div><p><div class=verse-container id=mn136:10.1><span>Idha panānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—</span><span class="translation sujato">But some other ascetic or brahmin—by dint of keen, resolute, committed, and diligent effort, and right application of mind—experiences an immersion of the heart of such a kind that it gives rise to clairvoyance that is purified and superhuman. With that clairvoyance they see that person </span></div><p><div class=verse-container id=mn136:10.2><span>idha pāṇātipātiṁ adinnādāyiṁ …pe… micchādiṭṭhiṁ, kāyassa bhedā paraṁ maraṇā passati sugatiṁ saggaṁ lokaṁ upapannaṁ. </span><span class="translation sujato">here who killed living creatures … and had wrong view. And they see that that person is reborn in a heavenly realm. </span></div><p><div class=verse-container id=mn136:10.3><span>So evamāha: </span><span class="translation sujato">They say: </span></div><p><div class=verse-container id=mn136:10.4><span>‘natthi kira, bho, pāpakāni kammāni, natthi duccaritassa vipāko. </span><span class="translation sujato">‘It seems that there is no such thing as bad deeds, and the result of bad conduct. </span></div><p><div class=verse-container id=mn136:10.5><span>Amāhaṁ puggalaṁ addasaṁ—idha pāṇātipātiṁ adinnādāyiṁ …pe… micchādiṭṭhiṁ, kāyassa bhedā paraṁ maraṇā passāmi sugatiṁ saggaṁ lokaṁ upapannan’ti. </span><span class="translation sujato">For I have seen a person here who killed living creatures … and had wrong view. And I saw that that person was reborn in a heavenly realm.’ </span></div><p><div class=verse-container id=mn136:10.6><span>So evamāha: </span><span class="translation sujato">They say: </span></div><p><div class=verse-container id=mn136:10.7><span>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">‘It seems that everyone who kills living creatures … and has wrong view is reborn in a heavenly realm. </span></div><p><div class=verse-container id=mn136:10.8><span>Ye evaṁ jānanti te sammā jānanti; ye aññathā jānanti, micchā tesaṁ ñāṇan’ti. </span><span class="translation sujato">Those whose notion is this have the right notion. Those whose notion is otherwise have a wrong notion.’ </span></div><p><div class=verse-container id=mn136:10.9><span>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><span class="translation sujato">And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span></div><p><div class=verse-container id=mn136:11.1><span>Idhānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—</span><span class="translation sujato">Take some ascetic or brahmin who with clairvoyance sees a person </span></div><p><div class=verse-container id=mn136:11.2><span>idha pāṇātipātā paṭivirataṁ adinnādānā paṭivirataṁ kāmesumicchācārā paṭivirataṁ musāvādā paṭivirataṁ pisuṇāya vācāya paṭivirataṁ pharusāya vācāya paṭivirataṁ samphappalāpā paṭivirataṁ anabhijjhāluṁ abyāpannacittaṁ sammādiṭṭhiṁ, kāyassa bhedā paraṁ maraṇā passati sugatiṁ saggaṁ lokaṁ upapannaṁ. </span><span class="translation sujato">here who refrained from killing living creatures … and had right view. And they see that that person is reborn in a heavenly realm. </span></div><p><div class=verse-container id=mn136:11.3><span>So evamāha: </span><span class="translation sujato">They say: </span></div><p><div class=verse-container id=mn136:11.4><span>‘atthi kira, bho, kalyāṇāni kammāni, atthi sucaritassa vipāko. </span><span class="translation sujato">‘It seems that there is such a thing as good deeds, and the result of good conduct. </span></div><p><div class=verse-container id=mn136:11.5><span>Amāhaṁ puggalaṁ addasaṁ—idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi sugatiṁ saggaṁ lokaṁ upapannan’ti. </span><span class="translation sujato">For I have seen a person here who refrained from killing living creatures … and had right view. And I saw that that person was reborn in a heavenly realm.’ </span></div><p><div class=verse-container id=mn136:11.6><span>So evamāha: </span><span class="translation sujato">They say: </span></div><p><div class=verse-container id=mn136:11.7><span>‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi sabbo so kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">‘It seems that everyone who refrains from killing living creatures … and has right view is reborn in a heavenly realm. </span></div><p><div class=verse-container id=mn136:11.8><span>Ye evaṁ jānanti te sammā jānanti; ye aññathā jānanti, micchā tesaṁ ñāṇan’ti. </span><span class="translation sujato">Those whose notion is this have the right notion. Those whose notion is otherwise have a wrong notion.’ </span></div><p><div class=verse-container id=mn136:11.9><span>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><span class="translation sujato">And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span></div><p><div class=verse-container id=mn136:12.1><span>Idha panānanda, ekacco samaṇo vā brāhmaṇo vā ātappamanvāya padhānamanvāya anuyogamanvāya appamādamanvāya sammāmanasikāramanvāya tathārūpaṁ cetosamādhiṁ phusati yathāsamāhite citte dibbena cakkhunā visuddhena atikkantamānusakena amuṁ puggalaṁ passati—idha pāṇātipātā paṭivirataṁ …pe… sammādiṭṭhiṁ, kāyassa bhedā paraṁ maraṇā passati apāyaṁ duggatiṁ vinipātaṁ nirayaṁ upapannaṁ. </span><span class="translation sujato">Take some ascetic or brahmin who with clairvoyance sees a person here who refrained from killing living creatures … and had right view. And they see that that person is reborn in hell. </span></div><p><div class=verse-container id=mn136:12.2><span>So evamāha: </span><span class="translation sujato">They say: </span></div><p><div class=verse-container id=mn136:12.3><span>‘natthi kira, bho, kalyāṇāni kammāni, natthi sucaritassa vipāko. Amāhaṁ puggalaṁ addasaṁ—</span><span class="translation sujato">‘It seems that there is no such thing as good deeds, and the result of good conduct. For I have seen a person </span></div><p><div class=verse-container id=mn136:12.4><span>idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti. </span><span class="translation sujato">here who refrained from killing living creatures … and had right view. And I saw that that person was reborn in hell.’ </span></div><p><div class=verse-container id=mn136:12.5><span>So evamāha: ‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">They say: ‘It seems that everyone who refrains from killing living creatures … and has right view is reborn in hell. </span></div><p><div class=verse-container id=mn136:12.6><span>Ye evaṁ jānanti te sammā jānanti; ye aññathā jānanti, micchā tesaṁ ñāṇan’ti. </span><span class="translation sujato">Those whose notion is this have the right notion. Those whose notion is otherwise have a wrong notion.’ </span></div><p><div class=verse-container id=mn136:12.7><span>Iti so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti. </span><span class="translation sujato">And so they obstinately stick to what they have known, seen, and understood for themselves, insisting that: ‘This is the only truth, anything else is futile.’ </span></div><p><div class=verse-container id=mn136:13.1><span>Tatrānanda, yvāyaṁ samaṇo vā brāhmaṇo vā evamāha: </span><span class="translation sujato">In this case, when an ascetic or brahmin says this: </span></div><p><div class=verse-container id=mn136:13.2><span>‘atthi kira, bho, pāpakāni kammāni, atthi duccaritassa vipāko’ti idamassa anujānāmi; </span><span class="translation sujato">‘It seems that there is such a thing as bad deeds, and the result of bad conduct,’ I grant them that. </span></div><p><div class=verse-container id=mn136:13.3><span>yampi so evamāha: </span><span class="translation sujato">And when they say: </span></div><p><div class=verse-container id=mn136:13.4><span>‘amāhaṁ puggalaṁ addasaṁ—idha pāṇātipātiṁ adinnādāyiṁ …pe… micchādiṭṭhiṁ, kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti idampissa anujānāmi; </span><span class="translation sujato">‘I have seen a person here who killed living creatures … and had wrong view. And after death, they were reborn in hell,’ I also grant them that. </span></div><p><div class=verse-container id=mn136:13.5><span>yañca kho so evamāha: </span><span class="translation sujato">But when they say: </span></div><p><div class=verse-container id=mn136:13.6><span>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī’ti idamassa nānujānāmi; </span><span class="translation sujato">‘It seems that everyone who kills living creatures … and has wrong view is reborn in hell,’ I don’t grant them that. </span></div><p><div class=verse-container id=mn136:13.7><span>yampi so evamāha: </span><span class="translation sujato">And when they say: </span></div><p><div class=verse-container id=mn136:13.8><span>‘ye evaṁ jānanti te sammā jānanti; ye aññathā jānanti, micchā tesaṁ ñāṇan’ti idampissa nānujānāmi; </span><span class="translation sujato">‘Those whose notion is this have the right notion. Those whose notion is otherwise have a wrong notion.’ I also don’t grant them that. </span></div><p><div class=verse-container id=mn136:13.9><span>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span><span class="translation sujato">And when they obstinately stick to what they have known, seen, and understood for themselves, insisting that: ‘This is the only truth, anything else is futile,’ I also don’t grant them that. </span></div><p><div class=verse-container id=mn136:13.10><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn136:13.11><span>Aññathā hi, ānanda, tathāgatassa mahākammavibhaṅge ñāṇaṁ hoti. </span><span class="translation sujato">Because the Realized One’s knowledge of the great analysis of deeds is otherwise. </span></div><p><div class=verse-container id=mn136:14.1><span>Tatrānanda, yvāyaṁ samaṇo vā brāhmaṇo vā evamāha: </span><span class="translation sujato">In this case, when an ascetic or brahmin says this: </span></div><p><div class=verse-container id=mn136:14.2><span>‘natthi kira, bho, pāpakāni kammāni, natthi duccaritassa vipāko’ti idamassa nānujānāmi; </span><span class="translation sujato">‘It seems that there is no such thing as bad deeds, and the result of bad conduct,’ I don’t grant them that. </span></div><p><div class=verse-container id=mn136:14.3><span>yañca kho so evamāha: </span><span class="translation sujato">But when they say: </span></div><p><div class=verse-container id=mn136:14.4><span>‘amāhaṁ puggalaṁ addasaṁ—idha pāṇātipātiṁ adinnādāyiṁ …pe… micchādiṭṭhiṁ kāyassa bhedā paraṁ maraṇā passāmi sugatiṁ saggaṁ lokaṁ upapannan’ti idamassa anujānāmi; </span><span class="translation sujato">‘I have seen a person here who killed living creatures … and had wrong view. And I saw that that person was reborn in a heavenly realm,’ I grant them that. </span></div><p><div class=verse-container id=mn136:14.5><span>yañca kho so evamāha: </span><span class="translation sujato">But when they say: </span></div><p><div class=verse-container id=mn136:14.6><span>‘yo kira, bho, pāṇātipātī adinnādāyī …pe… micchādiṭṭhi, sabbo so kāyassa bhedā paraṁ maraṇā sugatiṁ saggaṁ lokaṁ upapajjatī’ti idamassa nānujānāmi; </span><span class="translation sujato">‘It seems that everyone who kills living creatures … and has wrong view is reborn in a heavenly realm,’ I don’t grant them that. … </span></div><p><div class=verse-container id=mn136:14.7><span>yampi so evamāha: </span></div><p><div class=verse-container id=mn136:14.8><span>‘ye evaṁ jānanti te sammā jānanti; ye aññathā jānanti, micchā tesaṁ ñāṇan’ti idampissa nānujānāmi; </span></div><p><div class=verse-container id=mn136:14.9><span>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span></div><p><div class=verse-container id=mn136:14.10><span>Taṁ kissa hetu? </span></div><p><div class=verse-container id=mn136:14.11><span>Aññathā hi, ānanda, tathāgatassa mahākammavibhaṅge ñāṇaṁ hoti. </span><span class="translation sujato">Because the Realized One’s knowledge of the great analysis of deeds is otherwise. </span></div><p><div class=verse-container id=mn136:15.1><span>Tatrānanda, yvāyaṁ samaṇo vā brāhmaṇo vā evamāha: </span><span class="translation sujato">In this case, when an ascetic or brahmin says this: </span></div><p><div class=verse-container id=mn136:15.2><span>‘atthi kira, bho, kalyāṇāni kammāni, atthi sucaritassa vipāko’ti idamassa anujānāmi; </span><span class="translation sujato">‘It seems that there is such a thing as good deeds, and the result of good conduct,’ I grant them that. </span></div><p><div class=verse-container id=mn136:15.3><span>yampi so evamāha: </span><span class="translation sujato">And when they say: </span></div><p><div class=verse-container id=mn136:15.4><span>‘amāhaṁ puggalaṁ addasaṁ—idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi sugatiṁ saggaṁ lokaṁ upapannan’ti idampissa anujānāmi; </span><span class="translation sujato">‘I have seen a person here who refrained from killing living creatures … and had right view. And I saw that that person was reborn in a heavenly realm,’ I grant them that. </span></div><p><div class=verse-container id=mn136:15.5><span>yañca kho so evamāha: </span><span class="translation sujato">But when they say: </span></div><p><div class=verse-container id=mn136:15.6><span>‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi, sabbo so kāyassa bhedā paraṁ maraṇā sugatiṁ saggaṁ lokaṁ upapajjatī’ti idamassa nānujānāmi; </span><span class="translation sujato">‘It seems that everyone who refrains from killing living creatures … and has right view is reborn in a heavenly realm,’ I don’t grant them that. … </span></div><p><div class=verse-container id=mn136:15.7><span>yampi so evamāha: </span></div><p><div class=verse-container id=mn136:15.8><span>‘ye evaṁ jānanti te sammā jānanti; ye aññathā jānanti, micchā tesaṁ ñāṇan’ti idampissa nānujānāmi; </span></div><p><div class=verse-container id=mn136:15.9><span>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span></div><p><div class=verse-container id=mn136:15.10><span>Taṁ kissa hetu? </span></div><p><div class=verse-container id=mn136:15.11><span>Aññathā hi, ānanda, tathāgatassa mahākammavibhaṅge ñāṇaṁ hoti. </span><span class="translation sujato">Because the Realized One’s knowledge of the great analysis of deeds is otherwise. </span></div><p><div class=verse-container id=mn136:16.1><span>Tatrānanda, yvāyaṁ samaṇo vā brāhmaṇo vā evamāha: </span><span class="translation sujato">In this case, when an ascetic or brahmin says this: </span></div><p><div class=verse-container id=mn136:16.2><span>‘natthi kira, bho, kalyāṇāni kammāni, natthi sucaritassa vipāko’ti idamassa nānujānāmi; </span><span class="translation sujato">‘It seems that there is no such thing as good deeds, and the result of good conduct,’ I don’t grant them that. </span></div><p><div class=verse-container id=mn136:16.3><span>yañca kho so evamāha: </span><span class="translation sujato">But when they say: </span></div><p><div class=verse-container id=mn136:16.4><span>‘amāhaṁ puggalaṁ addasaṁ—idha pāṇātipātā paṭivirataṁ adinnādānā paṭivirataṁ …pe… sammādiṭṭhiṁ, kāyassa bhedā paraṁ maraṇā passāmi apāyaṁ duggatiṁ vinipātaṁ nirayaṁ upapannan’ti idamassa anujānāmi; </span><span class="translation sujato">‘I have seen a person here who refrained from killing living creatures … and had right view. And after death, they were reborn in hell,’ I grant them that. </span></div><p><div class=verse-container id=mn136:16.5><span>yañca kho so evamāha: </span><span class="translation sujato">But when they say: </span></div><p><div class=verse-container id=mn136:16.6><span>‘yo kira, bho, pāṇātipātā paṭivirato adinnādānā paṭivirato …pe… sammādiṭṭhi, sabbo so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjatī’ti idamassa nānujānāmi; </span><span class="translation sujato">‘It seems that everyone who refrains from killing living creatures … and has right view is reborn in hell,’ I don’t grant them that. </span></div><p><div class=verse-container id=mn136:16.7><span>yañca kho so evamāha: ‘ye evaṁ jānanti te sammā jānanti; </span><span class="translation sujato">But when they say: ‘Those who know this are right. </span></div><p><div class=verse-container id=mn136:16.8><span>ye aññathā jānanti, micchā tesaṁ ñāṇan’ti idampissa nānujānāmi; </span><span class="translation sujato">Those who know something else are wrong,’ I also don’t grant them that. </span></div><p><div class=verse-container id=mn136:16.9><span>yampi so yadeva tassa sāmaṁ ñātaṁ sāmaṁ diṭṭhaṁ sāmaṁ viditaṁ tadeva tattha thāmasā parāmāsā abhinivissa voharati: ‘idameva saccaṁ, moghamaññan’ti idampissa nānujānāmi. </span><span class="translation sujato">And when they obstinately stick to what they have known, seen, and understood for themselves, insisting that: ‘This is the only truth, anything else is futile,’ I also don’t grant them that. </span></div><p><div class=verse-container id=mn136:16.10><span>Taṁ kissa hetu? </span><span class="translation sujato">Why is that? </span></div><p><div class=verse-container id=mn136:16.11><span>Aññathā hi, ānanda, tathāgatassa mahākammavibhaṅge ñāṇaṁ hoti. </span><span class="translation sujato">Because the Realized One’s knowledge of the great analysis of deeds is otherwise. </span></div><p><div class=verse-container id=mn136:17.1><span>Tatrānanda, yvāyaṁ puggalo idha pāṇātipātī adinnādāyī …pe… micchādiṭṭhi, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, </span><span class="translation sujato">Now, Ānanda, take the case of the person here who killed living creatures … and had wrong view, and who, when their body breaks up, after death, is reborn in a place of loss, a bad place, the underworld, hell. </span></div><p><div class=verse-container id=mn136:17.2><span>pubbe vāssa taṁ kataṁ hoti pāpakammaṁ dukkhavedanīyaṁ, pacchā vāssa taṁ kataṁ hoti pāpakammaṁ dukkhavedanīyaṁ, maraṇakāle vāssa hoti micchādiṭṭhi samattā samādinnā. </span><span class="translation sujato">That bad deed of theirs that is to be experienced as painful was either done previously, or later, or else at the time of death they undertook wrong view. </span></div><p><div class=verse-container id=mn136:17.3><span>Tena so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">And that’s why, when their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn136:17.4><span>Yañca kho so idha pāṇātipātī hoti adinnādāyī hoti …pe… micchādiṭṭhi hoti tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><span class="translation sujato">But anyone here who kills living creatures … and has wrong view experiences the result of that in this very life, or in the next life, or in some subsequent period. </span></div><p><div class=verse-container id=mn136:18.1><span>Tatrānanda, yvāyaṁ puggalo idha pāṇātipātī adinnādāyī …pe… micchādiṭṭhi kāyassa bhedā paraṁ maraṇā sugatiṁ saggaṁ lokaṁ upapajjati, </span><span class="translation sujato">Now, Ānanda, take the case of the person here who killed living creatures … and had wrong view, and who is reborn in a heavenly realm. </span></div><p><div class=verse-container id=mn136:18.2><span>pubbe vāssa taṁ kataṁ hoti kalyāṇakammaṁ sukhavedanīyaṁ, pacchā vāssa taṁ kataṁ hoti kalyāṇakammaṁ sukhavedanīyaṁ, maraṇakāle vāssa hoti sammādiṭṭhi samattā samādinnā. </span><span class="translation sujato">That good deed of theirs that is to be experienced as pleasurable was either done previously, or later, or else at the time of death they undertook right view. </span></div><p><div class=verse-container id=mn136:18.3><span>Tena so kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">And that’s why, when their body breaks up, after death, they’re reborn in a good place, a heavenly realm. </span></div><p><div class=verse-container id=mn136:18.4><span>Yañca kho so idha pāṇātipātī hoti adinnādāyī hoti …pe… micchādiṭṭhi hoti tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><span class="translation sujato">But anyone here who kills living creatures … and has wrong view experiences the result of that in this very life, or in the next life, or in some subsequent period. </span></div><p><div class=verse-container id=mn136:19.1><span>Tatrānanda, yvāyaṁ puggalo idha pāṇātipātā paṭivirato adinnādānā paṭivirato …pe… sammādiṭṭhi, kāyassa bhedā paraṁ maraṇā sugatiṁ saggaṁ lokaṁ upapajjati, </span><span class="translation sujato">Now, Ānanda, take the case of the person here who refrained from killing living creatures … and had right view, and who is reborn in a heavenly realm. </span></div><p><div class=verse-container id=mn136:19.2><span>pubbe vāssa taṁ kataṁ hoti kalyāṇakammaṁ sukhavedanīyaṁ, pacchā vāssa taṁ kataṁ hoti kalyāṇakammaṁ sukhavedanīyaṁ, maraṇakāle vāssa hoti sammādiṭṭhi samattā samādinnā. </span><span class="translation sujato">That good deed of theirs that is to be experienced as pleasurable was either done previously, or later, or else at the time of death they undertook right view. </span></div><p><div class=verse-container id=mn136:19.3><span>Tena so kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">And that’s why, when their body breaks up, after death, they’re reborn in a good place, a heavenly realm. </span></div><p><div class=verse-container id=mn136:19.4><span>Yañca kho so idha pāṇātipātā paṭivirato hoti adinnādānā paṭivirato hoti …pe… sammādiṭṭhi hoti, tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><span class="translation sujato">But anyone here who refrains from killing living creatures … and has right view experiences the result of that in this very life, or in the next life, or in some subsequent period. </span></div><p><div class=verse-container id=mn136:20.1><span>Tatrānanda, yvāyaṁ puggalo idha pāṇātipātā paṭivirato adinnādānā paṭivirato …pe… sammādiṭṭhi, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, </span><span class="translation sujato">Now, Ānanda, take the case of the person here who refrained from killing living creatures … and had right view, and who is reborn in hell. </span></div><p><div class=verse-container id=mn136:20.2><span>pubbe vāssa taṁ kataṁ hoti pāpakammaṁ dukkhavedanīyaṁ, pacchā vāssa taṁ kataṁ hoti pāpakammaṁ dukkhavedanīyaṁ, maraṇakāle vāssa hoti micchādiṭṭhi samattā samādinnā. </span><span class="translation sujato">That bad deed of theirs that is to be experienced as painful was either done previously, or later, or else at the time of death they undertook wrong view. </span></div><p><div class=verse-container id=mn136:20.3><span>Tena so kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">And that’s why, when their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn136:20.4><span>Yañca kho so idha pāṇātipātā paṭivirato hoti, adinnādānā paṭivirato hoti …pe… sammādiṭṭhi hoti, tassa diṭṭheva dhamme vipākaṁ paṭisaṁvedeti upapajja vā apare vā pariyāye. </span><span class="translation sujato">But anyone here who refrains from killing living creatures … and has right view experiences the result of that in this very life, or in the next life, or in some subsequent period. </span></div><p><div class=verse-container id=mn136:21.1><span>Iti kho, ānanda, atthi kammaṁ abhabbaṁ abhabbābhāsaṁ, atthi kammaṁ abhabbaṁ bhabbābhāsaṁ, atthi kammaṁ bhabbañceva bhabbābhāsañca, atthi kammaṁ bhabbaṁ abhabbābhāsan”ti. </span><span class="translation sujato">So, Ānanda, there are deeds that are ineffective and appear ineffective. There are deeds that are ineffective but appear effective. There are deeds that are effective and appear effective. And there are deeds that are effective but appear ineffective.” </span></div><p><div class=verse-container id=mn136:21.2><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn136:21.3><span>Attamano āyasmā ānando bhagavato bhāsitaṁ abhinandīti. </span><span class="translation sujato">Satisfied, Venerable Ānanda approved what the Buddha said. </span></div><p><div class=verse-container id=mn136:21.4><span>Mahākammavibhaṅgasuttaṁ niṭṭhitaṁ chaṭṭhaṁ. </span></div><div class=flex-between><a href=/canon/en/pli/ms/sutta/mn/mn0135.html>Previous</a><a href=/canon/en/pli/ms/sutta/mn/mn0137.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>