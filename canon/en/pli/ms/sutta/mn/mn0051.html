<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0051.html>Deutsch</a> , <a href=/canon/ru/pli/ms/sutta/mn/mn0051.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0050.html>Previous</a><a href=/canon/en/pli/ms/sutta/mn/mn0052.html>Next</a></div><p><div class=verse-container id=mn51:0.1><span>Majjhima Nikāya 51 </span><span class="translation sujato">Middle Discourses 51 </span></div><p><div class=verse-container id=mn51:0.2><span class=big-bold>Kandarakasutta </span><span class="translation sujato">With Kandaraka </span></div><p><div class=verse-container id=mn51:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn51:1.2><span>ekaṁ samayaṁ bhagavā campāyaṁ viharati gaggarāya pokkharaṇiyā tīre mahatā bhikkhusaṅghena saddhiṁ. </span><span class="translation sujato">At one time the Buddha was staying near Campā on the banks of the Gaggarā Lotus Pond together with a large Saṅgha of mendicants. </span></div><p><div class=verse-container id=mn51:1.3><span>Atha kho pesso ca hatthārohaputto kandarako ca paribbājako yena bhagavā tenupasaṅkamiṁsu; upasaṅkamitvā pesso hatthārohaputto bhagavantaṁ abhivādetvā ekamantaṁ nisīdi. </span><span class="translation sujato">Then Pessa the elephant driver’s son and Kandaraka the wanderer went to see the Buddha. When they had approached, Pessa bowed and sat down to one side. </span></div><p><div class=verse-container id=mn51:1.4><span>Kandarako pana paribbājako bhagavatā saddhiṁ sammodi. Sammodanīyaṁ kathaṁ sāraṇīyaṁ vītisāretvā ekamantaṁ aṭṭhāsi. </span><span class="translation sujato">But the wanderer Kandaraka exchanged greetings with the Buddha and stood to one side. </span></div><p><div class=verse-container id=mn51:1.5><span>Ekamantaṁ ṭhito kho kandarako paribbājako tuṇhībhūtaṁ tuṇhībhūtaṁ bhikkhusaṅghaṁ anuviloketvā bhagavantaṁ etadavoca: </span><span class="translation sujato">He looked around the mendicant Saṅgha, who were so very silent, and said to the Buddha: </span></div><p><div class=verse-container id=mn51:2.1><span>“acchariyaṁ, bho gotama, abbhutaṁ, bho gotama. </span><span class="translation sujato">“It’s incredible, worthy Gotama, it’s amazing! </span></div><p><div class=verse-container id=mn51:2.2><span>Yāvañcidaṁ bhotā gotamena sammā bhikkhusaṅgho paṭipādito. </span><span class="translation sujato">How the mendicant Saṅgha has been led to practice properly by the worthy Gotama! </span></div><p><div class=verse-container id=mn51:2.3><span>Yepi te, bho gotama, ahesuṁ atītamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādesuṁ—</span><span class="translation sujato">All the perfected ones, the fully awakened Buddhas in the past or the future who lead the mendicant Saṅgha to practice properly will at best do so </span></div><p><div class=verse-container id=mn51:2.4><span>seyyathāpi etarahi bhotā gotamena sammā bhikkhusaṅgho paṭipādito. </span><span class="translation sujato">like the worthy Gotama does in the present.” </span></div><p><div class=verse-container id=mn51:2.5><span>Yepi te, bho gotama, bhavissanti anāgatamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādessanti—</span></div><p><div class=verse-container id=mn51:2.6><span>seyyathāpi etarahi bhotā gotamena sammā bhikkhusaṅgho paṭipādito”ti. </span></div><p><div class=verse-container id=mn51:3.1><span>“Evametaṁ, kandaraka, evametaṁ, kandaraka. </span><span class="translation sujato">“That’s so true, Kandaraka! That’s so true! </span></div><p><div class=verse-container id=mn51:3.2><span>Yepi te, kandaraka, ahesuṁ atītamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādesuṁ—</span><span class="translation sujato">All the perfected ones, the fully awakened Buddhas in the past or the future who lead the mendicant Saṅgha to practice properly will at best do so </span></div><p><div class=verse-container id=mn51:3.3><span>seyyathāpi etarahi mayā sammā bhikkhusaṅgho paṭipādito. </span><span class="translation sujato">like I do in the present. </span></div><p><div class=verse-container id=mn51:3.4><span>Yepi te, kandaraka, bhavissanti anāgatamaddhānaṁ arahanto sammāsambuddhā tepi bhagavanto etaparamaṁyeva sammā bhikkhusaṅghaṁ paṭipādessanti—</span></div><p><div class=verse-container id=mn51:3.5><span>seyyathāpi etarahi mayā sammā bhikkhusaṅgho paṭipādito. </span></div><p><div class=verse-container id=mn51:3.6><span>Santi hi, kandaraka, bhikkhū imasmiṁ bhikkhusaṅghe arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā. </span><span class="translation sujato">For in this mendicant Saṅgha there are perfected mendicants, who have ended the defilements, completed the spiritual journey, done what had to be done, laid down the burden, achieved their own goal, utterly ended the fetter of continued existence, and are rightly freed through enlightenment. </span></div><p><div class=verse-container id=mn51:3.7><span>Santi hi, kandaraka, bhikkhū imasmiṁ bhikkhusaṅghe sekkhā santatasīlā santatavuttino nipakā nipakavuttino; </span><span class="translation sujato">And in this mendicant Saṅgha there are trainee mendicants who are consistently ethical, living consistently, alert, living alertly. </span></div><p><div class=verse-container id=mn51:3.8><span>te catūsu satipaṭṭhānesu suppatiṭṭhitacittā viharanti. </span><span class="translation sujato">They meditate with their minds firmly established in the four kinds of mindfulness meditation. </span></div><p><div class=verse-container id=mn51:3.9><span>Katamesu catūsu? </span><span class="translation sujato">What four? </span></div><p><div class=verse-container id=mn51:3.10><span>Idha, kandaraka, bhikkhu kāye kāyānupassī viharati ātāpī sampajāno satimā, vineyya loke abhijjhādomanassaṁ; </span><span class="translation sujato">It’s when a mendicant meditates by observing an aspect of the body—keen, aware, and mindful, rid of covetousness and displeasure for the world. </span></div><p><div class=verse-container id=mn51:3.11><span>vedanāsu vedanānupassī viharati ātāpī sampajāno satimā, vineyya loke abhijjhādomanassaṁ; </span><span class="translation sujato">They meditate observing an aspect of feelings—keen, aware, and mindful, rid of covetousness and displeasure for the world. </span></div><p><div class=verse-container id=mn51:3.12><span>citte cittānupassī viharati ātāpī sampajāno satimā, vineyya loke abhijjhādomanassaṁ; </span><span class="translation sujato">They meditate observing an aspect of the mind—keen, aware, and mindful, rid of covetousness and displeasure for the world. </span></div><p><div class=verse-container id=mn51:3.13><span>dhammesu dhammānupassī viharati ātāpī sampajāno satimā, vineyya loke abhijjhādomanassan”ti. </span><span class="translation sujato">They meditate observing an aspect of principles—keen, aware, and mindful, rid of covetousness and displeasure for the world.” </span></div><p><div class=verse-container id=mn51:4.1><span>Evaṁ vutte, pesso hatthārohaputto bhagavantaṁ etadavoca: </span><span class="translation sujato">When he had spoken, Pessa said to the Buddha: </span></div><p><div class=verse-container id=mn51:4.2><span>“acchariyaṁ, bhante, abbhutaṁ, bhante. </span><span class="translation sujato">“It’s incredible, sir, it’s amazing! </span></div><p><div class=verse-container id=mn51:4.3><span>Yāva supaññattā cime, bhante, bhagavatā cattāro satipaṭṭhānā sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya. </span><span class="translation sujato">How well described by the Buddha are the four kinds of mindfulness meditation! They are in order to purify sentient beings, to get past sorrow and crying, to make an end of pain and sadness, to discover the system, and to realize extinguishment. </span></div><p><div class=verse-container id=mn51:4.4><span>Mayampi hi, bhante, gihī odātavasanā kālena kālaṁ imesu catūsu satipaṭṭhānesu suppatiṭṭhitacittā viharāma. </span><span class="translation sujato">For we white-clothed laypeople also from time to time meditate with our minds well established in the four kinds of mindfulness meditation. </span></div><p><div class=verse-container id=mn51:4.5><span>Idha mayaṁ, bhante, kāye kāyānupassino viharāma ātāpino sampajānā satimanto, vineyya loke abhijjhādomanassaṁ; </span><span class="translation sujato">We meditate observing an aspect of the body … </span></div><p><div class=verse-container id=mn51:4.6><span>vedanāsu vedanānupassino viharāma ātāpino sampajānā satimanto, vineyya loke abhijjhādomanassaṁ; </span><span class="translation sujato">feelings … </span></div><p><div class=verse-container id=mn51:4.7><span>citte cittānupassino viharāma ātāpino sampajānā satimanto, vineyya loke abhijjhādomanassaṁ; </span><span class="translation sujato">mind … </span></div><p><div class=verse-container id=mn51:4.8><span>dhammesu dhammānupassino viharāma ātāpino sampajānā satimanto, vineyya loke abhijjhādomanassaṁ. </span><span class="translation sujato">principles—keen, aware, and mindful, rid of covetousness and displeasure for the world. </span></div><p><div class=verse-container id=mn51:4.9><span>Acchariyaṁ, bhante, abbhutaṁ, bhante. </span><span class="translation sujato">It’s incredible, sir, it’s amazing! </span></div><p><div class=verse-container id=mn51:4.10><span>Yāvañcidaṁ, bhante, bhagavā evaṁ manussagahane evaṁ manussakasaṭe evaṁ manussasāṭheyye vattamāne sattānaṁ hitāhitaṁ jānāti. </span><span class="translation sujato">How the Buddha knows what’s best for sentient beings, even though people continue to be so shady, rotten, and tricky. </span></div><p><div class=verse-container id=mn51:4.11><span>Gahanañhetaṁ, bhante, yadidaṁ manussā; </span><span class="translation sujato">For human beings are shady, sir, </span></div><p><div class=verse-container id=mn51:4.12><span>uttānakañhetaṁ, bhante, yadidaṁ pasavo. </span><span class="translation sujato">while the animal is obvious. </span></div><p><div class=verse-container id=mn51:4.13><span>Ahañhi, bhante, pahomi hatthidammaṁ sāretuṁ. </span><span class="translation sujato">For I can drive an elephant in training, </span></div><p><div class=verse-container id=mn51:4.14><span>Yāvatakena antarena campaṁ gatāgataṁ karissati sabbāni tāni sāṭheyyāni kūṭeyyāni vaṅkeyyāni jimheyyāni pātukarissati. </span><span class="translation sujato">and while going back and forth in Campā it’ll try all the tricks, bluffs, ruses, and feints that it can. </span></div><p><div class=verse-container id=mn51:4.15><span>Amhākaṁ pana, bhante, dāsāti vā pessāti vā kammakarāti vā aññathāva kāyena samudācaranti aññathāva vācāya aññathāva nesaṁ cittaṁ hoti. </span><span class="translation sujato">But my bondservants, servants, and workers behave one way by body, another by speech, and their minds another. </span></div><p><div class=verse-container id=mn51:4.16><span>Acchariyaṁ, bhante, abbhutaṁ, bhante. </span><span class="translation sujato">It’s incredible, sir, it’s amazing! </span></div><p><div class=verse-container id=mn51:4.17><span>Yāvañcidaṁ, bhante, bhagavā evaṁ manussagahane evaṁ manussakasaṭe evaṁ manussasāṭheyye vattamāne sattānaṁ hitāhitaṁ jānāti. </span><span class="translation sujato">How the Buddha knows what’s best for sentient beings, even though people continue to be so shady, rotten, and tricky. </span></div><p><div class=verse-container id=mn51:4.18><span>Gahanañhetaṁ, bhante, yadidaṁ manussā; </span><span class="translation sujato">For human beings are shady, sir, </span></div><p><div class=verse-container id=mn51:4.19><span>uttānakañhetaṁ, bhante, yadidaṁ pasavo”ti. </span><span class="translation sujato">while the animal is obvious.” </span></div><p><div class=verse-container id=mn51:5.1><span>“Evametaṁ, pessa, evametaṁ, pessa. </span><span class="translation sujato">“That’s so true, Pessa! That’s so true! </span></div><p><div class=verse-container id=mn51:5.2><span>Gahanañhetaṁ, pessa, yadidaṁ manussā; </span><span class="translation sujato">For human beings are shady, </span></div><p><div class=verse-container id=mn51:5.3><span>uttānakañhetaṁ, pessa, yadidaṁ pasavo. </span><span class="translation sujato">while the animal is obvious. </span></div><p><div class=verse-container id=mn51:5.4><span>Cattārome, pessa, puggalā santo saṁvijjamānā lokasmiṁ. </span><span class="translation sujato">Pessa, these four people are found in the world. </span></div><p><div class=verse-container id=mn51:5.5><span>Katame cattāro? </span><span class="translation sujato">What four? </span></div><p><div class=verse-container id=mn51:5.6><span>Idha, pessa, ekacco puggalo attantapo hoti attaparitāpanānuyogamanuyutto; </span><span class="translation sujato">One person mortifies themselves, committed to the practice of mortifying themselves. </span></div><p><div class=verse-container id=mn51:5.7><span>idha pana, pessa, ekacco puggalo parantapo hoti paraparitāpanānuyogamanuyutto; </span><span class="translation sujato">One person mortifies others, committed to the practice of mortifying others. </span></div><p><div class=verse-container id=mn51:5.8><span>idha pana, pessa, ekacco puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto; </span><span class="translation sujato">One person mortifies themselves and others, committed to the practice of mortifying themselves and others. </span></div><p><div class=verse-container id=mn51:5.9><span>idha pana, pessa, ekacco puggalo nevattantapo hoti nāttaparitāpanānuyogamanuyutto na parantapo na paraparitāpanānuyogamanuyutto. </span><span class="translation sujato">One person doesn’t mortify either themselves or others, committed to the practice of not mortifying themselves or others. </span></div><p><div class=verse-container id=mn51:5.10><span>So anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati. </span><span class="translation sujato">They live without wishes in this very life, quenched, cooled, experiencing bliss, with self become divine. </span></div><p><div class=verse-container id=mn51:5.11><span>Imesaṁ, pessa, catunnaṁ puggalānaṁ katamo te puggalo cittaṁ ārādhetī”ti? </span><span class="translation sujato">Which one of these four people do you like the sound of?” </span></div><p><div class=verse-container id=mn51:5.12><span>“Yvāyaṁ, bhante, puggalo attantapo attaparitāpanānuyogamanuyutto, ayaṁ me puggalo cittaṁ nārādheti. </span><span class="translation sujato">“Sir, I don’t like the sound of the first three people. </span></div><p><div class=verse-container id=mn51:5.13><span>Yopāyaṁ, bhante, puggalo parantapo paraparitāpanānuyogamanuyutto, ayampi me puggalo cittaṁ nārādheti. </span></div><p><div class=verse-container id=mn51:5.14><span>Yopāyaṁ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto, ayampi me puggalo cittaṁ nārādheti. </span></div><p><div class=verse-container id=mn51:5.15><span>Yo ca kho ayaṁ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati—</span></div><p><div class=verse-container id=mn51:5.16><span>ayameva me puggalo cittaṁ ārādhetī”ti. </span><span class="translation sujato">I only like the sound of the last person, who doesn’t mortify either themselves or others.” </span></div><p><div class=verse-container id=mn51:6.1><span>“Kasmā pana te, pessa, ime tayo puggalā cittaṁ nārādhentī”ti? </span><span class="translation sujato">“But why don’t you like the sound of those three people?” </span></div><p><div class=verse-container id=mn51:6.2><span>“Yvāyaṁ, bhante, puggalo attantapo attaparitāpanānuyogamanuyutto so attānaṁ sukhakāmaṁ dukkhapaṭikkūlaṁ ātāpeti paritāpeti—</span><span class="translation sujato">“Sir, the person who mortifies themselves does so even though they want to be happy and recoil from pain. </span></div><p><div class=verse-container id=mn51:6.3><span>iminā me ayaṁ puggalo cittaṁ nārādheti. </span><span class="translation sujato">That’s why I don’t like the sound of that person. </span></div><p><div class=verse-container id=mn51:6.4><span>Yopāyaṁ, bhante, puggalo parantapo paraparitāpanānuyogamanuyutto so paraṁ sukhakāmaṁ dukkhapaṭikkūlaṁ ātāpeti paritāpeti—</span><span class="translation sujato">The person who mortifies others does so even though others want to be happy and recoil from pain. </span></div><p><div class=verse-container id=mn51:6.5><span>iminā me ayaṁ puggalo cittaṁ nārādheti. </span><span class="translation sujato">That’s why I don’t like the sound of that person. </span></div><p><div class=verse-container id=mn51:6.6><span>Yopāyaṁ, bhante, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto so attānañca parañca sukhakāmaṁ dukkhapaṭikkūlaṁ ātāpeti paritāpeti—</span><span class="translation sujato">The person who mortifies themselves and others does so even though both themselves and others want to be happy and recoil from pain. </span></div><p><div class=verse-container id=mn51:6.7><span>iminā me ayaṁ puggalo cittaṁ nārādheti. </span><span class="translation sujato">That’s why I don’t like the sound of that person. </span></div><p><div class=verse-container id=mn51:6.8><span>Yo ca kho ayaṁ, bhante, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto so anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati; </span><span class="translation sujato">The person who doesn’t mortify either themselves or others—living without wishes, quenched, cooled, experiencing bliss, with self become divine—does not torment themselves or others, both of whom want to be happy and recoil from pain. </span></div><p><div class=verse-container id=mn51:6.9><span>so attānañca parañca sukhakāmaṁ dukkhapaṭikkūlaṁ neva ātāpeti na paritāpeti—</span></div><p><div class=verse-container id=mn51:6.10><span>iminā me ayaṁ puggalo cittaṁ ārādheti. </span><span class="translation sujato">That’s why I like the sound of that person. </span></div><p><div class=verse-container id=mn51:6.11><span>Handa ca dāni mayaṁ, bhante, gacchāma; </span><span class="translation sujato">Well, now, sir, I must go. </span></div><p><div class=verse-container id=mn51:6.12><span>bahukiccā mayaṁ bahukaraṇīyā”ti. </span><span class="translation sujato">I have many duties, and much to do.” </span></div><p><div class=verse-container id=mn51:6.13><span>“Yassadāni tvaṁ, pessa, kālaṁ maññasī”ti. </span><span class="translation sujato">“Please, Pessa, go at your convenience.” </span></div><p><div class=verse-container id=mn51:6.14><span>Atha kho pesso hatthārohaputto bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">And then Pessa the elephant driver’s son approved and agreed with what the Buddha said. He got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=mn51:7.1><span>Atha kho bhagavā acirapakkante pesse hatthārohaputte bhikkhū āmantesi: </span><span class="translation sujato">Then, not long after he had left, the Buddha addressed the mendicants: </span></div><p><div class=verse-container id=mn51:7.2><span>“paṇḍito, bhikkhave, pesso hatthārohaputto; </span><span class="translation sujato">“Mendicants, Pessa the elephant driver’s son is astute. </span></div><p><div class=verse-container id=mn51:7.3><span>mahāpañño, bhikkhave, pesso hatthārohaputto. </span><span class="translation sujato">He has great wisdom. </span></div><p><div class=verse-container id=mn51:7.4><span>Sace, bhikkhave, pesso hatthārohaputto muhuttaṁ nisīdeyya yāvassāhaṁ ime cattāro puggale vitthārena vibhajissāmi, mahatā atthena saṁyutto abhavissa. </span><span class="translation sujato">If he had sat here an hour so that I could have analyzed these four people in detail, he would have greatly benefited. </span></div><p><div class=verse-container id=mn51:7.5><span>Api ca, bhikkhave, ettāvatāpi pesso hatthārohaputto mahatā atthena saṁyutto”ti. </span><span class="translation sujato">Still, even with this much he has already greatly benefited.” </span></div><p><div class=verse-container id=mn51:7.6><span>“Etassa, bhagavā, kālo, etassa, sugata, kālo, </span><span class="translation sujato">“Now is the time, Blessed One! Now is the time, Holy One! </span></div><p><div class=verse-container id=mn51:7.7><span>yaṁ bhagavā ime cattāro puggale vitthārena vibhajeyya. Bhagavato sutvā bhikkhū dhāressantī”ti. </span><span class="translation sujato">May the Buddha analyze these four people in detail. The mendicants will listen and remember it.” </span></div><p><div class=verse-container id=mn51:7.8><span>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, mendicants, listen and apply your mind well, I will speak.” </span></div><p><div class=verse-container id=mn51:7.9><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn51:7.10><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn51:8.1><span>“Katamo ca, bhikkhave, puggalo attantapo attaparitāpanānuyogamanuyutto? Idha, bhikkhave, ekacco puggalo acelako hoti muttācāro hatthāpalekhano naehibhaddantiko natiṭṭhabhaddantiko; nābhihaṭaṁ na uddissakataṁ na nimantanaṁ sādiyati; </span><span class="translation sujato">“And what person mortifies themselves, committed to the practice of mortifying themselves? It’s when a person goes naked, ignoring conventions. They lick their hands, and don’t come or wait when called. They don’t consent to food brought to them, or food prepared for them, or an invitation for a meal. </span></div><p><div class=verse-container id=mn51:8.2><span>so na kumbhimukhā paṭiggaṇhāti na kaḷopimukhā paṭiggaṇhāti na eḷakamantaraṁ na daṇḍamantaraṁ na musalamantaraṁ na dvinnaṁ bhuñjamānānaṁ na gabbhiniyā na pāyamānāya na purisantaragatāya na saṅkittīsu na yattha sā upaṭṭhito hoti na yattha makkhikā saṇḍasaṇḍacārinī; na macchaṁ na maṁsaṁ na suraṁ na merayaṁ na thusodakaṁ pivati. </span><span class="translation sujato">They don’t receive anything from a pot or bowl; or from someone who keeps sheep, or who has a weapon or a shovel in their home; or where a couple is eating; or where there is a woman who is pregnant, breastfeeding, or who lives with a man; or where there’s a dog waiting or flies buzzing. They accept no fish or meat or beer or wine, and drink no fermented gruel. </span></div><p><div class=verse-container id=mn51:8.3><span>So ekāgāriko vā hoti ekālopiko, dvāgāriko vā hoti dvālopiko …pe… sattāgāriko vā hoti sattālopiko; </span><span class="translation sujato">They go to just one house for alms, taking just one mouthful, or two houses and two mouthfuls, up to seven houses and seven mouthfuls. </span></div><p><div class=verse-container id=mn51:8.4><span>ekissāpi dattiyā yāpeti, dvīhipi dattīhi yāpeti …pe… sattahipi dattīhi yāpeti; </span><span class="translation sujato">They feed on one saucer a day, two saucers a day, up to seven saucers a day. </span></div><p><div class=verse-container id=mn51:8.5><span>ekāhikampi āhāraṁ āhāreti, dvīhikampi āhāraṁ āhāreti …pe… sattāhikampi āhāraṁ āhāreti—iti evarūpaṁ aḍḍhamāsikaṁ pariyāyabhattabhojanānuyogamanuyutto viharati. </span><span class="translation sujato">They eat once a day, once every second day, up to once a week, and so on, even up to once a fortnight. They live committed to the practice of eating food at set intervals. </span></div><p><div class=verse-container id=mn51:8.6><span>So sākabhakkho vā hoti, sāmākabhakkho vā hoti, nīvārabhakkho vā hoti, daddulabhakkho vā hoti, haṭabhakkho vā hoti, kaṇabhakkho vā hoti, ācāmabhakkho vā hoti, piññākabhakkho vā hoti, tiṇabhakkho vā hoti, gomayabhakkho vā hoti; vanamūlaphalāhāro yāpeti pavattaphalabhojī. </span><span class="translation sujato">They eat herbs, millet, wild rice, poor rice, water lettuce, rice bran, scum from boiling rice, sesame flour, grass, or cow dung. They survive on forest roots and fruits, or eating fallen fruit. </span></div><p><div class=verse-container id=mn51:8.7><span>So sāṇānipi dhāreti, masāṇānipi dhāreti, chavadussānipi dhāreti, paṁsukūlānipi dhāreti, tirīṭānipi dhāreti, ajinampi dhāreti, ajinakkhipampi dhāreti, kusacīrampi dhāreti, vākacīrampi dhāreti, phalakacīrampi dhāreti, kesakambalampi dhāreti, vāḷakambalampi dhāreti, ulūkapakkhampi dhāreti; </span><span class="translation sujato">They wear robes of sunn hemp, mixed hemp, corpse-wrapping cloth, rags, lodh tree bark, antelope hide (whole or in strips), kusa grass, bark, wood-chips, human hair, horse-tail hair, or owls’ wings. </span></div><p><div class=verse-container id=mn51:8.8><span>kesamassulocakopi hoti, kesamassulocanānuyogamanuyutto, </span><span class="translation sujato">They tear out their hair and beard, committed to this practice. </span></div><p><div class=verse-container id=mn51:8.9><span>ubbhaṭṭhakopi hoti āsanapaṭikkhitto, </span><span class="translation sujato">They constantly stand, refusing seats. </span></div><p><div class=verse-container id=mn51:8.10><span>ukkuṭikopi hoti ukkuṭikappadhānamanuyutto, </span><span class="translation sujato">They squat, committed to the endeavor of squatting. </span></div><p><div class=verse-container id=mn51:8.11><span>kaṇṭakāpassayikopi hoti kaṇṭakāpassaye seyyaṁ kappeti; </span><span class="translation sujato">They lie on a mat of thorns, making a mat of thorns their bed. </span></div><p><div class=verse-container id=mn51:8.12><span>sāyatatiyakampi udakorohanānuyogamanuyutto viharati—</span><span class="translation sujato">They’re devoted to ritual bathing three times a day, including the evening. </span></div><p><div class=verse-container id=mn51:8.13><span>iti evarūpaṁ anekavihitaṁ kāyassa ātāpanaparitāpanānuyogamanuyutto viharati. </span><span class="translation sujato">And so they live committed to practicing these various ways of mortifying and tormenting the body. </span></div><p><div class=verse-container id=mn51:8.14><span>Ayaṁ vuccati, bhikkhave, puggalo attantapo attaparitāpanānuyogamanuyutto. </span><span class="translation sujato">This is called a person who mortifies themselves, being committed to the practice of mortifying themselves. </span></div><p><div class=verse-container id=mn51:9.1><span>Katamo ca, bhikkhave, puggalo parantapo paraparitāpanānuyogamanuyutto? </span><span class="translation sujato">And what person mortifies others, committed to the practice of mortifying others? </span></div><p><div class=verse-container id=mn51:9.2><span>Idha, bhikkhave, ekacco puggalo orabbhiko hoti sūkariko sākuṇiko māgaviko luddo macchaghātako coro coraghātako goghātako bandhanāgāriko, ye vā panaññepi keci kurūrakammantā. </span><span class="translation sujato">It’s when a person is a slaughterer of sheep, pigs, or poultry, a hunter or trapper, a fisher, a bandit, an executioner, a butcher, a jailer, or someone with some other kind of cruel livelihood. </span></div><p><div class=verse-container id=mn51:9.3><span>Ayaṁ vuccati, bhikkhave, puggalo parantapo paraparitāpanānuyogamanuyutto. </span><span class="translation sujato">This is called a person who mortifies others, being committed to the practice of mortifying others. </span></div><p><div class=verse-container id=mn51:10.1><span>Katamo ca, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto? </span><span class="translation sujato">And what person mortifies themselves and others, being committed to the practice of mortifying themselves and others? </span></div><p><div class=verse-container id=mn51:10.2><span>Idha, bhikkhave, ekacco puggalo rājā vā hoti khattiyo muddhāvasitto brāhmaṇo vā mahāsālo. </span><span class="translation sujato">It’s when a person is an anointed aristocratic king or a well-to-do brahmin. </span></div><p><div class=verse-container id=mn51:10.3><span>So puratthimena nagarassa navaṁ santhāgāraṁ kārāpetvā kesamassuṁ ohāretvā kharājinaṁ nivāsetvā sappitelena kāyaṁ abbhañjitvā magavisāṇena piṭṭhiṁ kaṇḍuvamāno navaṁ santhāgāraṁ pavisati saddhiṁ mahesiyā brāhmaṇena ca purohitena. </span><span class="translation sujato">He has a new ceremonial hall built to the east of the citadel. He shaves off his hair and beard, dresses in a rough antelope hide, and smears his body with ghee and oil. Scratching his back with antlers, he enters the hall with his chief queen and the brahmin high priest. </span></div><p><div class=verse-container id=mn51:10.4><span>So tattha anantarahitāya bhūmiyā haritupalittāya seyyaṁ kappeti. </span><span class="translation sujato">There he lies on the bare ground strewn with grass. </span></div><p><div class=verse-container id=mn51:10.5><span>Ekissāya gāviyā sarūpavacchāya yaṁ ekasmiṁ thane khīraṁ hoti tena rājā yāpeti, yaṁ dutiyasmiṁ thane khīraṁ hoti tena mahesī yāpeti, yaṁ tatiyasmiṁ thane khīraṁ hoti tena brāhmaṇo purohito yāpeti, yaṁ catutthasmiṁ thane khīraṁ hoti tena aggiṁ juhati, avasesena vacchako yāpeti. </span><span class="translation sujato">The king feeds on the milk from one teat of a cow that has a calf of the same color. The chief queen feeds on the milk from the second teat. The brahmin high priest feeds on the milk from the third teat. The milk from the fourth teat is served to the sacred flame. The calf feeds on the remainder. </span></div><p><div class=verse-container id=mn51:10.6><span>So evamāha: </span><span class="translation sujato">He says: </span></div><p><div class=verse-container id=mn51:10.7><span>‘ettakā usabhā haññantu yaññatthāya, ettakā vacchatarā haññantu yaññatthāya, ettakā vacchatariyo haññantu yaññatthāya, ettakā ajā haññantu yaññatthāya, ettakā urabbhā haññantu yaññatthāya, ettakā assā haññantu yaññatthāya, ettakā rukkhā chijjantu yūpatthāya, ettakā dabbhā lūyantu barihisatthāyā’ti. </span><span class="translation sujato">‘Slaughter this many bulls, bullocks, heifers, goats, rams, and horses for the sacrifice! Fell this many trees and reap this much grass for the sacrificial equipment!’ </span></div><p><div class=verse-container id=mn51:10.8><span>Yepissa te honti dāsāti vā pessāti vā kammakarāti vā tepi daṇḍatajjitā bhayatajjitā assumukhā rudamānā parikammāni karonti. </span><span class="translation sujato">His bondservants, servants, and workers do their jobs under threat of punishment and danger, weeping with tearful faces. </span></div><p><div class=verse-container id=mn51:10.9><span>Ayaṁ vuccati, bhikkhave, puggalo attantapo ca attaparitāpanānuyogamanuyutto parantapo ca paraparitāpanānuyogamanuyutto. </span><span class="translation sujato">This is called a person who mortifies themselves and others, being committed to the practice of mortifying themselves and others. </span></div><p><div class=verse-container id=mn51:11.1><span>Katamo ca, bhikkhave, puggalo nevattantapo nāttaparitāpanānuyogamanuyutto na parantapo na paraparitāpanānuyogamanuyutto, so anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati? </span><span class="translation sujato">And what person doesn’t mortify either themselves or others, but lives without wishes, quenched, cooled, experiencing bliss, with self become divine? </span></div><p><div class=verse-container id=mn51:12.1><span>Idha, bhikkhave, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sujato">It’s when a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span></div><p><div class=verse-container id=mn51:12.2><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sujato">He has realized with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span></div><p><div class=verse-container id=mn51:12.3><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=mn51:13.1><span>Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto. </span><span class="translation sujato">A householder hears that teaching, or a householder’s child, or someone reborn in a good family. </span></div><p><div class=verse-container id=mn51:13.2><span>So taṁ dhammaṁ sutvā tathāgate saddhaṁ paṭilabhati. </span><span class="translation sujato">They gain faith in the Realized One </span></div><p><div class=verse-container id=mn51:13.3><span>So tena saddhāpaṭilābhena samannāgato iti paṭisañcikkhati: </span><span class="translation sujato">and reflect: </span></div><p><div class=verse-container id=mn51:13.4><span>‘sambādho gharāvāso rajāpatho, abbhokāso pabbajjā. </span><span class="translation sujato">‘Life at home is cramped and dirty, life gone forth is wide open. </span></div><p><div class=verse-container id=mn51:13.5><span>Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ. </span><span class="translation sujato">It’s not easy for someone living at home to lead the spiritual life utterly full and pure, like a polished shell. </span></div><p><div class=verse-container id=mn51:13.6><span>Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><span class="translation sujato">Why don’t I shave off my hair and beard, dress in ocher robes, and go forth from the lay life to homelessness?’ </span></div><p><div class=verse-container id=mn51:13.7><span>So aparena samayena appaṁ vā bhogakkhandhaṁ pahāya, mahantaṁ vā bhogakkhandhaṁ pahāya, appaṁ vā ñātiparivaṭṭaṁ pahāya, mahantaṁ vā ñātiparivaṭṭaṁ pahāya, kesamassuṁ ohāretvā, kāsāyāni vatthāni acchādetvā agārasmā anagāriyaṁ pabbajati. </span><span class="translation sujato">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness. </span></div><p><div class=verse-container id=mn51:14.1><span>So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. </span><span class="translation sujato">Once they’ve gone forth, they take up the training and livelihood of the mendicants. They give up killing living creatures, renouncing the rod and the sword. They’re scrupulous and kind, living full of sympathy for all living beings. </span></div><p><div class=verse-container id=mn51:14.2><span>Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati. </span><span class="translation sujato">They give up stealing. They take only what’s given, and expect only what’s given. They keep themselves clean by not thieving. </span></div><p><div class=verse-container id=mn51:14.3><span>Abrahmacariyaṁ pahāya brahmacārī hoti ārācārī virato methunā gāmadhammā. </span><span class="translation sujato">They give up unchastity. They are celibate, set apart, avoiding the vulgar act of sex. </span></div><p><div class=verse-container id=mn51:14.4><span>Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa. </span><span class="translation sujato">They give up lying. They speak the truth and stick to the truth. They’re honest and dependable, and don’t trick the world with their words. </span></div><p><div class=verse-container id=mn51:14.5><span>Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya—iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti. </span><span class="translation sujato">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony. </span></div><p><div class=verse-container id=mn51:14.6><span>Pharusaṁ vācaṁ pahāya pharusāya vācāya paṭivirato hoti, yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti. </span><span class="translation sujato">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people. </span></div><p><div class=verse-container id=mn51:14.7><span>Samphappalāpaṁ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā kālena sāpadesaṁ pariyantavatiṁ atthasaṁhitaṁ. </span><span class="translation sujato">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial. </span></div><p><div class=verse-container id=mn51:14.8><span>So bījagāmabhūtagāmasamārambhā paṭivirato hoti, </span><span class="translation sujato">They refrain from injuring plants and seeds. </span></div><p><div class=verse-container id=mn51:14.9><span>ekabhattiko hoti rattūparato virato vikālabhojanā; </span><span class="translation sujato">They eat in one part of the day, abstaining from eating at night and food at the wrong time. </span></div><p><div class=verse-container id=mn51:14.10><span>naccagītavāditavisūkadassanā paṭivirato hoti; </span><span class="translation sujato">They refrain from seeing shows of dancing, singing, and music . </span></div><p><div class=verse-container id=mn51:14.11><span>mālāgandhavilepanadhāraṇamaṇḍanavibhūsanaṭṭhānā paṭivirato hoti; </span><span class="translation sujato">They refrain from beautifying and adorning themselves with garlands, fragrance, and makeup. </span></div><p><div class=verse-container id=mn51:14.12><span>uccāsayanamahāsayanā paṭivirato hoti; </span><span class="translation sujato">They refrain from high and luxurious beds. </span></div><p><div class=verse-container id=mn51:14.13><span>jātarūparajatapaṭiggahaṇā paṭivirato hoti; </span><span class="translation sujato">They refrain from receiving gold and currency, </span></div><p><div class=verse-container id=mn51:14.14><span>āmakadhaññapaṭiggahaṇā paṭivirato hoti; </span><span class="translation sujato">raw grains, </span></div><p><div class=verse-container id=mn51:14.15><span>āmakamaṁsapaṭiggahaṇā paṭivirato hoti; </span><span class="translation sujato">raw meat, </span></div><p><div class=verse-container id=mn51:14.16><span>itthikumārikapaṭiggahaṇā paṭivirato hoti; </span><span class="translation sujato">women and girls, </span></div><p><div class=verse-container id=mn51:14.17><span>dāsidāsapaṭiggahaṇā paṭivirato hoti; </span><span class="translation sujato">male and female bondservants, </span></div><p><div class=verse-container id=mn51:14.18><span>ajeḷakapaṭiggahaṇā paṭivirato hoti; </span><span class="translation sujato">goats and sheep, </span></div><p><div class=verse-container id=mn51:14.19><span>kukkuṭasūkarapaṭiggahaṇā paṭivirato hoti; </span><span class="translation sujato">chickens and pigs, </span></div><p><div class=verse-container id=mn51:14.20><span>hatthigavassavaḷavapaṭiggahaṇā paṭivirato hoti; </span><span class="translation sujato">elephants, cows, horses, and mares, </span></div><p><div class=verse-container id=mn51:14.21><span>khettavatthupaṭiggahaṇā paṭivirato hoti; </span><span class="translation sujato">and fields and land. </span></div><p><div class=verse-container id=mn51:14.22><span>dūteyyapahiṇagamanānuyogā paṭivirato hoti; </span><span class="translation sujato">They refrain from running errands and messages; </span></div><p><div class=verse-container id=mn51:14.23><span>kayavikkayā paṭivirato hoti; </span><span class="translation sujato">buying and selling; </span></div><p><div class=verse-container id=mn51:14.24><span>tulākūṭakaṁsakūṭamānakūṭā paṭivirato hoti; </span><span class="translation sujato">falsifying weights, metals, or measures; </span></div><p><div class=verse-container id=mn51:14.25><span>ukkoṭanavañcananikatisāciyogā paṭivirato hoti; </span><span class="translation sujato">bribery, fraud, cheating, and duplicity; </span></div><p><div class=verse-container id=mn51:14.26><span>chedanavadhabandhanaviparāmosaālopasahasākārā paṭivirato hoti. </span><span class="translation sujato">mutilation, murder, abduction, banditry, plunder, and violence. </span></div><p><div class=verse-container id=mn51:15.1><span>So santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati. </span><span class="translation sujato">They’re content with robes to look after the body and almsfood to look after the belly. Wherever they go, they set out taking only these things. </span></div><p><div class=verse-container id=mn51:15.2><span>Seyyathāpi nāma pakkhī sakuṇo yena yeneva ḍeti, sapattabhārova ḍeti; </span><span class="translation sujato">They’re like a bird: wherever it flies, wings are its only burden. </span></div><p><div class=verse-container id=mn51:15.3><span>evameva bhikkhu santuṭṭho hoti kāyaparihārikena cīvarena kucchiparihārikena piṇḍapātena. So yena yeneva pakkamati, samādāyeva pakkamati. </span><span class="translation sujato">In the same way, a mendicant is content with robes to look after the body and almsfood to look after the belly. Wherever they go, they set out taking only these things. </span></div><p><div class=verse-container id=mn51:15.4><span>So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti. </span><span class="translation sujato">When they have this entire spectrum of noble ethics, they experience a blameless happiness inside themselves. </span></div><p><div class=verse-container id=mn51:16.1><span>So cakkhunā rūpaṁ disvā na nimittaggāhī hoti nānubyañjanaggāhī. </span><span class="translation sujato">When they see a sight with their eyes, they don’t get caught up in the features and details. </span></div><p><div class=verse-container id=mn51:16.2><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati. </span><span class="translation sujato">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving its restraint. </span></div><p><div class=verse-container id=mn51:16.3><span>Sotena saddaṁ sutvā …pe… </span><span class="translation sujato">When they hear a sound with their ears … </span></div><p><div class=verse-container id=mn51:16.4><span>ghānena gandhaṁ ghāyitvā …pe… </span><span class="translation sujato">When they smell an odor with their nose … </span></div><p><div class=verse-container id=mn51:16.5><span>jivhāya rasaṁ sāyitvā …pe… </span><span class="translation sujato">When they taste a flavor with their tongue … </span></div><p><div class=verse-container id=mn51:16.6><span>kāyena phoṭṭhabbaṁ phusitvā …pe… </span><span class="translation sujato">When they feel a touch with their body … </span></div><p><div class=verse-container id=mn51:16.7><span>manasā dhammaṁ viññāya na nimittaggāhī hoti nānubyañjanaggāhī. </span><span class="translation sujato">When they know an idea with their mind, they don’t get caught up in the features and details. </span></div><p><div class=verse-container id=mn51:16.8><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span><span class="translation sujato">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint. </span></div><p><div class=verse-container id=mn51:16.9><span>So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti. </span><span class="translation sujato">When they have this noble sense restraint, they experience an unsullied bliss inside themselves. </span></div><p><div class=verse-container id=mn51:17.1><span>So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span><span class="translation sujato">They act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent. </span></div><p><div class=verse-container id=mn51:18.1><span>So iminā ca ariyena sīlakkhandhena samannāgato, imāya ca ariyāya santuṭṭhiyā samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato </span><span class="translation sujato">When they have this entire spectrum of noble ethics, this noble contentment, this noble sense restraint, and this noble mindfulness and situational awareness, </span></div><p><div class=verse-container id=mn51:18.2><span>vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><span class="translation sujato">they frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span></div><p><div class=verse-container id=mn51:19.1><span>So pacchābhattaṁ piṇḍapātapaṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">After the meal, they return from almsround, sit down cross-legged, set their body straight, and establish mindfulness in their presence. </span></div><p><div class=verse-container id=mn51:19.2><span>So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti, </span><span class="translation sujato">Giving up covetousness for the world, they meditate with a heart rid of covetousness, cleansing the mind of covetousness. </span></div><p><div class=verse-container id=mn51:19.3><span>byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti; </span><span class="translation sujato">Giving up ill will, they meditate with a mind rid of ill will, full of sympathy for all living beings, cleansing the mind of ill will and malevolence. </span></div><p><div class=verse-container id=mn51:19.4><span>thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti; </span><span class="translation sujato">Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness. </span></div><p><div class=verse-container id=mn51:19.5><span>uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti; </span><span class="translation sujato">Giving up restlessness and remorse, they meditate without restlessness, their mind peaceful inside, cleansing the mind of restlessness and remorse. </span></div><p><div class=verse-container id=mn51:19.6><span>vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti. </span><span class="translation sujato">Giving up doubt, they meditate having gone beyond doubt, not undecided about skillful qualities, cleansing the mind of doubt. </span></div><p><div class=verse-container id=mn51:20.1><span>So ime pañca nīvaraṇe pahāya cetaso upakkilese paññāya dubbalīkaraṇe, </span><span class="translation sujato">They give up these five hindrances, corruptions of the heart that weaken wisdom. </span></div><p><div class=verse-container id=mn51:20.2><span>vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati; </span><span class="translation sujato">Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn51:21.1><span>vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati; </span><span class="translation sujato">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn51:22.1><span>pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati; </span><span class="translation sujato">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn51:23.1><span>sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn51:24.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti. </span><span class="translation sujato">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward recollection of past lives. </span></div><p><div class=verse-container id=mn51:24.2><span>So anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sujato">They recollect many kinds of past lives, that is, one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details. </span></div><p><div class=verse-container id=mn51:25.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti. </span><span class="translation sujato">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the death and rebirth of sentient beings. </span></div><p><div class=verse-container id=mn51:25.2><span>So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti. </span><span class="translation sujato">With clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds: ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. </span></div><p><div class=verse-container id=mn51:26.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti. </span><span class="translation sujato">When their mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—they extend it toward knowledge of the ending of defilements. </span></div><p><div class=verse-container id=mn51:26.2><span>So ‘idaṁ dukkhan’ti yathābhūtaṁ pajānāti. ‘Ayaṁ dukkhasamudayo’ti yathābhūtaṁ pajānāti. ‘Ayaṁ dukkhanirodho’ti yathābhūtaṁ pajānāti. ‘Ayaṁ dukkhanirodhagāminī paṭipadā’ti yathābhūtaṁ pajānāti. </span><span class="translation sujato">They truly understand: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span></div><p><div class=verse-container id=mn51:27.1><span>‘Ime āsavā’ti yathābhūtaṁ pajānāti. ‘Ayaṁ āsavasamudayo’ti yathābhūtaṁ pajānāti. ‘Ayaṁ āsavanirodho’ti yathābhūtaṁ pajānāti. ‘Ayaṁ āsavanirodhagāminī paṭipadā’ti yathābhūtaṁ pajānāti. </span><span class="translation sujato">They truly understand: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. </span></div><p><div class=verse-container id=mn51:27.2><span>Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati. </span><span class="translation sujato">Knowing and seeing like this, their mind is freed from the defilements of sensuality, desire to be reborn, and ignorance. </span></div><p><div class=verse-container id=mn51:27.3><span>Vimuttasmiṁ vimuttamiti ñāṇaṁ hoti. </span><span class="translation sujato">When they’re freed, they know they’re freed. </span></div><p><div class=verse-container id=mn51:27.4><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=mn51:28.1><span>Ayaṁ vuccati, bhikkhave, puggalo nevattantapo nāttaparitāpanānuyogamanuyutto, na parantapo na paraparitāpanānuyogamanuyutto. </span><span class="translation sujato">This is called a person who neither mortifies themselves or others, being committed to the practice of not mortifying themselves or others. </span></div><p><div class=verse-container id=mn51:28.2><span>So attantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharatī”ti. </span><span class="translation sujato">They live without wishes in this very life, quenched, cooled, experiencing bliss, with self become divine.” </span></div><p><div class=verse-container id=mn51:28.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn51:28.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn51:28.5><span>Kandarakasuttaṁ niṭṭhitaṁ paṭhamaṁ. </span></div><div class=flex-between><a href=/canon/en/pli/ms/sutta/mn/mn0050.html>Previous</a><a href=/canon/en/pli/ms/sutta/mn/mn0052.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>