<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0149.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0148.html>Previous</a><a href=/canon/en/pli/ms/sutta/mn/mn0150.html>Next</a></div><p id=mn149:0.1><span class=root>Majjhima Nikāya 149 </span><br> <span class=sujato>Middle Discourses 149 </span><br><p id=mn149:0.2><span class="root big-bold">Mahāsaḷāyatanikasutta </span><br> <span class=sujato>The Great Discourse on What Relates to the Six Sense Fields </span><br><p id=mn149:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn149:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn149:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn149:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn149:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn149:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn149:2.1><span class=root>“mahāsaḷāyatanikaṁ vo, bhikkhave, desessāmi. </span><br> <span class=sujato>“Mendicants, I shall teach you the great discourse on what relates to the six sense fields. </span><br><p id=mn149:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn149:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn149:2.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn149:3.1><span class=root>“Cakkhuṁ, bhikkhave, ajānaṁ apassaṁ yathābhūtaṁ, rūpe ajānaṁ apassaṁ yathābhūtaṁ, cakkhuviññāṇaṁ ajānaṁ apassaṁ yathābhūtaṁ, cakkhusamphassaṁ ajānaṁ apassaṁ yathābhūtaṁ, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ajānaṁ apassaṁ yathābhūtaṁ, cakkhusmiṁ sārajjati, rūpesu sārajjati, cakkhuviññāṇe sārajjati, cakkhusamphasse sārajjati, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi sārajjati. </span><br> <span class=sujato>“Mendicants, when you don’t truly know and see the eye, sights, eye consciousness, eye contact, and what is felt as pleasant, painful, or neutral that arises conditioned by eye contact, you’re aroused by these things. </span><br><p id=mn149:3.2><span class=root>Tassa sārattassa saṁyuttassa sammūḷhassa assādānupassino viharato āyatiṁ pañcupādānakkhandhā upacayaṁ gacchanti. </span><br> <span class=sujato>Someone who lives aroused like this—fettered, confused, concentrating on gratification—accumulates the five grasping aggregates for themselves in the future. </span><br><p id=mn149:3.3><span class=root>Taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati. </span><br> <span class=sujato>And their craving—which leads to future lives, mixed up with relishing and greed, taking pleasure wherever it lands—grows. </span><br><p id=mn149:3.4><span class=root>Tassa kāyikāpi darathā pavaḍḍhanti, cetasikāpi darathā pavaḍḍhanti; </span><br> <span class=sujato>Their physical and mental stress, </span><br><p id=mn149:3.5><span class=root>kāyikāpi santāpā pavaḍḍhanti, cetasikāpi santāpā pavaḍḍhanti; </span><br> <span class=sujato>torment, </span><br><p id=mn149:3.6><span class=root>kāyikāpi pariḷāhā pavaḍḍhanti, cetasikāpi pariḷāhā pavaḍḍhanti. </span><br> <span class=sujato>and fever grow. </span><br><p id=mn149:3.7><span class=root>So kāyadukkhampi cetodukkhampi paṭisaṁvedeti. </span><br> <span class=sujato>And they experience physical and mental suffering. </span><br><p id=mn149:4-7.1><span class=root>Sotaṁ, bhikkhave, ajānaṁ apassaṁ yathābhūtaṁ …pe… </span><br> <span class=sujato>When you don’t truly know and see the ear … </span><br><p id=mn149:4-7.2><span class=root>ghānaṁ, bhikkhave, ajānaṁ apassaṁ yathābhūtaṁ …pe… </span><br> <span class=sujato>nose … </span><br><p id=mn149:4-7.3><span class=root>jivhaṁ, bhikkhave, ajānaṁ apassaṁ yathābhūtaṁ …pe… </span><br> <span class=sujato>tongue … </span><br><p id=mn149:4-7.4><span class=root>kāyaṁ, bhikkhave, ajānaṁ apassaṁ yathābhūtaṁ …pe… </span><br> <span class=sujato>body … </span><br><p id=mn149:4-7.5><span class=root>manaṁ, bhikkhave, ajānaṁ apassaṁ yathābhūtaṁ, dhamme, bhikkhave, ajānaṁ apassaṁ yathābhūtaṁ, manoviññāṇaṁ, bhikkhave, ajānaṁ apassaṁ yathābhūtaṁ, manosamphassaṁ, bhikkhave, ajānaṁ apassaṁ yathābhūtaṁ, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ajānaṁ apassaṁ yathābhūtaṁ, manasmiṁ sārajjati, dhammesu sārajjati, manoviññāṇe sārajjati, manosamphasse sārajjati, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi sārajjati. </span><br> <span class=sujato>mind, ideas, mind consciousness, mind contact, and what is felt as pleasant, painful, or neutral that arises conditioned by mind contact, you’re aroused by these things. </span><br><p id=mn149:8.1><span class=root>Tassa sārattassa saṁyuttassa sammūḷhassa assādānupassino viharato āyatiṁ pañcupādānakkhandhā upacayaṁ gacchanti. </span><br> <span class=sujato>Someone who lives aroused like this—fettered, confused, concentrating on gratification—accumulates the five grasping aggregates for themselves in the future. </span><br><p id=mn149:8.2><span class=root>Taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati. </span><br> <span class=sujato>And their craving—which leads to future lives, mixed up with relishing and greed, taking pleasure wherever it lands—grows. </span><br><p id=mn149:8.3><span class=root>Tassa kāyikāpi darathā pavaḍḍhanti, cetasikāpi darathā pavaḍḍhanti; </span><br> <span class=sujato>Their physical and mental stress, </span><br><p id=mn149:8.4><span class=root>kāyikāpi santāpā pavaḍḍhanti, cetasikāpi santāpā pavaḍḍhanti; </span><br> <span class=sujato>torment, </span><br><p id=mn149:8.5><span class=root>kāyikāpi pariḷāhā pavaḍḍhanti, cetasikāpi pariḷāhā pavaḍḍhanti. </span><br> <span class=sujato>and fever grow. </span><br><p id=mn149:8.6><span class=root>So kāyadukkhampi cetodukkhampi paṭisaṁvedeti. </span><br> <span class=sujato>And they experience physical and mental suffering. </span><br><p id=mn149:9.1><span class=root>Cakkhuñca kho, bhikkhave, jānaṁ passaṁ yathābhūtaṁ, rūpe jānaṁ passaṁ yathābhūtaṁ, cakkhuviññāṇaṁ jānaṁ passaṁ yathābhūtaṁ, cakkhusamphassaṁ jānaṁ passaṁ yathābhūtaṁ, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jānaṁ passaṁ yathābhūtaṁ, cakkhusmiṁ na sārajjati, rūpesu na sārajjati, cakkhuviññāṇe na sārajjati, cakkhusamphasse na sārajjati, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi na sārajjati. </span><br> <span class=sujato>When you do truly know and see the eye, sights, eye consciousness, eye contact, and what is felt as pleasant, painful, or neutral that arises conditioned by eye contact, you’re not aroused by these things. </span><br><p id=mn149:9.2><span class=root>Tassa asārattassa asaṁyuttassa asammūḷhassa ādīnavānupassino viharato āyatiṁ pañcupādānakkhandhā apacayaṁ gacchanti. </span><br> <span class=sujato>Someone who lives unaroused like this—unfettered, unconfused, concentrating on drawbacks—disperses the five grasping aggregates for themselves in the future. </span><br><p id=mn149:9.3><span class=root>Taṇhā cassa ponobbhavikā nandīrāgasahagatā tatratatrābhinandinī, sā cassa pahīyati. </span><br> <span class=sujato>And their craving—which leads to future lives, mixed up with relishing and greed, taking pleasure wherever it lands—is given up. </span><br><p id=mn149:9.4><span class=root>Tassa kāyikāpi darathā pahīyanti, cetasikāpi darathā pahīyanti; </span><br> <span class=sujato>Their physical and mental stress, </span><br><p id=mn149:9.5><span class=root>kāyikāpi santāpā pahīyanti, cetasikāpi santāpā pahīyanti; </span><br> <span class=sujato>torment, </span><br><p id=mn149:9.6><span class=root>kāyikāpi pariḷāhā pahīyanti, cetasikāpi pariḷāhā pahīyanti. </span><br> <span class=sujato>and fever are given up. </span><br><p id=mn149:9.7><span class=root>So kāyasukhampi cetosukhampi paṭisaṁvedeti. </span><br> <span class=sujato>And they experience physical and mental pleasure. </span><br><p id=mn149:10.1><span class=root>Yā tathābhūtassa diṭṭhi sāssa hoti sammādiṭṭhi; </span><br> <span class=sujato>The view of such a person is right view. </span><br><p id=mn149:10.2><span class=root>yo tathābhūtassa saṅkappo svāssa hoti sammāsaṅkappo; </span><br> <span class=sujato>Their intention is right intention, </span><br><p id=mn149:10.3><span class=root>yo tathābhūtassa vāyāmo svāssa hoti sammāvāyāmo; </span><br> <span class=sujato>their effort is right effort, </span><br><p id=mn149:10.4><span class=root>yā tathābhūtassa sati sāssa hoti sammāsati; </span><br> <span class=sujato>their mindfulness is right mindfulness, </span><br><p id=mn149:10.5><span class=root>yo tathābhūtassa samādhi svāssa hoti sammāsamādhi. </span><br> <span class=sujato>and their immersion is right immersion. </span><br><p id=mn149:10.6><span class=root>Pubbeva kho panassa kāyakammaṁ vacīkammaṁ ājīvo suparisuddho hoti. </span><br> <span class=sujato>And their actions of body and speech, and their livelihood, have already been fully purified before. </span><br><p id=mn149:10.7><span class=root>Evamassāyaṁ ariyo aṭṭhaṅgiko maggo bhāvanāpāripūriṁ gacchati. </span><br> <span class=sujato>So this noble eightfold path is fully developed. </span><br><p id=mn149:10.8><span class=root>Tassa evaṁ imaṁ ariyaṁ aṭṭhaṅgikaṁ maggaṁ bhāvayato cattāropi satipaṭṭhānā bhāvanāpāripūriṁ gacchanti, cattāropi sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti, pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti, sattapi bojjhaṅgā bhāvanāpāripūriṁ gacchanti. </span><br> <span class=sujato>When the noble eightfold path is developed, the following are fully developed: the four kinds of mindfulness meditation, the four right efforts, the four bases of psychic power, the five faculties, the five powers, and the seven awakening factors. </span><br><p id=mn149:10.9><span class=root>Tassime dve dhammā yuganandhā vattanti—</span><br> <span class=sujato>And these two qualities proceed in conjunction: </span><br><p id=mn149:10.10><span class=root>samatho ca vipassanā ca. </span><br> <span class=sujato>serenity and discernment. </span><br><p id=mn149:10.11><span class=root>So ye dhammā abhiññā pariññeyyā te dhamme abhiññā parijānāti. </span><br> <span class=sujato>They completely understand by direct knowledge those things that should be completely understood by direct knowledge. </span><br><p id=mn149:10.12><span class=root>Ye dhammā abhiññā pahātabbā te dhamme abhiññā pajahati. </span><br> <span class=sujato>They give up by direct knowledge those things that should be given up by direct knowledge. </span><br><p id=mn149:10.13><span class=root>Ye dhammā abhiññā bhāvetabbā te dhamme abhiññā bhāveti. </span><br> <span class=sujato>They develop by direct knowledge those things that should be developed by direct knowledge. </span><br><p id=mn149:10.14><span class=root>Ye dhammā abhiññā sacchikātabbā te dhamme abhiññā sacchikaroti. </span><br> <span class=sujato>They realize by direct knowledge those things that should be realized by direct knowledge. </span><br><p id=mn149:11.1><span class=root>Katame ca, bhikkhave, dhammā abhiññā pariññeyyā? </span><br> <span class=sujato>And what are the things that should be completely understood by direct knowledge? </span><br><p id=mn149:11.2><span class=root>‘Pañcupādānakkhandhā’ tissa vacanīyaṁ, </span><br> <span class=sujato>You should say: ‘The five grasping aggregates.’ </span><br><p id=mn149:11.3><span class=root>seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><br> <span class=sujato>That is: form, feeling, perception, choices, and consciousness. </span><br><p id=mn149:11.4><span class=root>Ime dhammā abhiññā pariññeyyā. </span><br> <span class=sujato>These are the things that should be completely understood by direct knowledge. </span><br><p id=mn149:11.5><span class=root>Katame ca, bhikkhave, dhammā abhiññā pahātabbā? </span><br> <span class=sujato>And what are the things that should be given up by direct knowledge? </span><br><p id=mn149:11.6><span class=root>Avijjā ca bhavataṇhā ca—</span><br> <span class=sujato>Ignorance and craving for continued existence. </span><br><p id=mn149:11.7><span class=root>ime dhammā abhiññā pahātabbā. </span><br> <span class=sujato>These are the things that should be given up by direct knowledge. </span><br><p id=mn149:11.8><span class=root>Katame ca, bhikkhave, dhammā abhiññā bhāvetabbā? </span><br> <span class=sujato>And what are the things that should be developed by direct knowledge? </span><br><p id=mn149:11.9><span class=root>Samatho ca vipassanā ca—</span><br> <span class=sujato>Serenity and discernment. </span><br><p id=mn149:11.10><span class=root>ime dhammā abhiññā bhāvetabbā. </span><br> <span class=sujato>These are the things that should be developed by direct knowledge. </span><br><p id=mn149:11.11><span class=root>Katame ca, bhikkhave, dhammā abhiññā sacchikātabbā? </span><br> <span class=sujato>And what are the things that should be realized by direct knowledge? </span><br><p id=mn149:11.12><span class=root>Vijjā ca vimutti ca—</span><br> <span class=sujato>Knowledge and freedom. </span><br><p id=mn149:11.13><span class=root>ime dhammā abhiññā sacchikātabbā. </span><br> <span class=sujato>These are the things that should be realized by direct knowledge. </span><br><p id=mn149:12-18.1><span class=root>Sotaṁ, bhikkhave, jānaṁ passaṁ yathābhūtaṁ …pe… </span><br> <span class=sujato>When you truly know and see the ear … </span><br><p id=mn149:12-18.2><span class=root>ghānaṁ bhikkhave, jānaṁ passaṁ yathābhūtaṁ …pe… </span><br> <span class=sujato>nose … </span><br><p id=mn149:12-18.3><span class=root>jivhaṁ, bhikkhave, jānaṁ passaṁ yathābhūtaṁ …pe… </span><br> <span class=sujato>tongue … </span><br><p id=mn149:12-18.4><span class=root>kāyaṁ, bhikkhave, jānaṁ passaṁ yathābhūtaṁ …pe… </span><br> <span class=sujato>body … </span><br><p id=mn149:12-18.5><span class=root>manaṁ, bhikkhave, jānaṁ passaṁ yathābhūtaṁ, dhamme jānaṁ passaṁ yathābhūtaṁ, manoviññāṇaṁ jānaṁ passaṁ yathābhūtaṁ, manosamphassaṁ jānaṁ passaṁ yathābhūtaṁ, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jānaṁ passaṁ yathābhūtaṁ, manasmiṁ na sārajjati, dhammesu na sārajjati, manoviññāṇe na sārajjati, manosamphasse na sārajjati, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi na sārajjati. </span><br> <span class=sujato>mind, ideas, mind consciousness, mind contact, and what is felt as pleasant, painful, or neutral that arises conditioned by mind contact, you are not aroused by these things. … </span><br><p id=mn149:19.1><span class=root>Tassa asārattassa asaṁyuttassa asammūḷhassa ādīnavānupassino viharato āyatiṁ pañcupādānakkhandhā apacayaṁ gacchanti. </span><br><p id=mn149:19.2><span class=root>Taṇhā cassa ponobbhavikā nandīrāgasahagatā tatratatrābhinandinī, sā cassa pahīyati. </span><br><p id=mn149:19.3><span class=root>Tassa kāyikāpi darathā pahīyanti, cetasikāpi darathā pahīyanti; </span><br><p id=mn149:19.4><span class=root>kāyikāpi santāpā pahīyanti, cetasikāpi santāpā pahīyanti; </span><br><p id=mn149:19.5><span class=root>kāyikāpi pariḷāhā pahīyanti, cetasikāpi pariḷāhā pahīyanti. </span><br><p id=mn149:19.6><span class=root>So kāyasukhampi cetosukhampi paṭisaṁvedeti. </span><br><p id=mn149:20.1><span class=root>Yā tathābhūtassa diṭṭhi sāssa hoti sammādiṭṭhi; </span><br><p id=mn149:20.2><span class=root>yo tathābhūtassa saṅkappo svāssa hoti sammāsaṅkappo; </span><br><p id=mn149:20.3><span class=root>yo tathābhūtassa vāyāmo svāssa hoti sammāvāyāmo; </span><br><p id=mn149:20.4><span class=root>yā tathābhūtassa sati sāssa hoti sammāsati; </span><br><p id=mn149:20.5><span class=root>yo tathābhūtassa samādhi svāssa hoti sammāsamādhi. </span><br><p id=mn149:20.6><span class=root>Pubbeva kho panassa kāyakammaṁ vacīkammaṁ ājīvo suparisuddho hoti. </span><br><p id=mn149:20.7><span class=root>Evamassāyaṁ ariyo aṭṭhaṅgiko maggo bhāvanāpāripūriṁ gacchati. </span><br><p id=mn149:21.1><span class=root>Tassa evaṁ imaṁ ariyaṁ aṭṭhaṅgikaṁ maggaṁ bhāvayato cattāropi satipaṭṭhānā bhāvanāpāripūriṁ gacchanti, cattāropi sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti, pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti, sattapi bojjhaṅgā bhāvanāpāripūriṁ gacchanti. </span><br><p id=mn149:22.1><span class=root>Tassime dve dhammā yuganandhā vattanti—</span><br><p id=mn149:22.2><span class=root>samatho ca vipassanā ca. </span><br><p id=mn149:22.3><span class=root>So ye dhammā abhiññā pariññeyyā te dhamme abhiññā parijānāti. </span><br><p id=mn149:22.4><span class=root>Ye dhammā abhiññā pahātabbā te dhamme abhiññā pajahati. </span><br><p id=mn149:22.5><span class=root>Ye dhammā abhiññā bhāvetabbā te dhamme abhiññā bhāveti. </span><br><p id=mn149:22.6><span class=root>Ye dhammā abhiññā sacchikātabbā te dhamme abhiññā sacchikaroti. </span><br><p id=mn149:23.1><span class=root>Katame ca, bhikkhave, dhammā abhiññā pariññeyyā? </span><br><p id=mn149:23.2><span class=root>‘Pañcupādānakkhandhā’ tissa vacanīyaṁ, seyyathidaṁ—</span><br><p id=mn149:23.3><span class=root>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><br><p id=mn149:23.4><span class=root>Ime dhammā abhiññā pariññeyyā. </span><br><p id=mn149:24.1><span class=root>Katame ca, bhikkhave, dhammā abhiññā pahātabbā? </span><br><p id=mn149:24.2><span class=root>Avijjā ca bhavataṇhā ca—</span><br><p id=mn149:24.3><span class=root>ime dhammā abhiññā pahātabbā. </span><br><p id=mn149:25.1><span class=root>Katame ca, bhikkhave, dhammā abhiññā bhāvetabbā? </span><br><p id=mn149:25.2><span class=root>Samatho ca vipassanā ca—</span><br><p id=mn149:25.3><span class=root>ime dhammā abhiññā bhāvetabbā. </span><br><p id=mn149:26.1><span class=root>Katame ca, bhikkhave, dhammā abhiññā sacchikātabbā? </span><br><p id=mn149:26.2><span class=root>Vijjā ca vimutti ca—</span><br><p id=mn149:26.3><span class=root>ime dhammā abhiññā sacchikātabbā”ti. </span><br> <span class=sujato>These are the things that should be realized by direct knowledge.” </span><br><p id=mn149:26.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn149:26.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn149:26.6><span class=root>Mahāsaḷāyatanikasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>