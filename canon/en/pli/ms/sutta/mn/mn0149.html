<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0149.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0148.html>Previous</a><a href=/canon/en/pli/ms/sutta/mn/mn0150.html>Next</a></div><p><div class=verse-container id=mn149:0.1><span>Majjhima Nikāya 149 </span><span class="translation sujato">Middle Discourses 149 </span></div><p><div class=verse-container id=mn149:0.2><span class=big-bold>Mahāsaḷāyatanikasutta </span><span class="translation sujato">The Great Discourse on What Relates to the Six Sense Fields </span></div><p><div class=verse-container id=mn149:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn149:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn149:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=mn149:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=mn149:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=mn149:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn149:2.1><span>“mahāsaḷāyatanikaṁ vo, bhikkhave, desessāmi. </span><span class="translation sujato">“Mendicants, I shall teach you the great discourse on what relates to the six sense fields. </span></div><p><div class=verse-container id=mn149:2.2><span>Taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=mn149:2.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=mn149:2.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn149:3.1><span>“Cakkhuṁ, bhikkhave, ajānaṁ apassaṁ yathābhūtaṁ, rūpe ajānaṁ apassaṁ yathābhūtaṁ, cakkhuviññāṇaṁ ajānaṁ apassaṁ yathābhūtaṁ, cakkhusamphassaṁ ajānaṁ apassaṁ yathābhūtaṁ, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ajānaṁ apassaṁ yathābhūtaṁ, cakkhusmiṁ sārajjati, rūpesu sārajjati, cakkhuviññāṇe sārajjati, cakkhusamphasse sārajjati, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi sārajjati. </span><span class="translation sujato">“Mendicants, when you don’t truly know and see the eye, sights, eye consciousness, eye contact, and what is felt as pleasant, painful, or neutral that arises conditioned by eye contact, you’re aroused by these things. </span></div><p><div class=verse-container id=mn149:3.2><span>Tassa sārattassa saṁyuttassa sammūḷhassa assādānupassino viharato āyatiṁ pañcupādānakkhandhā upacayaṁ gacchanti. </span><span class="translation sujato">Someone who lives aroused like this—fettered, confused, concentrating on gratification—accumulates the five grasping aggregates for themselves in the future. </span></div><p><div class=verse-container id=mn149:3.3><span>Taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati. </span><span class="translation sujato">And their craving—which leads to future lives, mixed up with relishing and greed, taking pleasure wherever it lands—grows. </span></div><p><div class=verse-container id=mn149:3.4><span>Tassa kāyikāpi darathā pavaḍḍhanti, cetasikāpi darathā pavaḍḍhanti; </span><span class="translation sujato">Their physical and mental stress, </span></div><p><div class=verse-container id=mn149:3.5><span>kāyikāpi santāpā pavaḍḍhanti, cetasikāpi santāpā pavaḍḍhanti; </span><span class="translation sujato">torment, </span></div><p><div class=verse-container id=mn149:3.6><span>kāyikāpi pariḷāhā pavaḍḍhanti, cetasikāpi pariḷāhā pavaḍḍhanti. </span><span class="translation sujato">and fever grow. </span></div><p><div class=verse-container id=mn149:3.7><span>So kāyadukkhampi cetodukkhampi paṭisaṁvedeti. </span><span class="translation sujato">And they experience physical and mental suffering. </span></div><p><div class=verse-container id=mn149:4-7.1><span>Sotaṁ, bhikkhave, ajānaṁ apassaṁ yathābhūtaṁ …pe… </span><span class="translation sujato">When you don’t truly know and see the ear … </span></div><p><div class=verse-container id=mn149:4-7.2><span>ghānaṁ, bhikkhave, ajānaṁ apassaṁ yathābhūtaṁ …pe… </span><span class="translation sujato">nose … </span></div><p><div class=verse-container id=mn149:4-7.3><span>jivhaṁ, bhikkhave, ajānaṁ apassaṁ yathābhūtaṁ …pe… </span><span class="translation sujato">tongue … </span></div><p><div class=verse-container id=mn149:4-7.4><span>kāyaṁ, bhikkhave, ajānaṁ apassaṁ yathābhūtaṁ …pe… </span><span class="translation sujato">body … </span></div><p><div class=verse-container id=mn149:4-7.5><span>manaṁ, bhikkhave, ajānaṁ apassaṁ yathābhūtaṁ, dhamme, bhikkhave, ajānaṁ apassaṁ yathābhūtaṁ, manoviññāṇaṁ, bhikkhave, ajānaṁ apassaṁ yathābhūtaṁ, manosamphassaṁ, bhikkhave, ajānaṁ apassaṁ yathābhūtaṁ, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi ajānaṁ apassaṁ yathābhūtaṁ, manasmiṁ sārajjati, dhammesu sārajjati, manoviññāṇe sārajjati, manosamphasse sārajjati, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi sārajjati. </span><span class="translation sujato">mind, ideas, mind consciousness, mind contact, and what is felt as pleasant, painful, or neutral that arises conditioned by mind contact, you’re aroused by these things. </span></div><p><div class=verse-container id=mn149:8.1><span>Tassa sārattassa saṁyuttassa sammūḷhassa assādānupassino viharato āyatiṁ pañcupādānakkhandhā upacayaṁ gacchanti. </span><span class="translation sujato">Someone who lives aroused like this—fettered, confused, concentrating on gratification—accumulates the five grasping aggregates for themselves in the future. </span></div><p><div class=verse-container id=mn149:8.2><span>Taṇhā cassa ponobbhavikā nandīrāgasahagatā tatratatrābhinandinī, sā cassa pavaḍḍhati. </span><span class="translation sujato">And their craving—which leads to future lives, mixed up with relishing and greed, taking pleasure wherever it lands—grows. </span></div><p><div class=verse-container id=mn149:8.3><span>Tassa kāyikāpi darathā pavaḍḍhanti, cetasikāpi darathā pavaḍḍhanti; </span><span class="translation sujato">Their physical and mental stress, </span></div><p><div class=verse-container id=mn149:8.4><span>kāyikāpi santāpā pavaḍḍhanti, cetasikāpi santāpā pavaḍḍhanti; </span><span class="translation sujato">torment, </span></div><p><div class=verse-container id=mn149:8.5><span>kāyikāpi pariḷāhā pavaḍḍhanti, cetasikāpi pariḷāhā pavaḍḍhanti. </span><span class="translation sujato">and fever grow. </span></div><p><div class=verse-container id=mn149:8.6><span>So kāyadukkhampi cetodukkhampi paṭisaṁvedeti. </span><span class="translation sujato">And they experience physical and mental suffering. </span></div><p><div class=verse-container id=mn149:9.1><span>Cakkhuñca kho, bhikkhave, jānaṁ passaṁ yathābhūtaṁ, rūpe jānaṁ passaṁ yathābhūtaṁ, cakkhuviññāṇaṁ jānaṁ passaṁ yathābhūtaṁ, cakkhusamphassaṁ jānaṁ passaṁ yathābhūtaṁ, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jānaṁ passaṁ yathābhūtaṁ, cakkhusmiṁ na sārajjati, rūpesu na sārajjati, cakkhuviññāṇe na sārajjati, cakkhusamphasse na sārajjati, yamidaṁ cakkhusamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi na sārajjati. </span><span class="translation sujato">When you do truly know and see the eye, sights, eye consciousness, eye contact, and what is felt as pleasant, painful, or neutral that arises conditioned by eye contact, you’re not aroused by these things. </span></div><p><div class=verse-container id=mn149:9.2><span>Tassa asārattassa asaṁyuttassa asammūḷhassa ādīnavānupassino viharato āyatiṁ pañcupādānakkhandhā apacayaṁ gacchanti. </span><span class="translation sujato">Someone who lives unaroused like this—unfettered, unconfused, concentrating on drawbacks—disperses the five grasping aggregates for themselves in the future. </span></div><p><div class=verse-container id=mn149:9.3><span>Taṇhā cassa ponobbhavikā nandīrāgasahagatā tatratatrābhinandinī, sā cassa pahīyati. </span><span class="translation sujato">And their craving—which leads to future lives, mixed up with relishing and greed, taking pleasure wherever it lands—is given up. </span></div><p><div class=verse-container id=mn149:9.4><span>Tassa kāyikāpi darathā pahīyanti, cetasikāpi darathā pahīyanti; </span><span class="translation sujato">Their physical and mental stress, </span></div><p><div class=verse-container id=mn149:9.5><span>kāyikāpi santāpā pahīyanti, cetasikāpi santāpā pahīyanti; </span><span class="translation sujato">torment, </span></div><p><div class=verse-container id=mn149:9.6><span>kāyikāpi pariḷāhā pahīyanti, cetasikāpi pariḷāhā pahīyanti. </span><span class="translation sujato">and fever are given up. </span></div><p><div class=verse-container id=mn149:9.7><span>So kāyasukhampi cetosukhampi paṭisaṁvedeti. </span><span class="translation sujato">And they experience physical and mental pleasure. </span></div><p><div class=verse-container id=mn149:10.1><span>Yā tathābhūtassa diṭṭhi sāssa hoti sammādiṭṭhi; </span><span class="translation sujato">The view of such a person is right view. </span></div><p><div class=verse-container id=mn149:10.2><span>yo tathābhūtassa saṅkappo svāssa hoti sammāsaṅkappo; </span><span class="translation sujato">Their intention is right intention, </span></div><p><div class=verse-container id=mn149:10.3><span>yo tathābhūtassa vāyāmo svāssa hoti sammāvāyāmo; </span><span class="translation sujato">their effort is right effort, </span></div><p><div class=verse-container id=mn149:10.4><span>yā tathābhūtassa sati sāssa hoti sammāsati; </span><span class="translation sujato">their mindfulness is right mindfulness, </span></div><p><div class=verse-container id=mn149:10.5><span>yo tathābhūtassa samādhi svāssa hoti sammāsamādhi. </span><span class="translation sujato">and their immersion is right immersion. </span></div><p><div class=verse-container id=mn149:10.6><span>Pubbeva kho panassa kāyakammaṁ vacīkammaṁ ājīvo suparisuddho hoti. </span><span class="translation sujato">And their actions of body and speech, and their livelihood, have already been fully purified before. </span></div><p><div class=verse-container id=mn149:10.7><span>Evamassāyaṁ ariyo aṭṭhaṅgiko maggo bhāvanāpāripūriṁ gacchati. </span><span class="translation sujato">So this noble eightfold path is fully developed. </span></div><p><div class=verse-container id=mn149:10.8><span>Tassa evaṁ imaṁ ariyaṁ aṭṭhaṅgikaṁ maggaṁ bhāvayato cattāropi satipaṭṭhānā bhāvanāpāripūriṁ gacchanti, cattāropi sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti, pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti, sattapi bojjhaṅgā bhāvanāpāripūriṁ gacchanti. </span><span class="translation sujato">When the noble eightfold path is developed, the following are fully developed: the four kinds of mindfulness meditation, the four right efforts, the four bases of psychic power, the five faculties, the five powers, and the seven awakening factors. </span></div><p><div class=verse-container id=mn149:10.9><span>Tassime dve dhammā yuganandhā vattanti—</span><span class="translation sujato">And these two qualities proceed in conjunction: </span></div><p><div class=verse-container id=mn149:10.10><span>samatho ca vipassanā ca. </span><span class="translation sujato">serenity and discernment. </span></div><p><div class=verse-container id=mn149:10.11><span>So ye dhammā abhiññā pariññeyyā te dhamme abhiññā parijānāti. </span><span class="translation sujato">They completely understand by direct knowledge those things that should be completely understood by direct knowledge. </span></div><p><div class=verse-container id=mn149:10.12><span>Ye dhammā abhiññā pahātabbā te dhamme abhiññā pajahati. </span><span class="translation sujato">They give up by direct knowledge those things that should be given up by direct knowledge. </span></div><p><div class=verse-container id=mn149:10.13><span>Ye dhammā abhiññā bhāvetabbā te dhamme abhiññā bhāveti. </span><span class="translation sujato">They develop by direct knowledge those things that should be developed by direct knowledge. </span></div><p><div class=verse-container id=mn149:10.14><span>Ye dhammā abhiññā sacchikātabbā te dhamme abhiññā sacchikaroti. </span><span class="translation sujato">They realize by direct knowledge those things that should be realized by direct knowledge. </span></div><p><div class=verse-container id=mn149:11.1><span>Katame ca, bhikkhave, dhammā abhiññā pariññeyyā? </span><span class="translation sujato">And what are the things that should be completely understood by direct knowledge? </span></div><p><div class=verse-container id=mn149:11.2><span>‘Pañcupādānakkhandhā’ tissa vacanīyaṁ, </span><span class="translation sujato">You should say: ‘The five grasping aggregates.’ </span></div><p><div class=verse-container id=mn149:11.3><span>seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><span class="translation sujato">That is: form, feeling, perception, choices, and consciousness. </span></div><p><div class=verse-container id=mn149:11.4><span>Ime dhammā abhiññā pariññeyyā. </span><span class="translation sujato">These are the things that should be completely understood by direct knowledge. </span></div><p><div class=verse-container id=mn149:11.5><span>Katame ca, bhikkhave, dhammā abhiññā pahātabbā? </span><span class="translation sujato">And what are the things that should be given up by direct knowledge? </span></div><p><div class=verse-container id=mn149:11.6><span>Avijjā ca bhavataṇhā ca—</span><span class="translation sujato">Ignorance and craving for continued existence. </span></div><p><div class=verse-container id=mn149:11.7><span>ime dhammā abhiññā pahātabbā. </span><span class="translation sujato">These are the things that should be given up by direct knowledge. </span></div><p><div class=verse-container id=mn149:11.8><span>Katame ca, bhikkhave, dhammā abhiññā bhāvetabbā? </span><span class="translation sujato">And what are the things that should be developed by direct knowledge? </span></div><p><div class=verse-container id=mn149:11.9><span>Samatho ca vipassanā ca—</span><span class="translation sujato">Serenity and discernment. </span></div><p><div class=verse-container id=mn149:11.10><span>ime dhammā abhiññā bhāvetabbā. </span><span class="translation sujato">These are the things that should be developed by direct knowledge. </span></div><p><div class=verse-container id=mn149:11.11><span>Katame ca, bhikkhave, dhammā abhiññā sacchikātabbā? </span><span class="translation sujato">And what are the things that should be realized by direct knowledge? </span></div><p><div class=verse-container id=mn149:11.12><span>Vijjā ca vimutti ca—</span><span class="translation sujato">Knowledge and freedom. </span></div><p><div class=verse-container id=mn149:11.13><span>ime dhammā abhiññā sacchikātabbā. </span><span class="translation sujato">These are the things that should be realized by direct knowledge. </span></div><p><div class=verse-container id=mn149:12-18.1><span>Sotaṁ, bhikkhave, jānaṁ passaṁ yathābhūtaṁ …pe… </span><span class="translation sujato">When you truly know and see the ear … </span></div><p><div class=verse-container id=mn149:12-18.2><span>ghānaṁ bhikkhave, jānaṁ passaṁ yathābhūtaṁ …pe… </span><span class="translation sujato">nose … </span></div><p><div class=verse-container id=mn149:12-18.3><span>jivhaṁ, bhikkhave, jānaṁ passaṁ yathābhūtaṁ …pe… </span><span class="translation sujato">tongue … </span></div><p><div class=verse-container id=mn149:12-18.4><span>kāyaṁ, bhikkhave, jānaṁ passaṁ yathābhūtaṁ …pe… </span><span class="translation sujato">body … </span></div><p><div class=verse-container id=mn149:12-18.5><span>manaṁ, bhikkhave, jānaṁ passaṁ yathābhūtaṁ, dhamme jānaṁ passaṁ yathābhūtaṁ, manoviññāṇaṁ jānaṁ passaṁ yathābhūtaṁ, manosamphassaṁ jānaṁ passaṁ yathābhūtaṁ, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tampi jānaṁ passaṁ yathābhūtaṁ, manasmiṁ na sārajjati, dhammesu na sārajjati, manoviññāṇe na sārajjati, manosamphasse na sārajjati, yamidaṁ manosamphassapaccayā uppajjati vedayitaṁ sukhaṁ vā dukkhaṁ vā adukkhamasukhaṁ vā tasmimpi na sārajjati. </span><span class="translation sujato">mind, ideas, mind consciousness, mind contact, and what is felt as pleasant, painful, or neutral that arises conditioned by mind contact, you are not aroused by these things. … </span></div><p><div class=verse-container id=mn149:19.1><span>Tassa asārattassa asaṁyuttassa asammūḷhassa ādīnavānupassino viharato āyatiṁ pañcupādānakkhandhā apacayaṁ gacchanti. </span></div><p><div class=verse-container id=mn149:19.2><span>Taṇhā cassa ponobbhavikā nandīrāgasahagatā tatratatrābhinandinī, sā cassa pahīyati. </span></div><p><div class=verse-container id=mn149:19.3><span>Tassa kāyikāpi darathā pahīyanti, cetasikāpi darathā pahīyanti; </span></div><p><div class=verse-container id=mn149:19.4><span>kāyikāpi santāpā pahīyanti, cetasikāpi santāpā pahīyanti; </span></div><p><div class=verse-container id=mn149:19.5><span>kāyikāpi pariḷāhā pahīyanti, cetasikāpi pariḷāhā pahīyanti. </span></div><p><div class=verse-container id=mn149:19.6><span>So kāyasukhampi cetosukhampi paṭisaṁvedeti. </span></div><p><div class=verse-container id=mn149:20.1><span>Yā tathābhūtassa diṭṭhi sāssa hoti sammādiṭṭhi; </span></div><p><div class=verse-container id=mn149:20.2><span>yo tathābhūtassa saṅkappo svāssa hoti sammāsaṅkappo; </span></div><p><div class=verse-container id=mn149:20.3><span>yo tathābhūtassa vāyāmo svāssa hoti sammāvāyāmo; </span></div><p><div class=verse-container id=mn149:20.4><span>yā tathābhūtassa sati sāssa hoti sammāsati; </span></div><p><div class=verse-container id=mn149:20.5><span>yo tathābhūtassa samādhi svāssa hoti sammāsamādhi. </span></div><p><div class=verse-container id=mn149:20.6><span>Pubbeva kho panassa kāyakammaṁ vacīkammaṁ ājīvo suparisuddho hoti. </span></div><p><div class=verse-container id=mn149:20.7><span>Evamassāyaṁ ariyo aṭṭhaṅgiko maggo bhāvanāpāripūriṁ gacchati. </span></div><p><div class=verse-container id=mn149:21.1><span>Tassa evaṁ imaṁ ariyaṁ aṭṭhaṅgikaṁ maggaṁ bhāvayato cattāropi satipaṭṭhānā bhāvanāpāripūriṁ gacchanti, cattāropi sammappadhānā bhāvanāpāripūriṁ gacchanti, cattāropi iddhipādā bhāvanāpāripūriṁ gacchanti, pañcapi indriyāni bhāvanāpāripūriṁ gacchanti, pañcapi balāni bhāvanāpāripūriṁ gacchanti, sattapi bojjhaṅgā bhāvanāpāripūriṁ gacchanti. </span></div><p><div class=verse-container id=mn149:22.1><span>Tassime dve dhammā yuganandhā vattanti—</span></div><p><div class=verse-container id=mn149:22.2><span>samatho ca vipassanā ca. </span></div><p><div class=verse-container id=mn149:22.3><span>So ye dhammā abhiññā pariññeyyā te dhamme abhiññā parijānāti. </span></div><p><div class=verse-container id=mn149:22.4><span>Ye dhammā abhiññā pahātabbā te dhamme abhiññā pajahati. </span></div><p><div class=verse-container id=mn149:22.5><span>Ye dhammā abhiññā bhāvetabbā te dhamme abhiññā bhāveti. </span></div><p><div class=verse-container id=mn149:22.6><span>Ye dhammā abhiññā sacchikātabbā te dhamme abhiññā sacchikaroti. </span></div><p><div class=verse-container id=mn149:23.1><span>Katame ca, bhikkhave, dhammā abhiññā pariññeyyā? </span></div><p><div class=verse-container id=mn149:23.2><span>‘Pañcupādānakkhandhā’ tissa vacanīyaṁ, seyyathidaṁ—</span></div><p><div class=verse-container id=mn149:23.3><span>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span></div><p><div class=verse-container id=mn149:23.4><span>Ime dhammā abhiññā pariññeyyā. </span></div><p><div class=verse-container id=mn149:24.1><span>Katame ca, bhikkhave, dhammā abhiññā pahātabbā? </span></div><p><div class=verse-container id=mn149:24.2><span>Avijjā ca bhavataṇhā ca—</span></div><p><div class=verse-container id=mn149:24.3><span>ime dhammā abhiññā pahātabbā. </span></div><p><div class=verse-container id=mn149:25.1><span>Katame ca, bhikkhave, dhammā abhiññā bhāvetabbā? </span></div><p><div class=verse-container id=mn149:25.2><span>Samatho ca vipassanā ca—</span></div><p><div class=verse-container id=mn149:25.3><span>ime dhammā abhiññā bhāvetabbā. </span></div><p><div class=verse-container id=mn149:26.1><span>Katame ca, bhikkhave, dhammā abhiññā sacchikātabbā? </span></div><p><div class=verse-container id=mn149:26.2><span>Vijjā ca vimutti ca—</span></div><p><div class=verse-container id=mn149:26.3><span>ime dhammā abhiññā sacchikātabbā”ti. </span><span class="translation sujato">These are the things that should be realized by direct knowledge.” </span></div><p><div class=verse-container id=mn149:26.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn149:26.5><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn149:26.6><span>Mahāsaḷāyatanikasuttaṁ niṭṭhitaṁ sattamaṁ. </span></div><div class=flex-between><a href=/canon/en/pli/ms/sutta/mn/mn0148.html>Previous</a><a href=/canon/en/pli/ms/sutta/mn/mn0150.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>