<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0107.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0106.html>Previous</a><a href=/canon/en/pli/ms/sutta/mn/mn0108.html>Next</a></div><p id=mn107:0.1><span class=root>Majjhima Nikāya 107 </span><br> <span class=sujato>Middle Discourses 107 </span><br><p id=mn107:0.2><span class="root big-bold">Gaṇakamoggallānasutta </span><br> <span class=sujato>With Moggallāna the Accountant </span><br><p id=mn107:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn107:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><br> <span class=sujato>At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span><br><p id=mn107:1.3><span class=root>Atha kho gaṇakamoggallāno brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the brahmin Moggallāna the Accountant went up to the Buddha, and exchanged greetings with him. </span><br><p id=mn107:1.4><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho gaṇakamoggallāno brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=mn107:2.1><span class=root>“Seyyathāpi, bho gotama, imassa migāramātupāsādassa dissati anupubbasikkhā anupubbakiriyā anupubbapaṭipadā yadidaṁ—</span><br> <span class=sujato>“Worthy Gotama, in this stilt longhouse we can see gradual progress </span><br><p id=mn107:2.2><span class=root>yāva pacchimasopānakaḷevarā; </span><br> <span class=sujato>down to the last step of the staircase. </span><br><p id=mn107:2.3><span class=root>imesampi hi, bho gotama, brāhmaṇānaṁ dissati anupubbasikkhā anupubbakiriyā anupubbapaṭipadā yadidaṁ—</span><br> <span class=sujato>Among the brahmins we can see gradual progress </span><br><p id=mn107:2.4><span class=root>ajjhene; </span><br> <span class=sujato>in recitation. </span><br><p id=mn107:2.5><span class=root>imesampi hi, bho gotama, issāsānaṁ dissati anupubbasikkhā anupubbakiriyā anupubbapaṭipadā yadidaṁ—</span><br> <span class=sujato>Among archers we can see gradual progress </span><br><p id=mn107:2.6><span class=root>issatthe. </span><br> <span class=sujato>in archery. </span><br><p id=mn107:2.7><span class=root>Amhākampi hi, bho gotama, gaṇakānaṁ gaṇanājīvānaṁ dissati anupubbasikkhā anupubbakiriyā anupubbapaṭipadā yadidaṁ—</span><br> <span class=sujato>Among us accountants, who earn a living by accounting, we can see gradual progress </span><br><p id=mn107:2.8><span class=root>saṅkhāne. </span><br> <span class=sujato>in mathematics. </span><br><p id=mn107:2.9><span class=root>Mayañhi, bho gotama, antevāsiṁ labhitvā paṭhamaṁ evaṁ gaṇāpema: </span><br> <span class=sujato>For when we get an apprentice we first make them count: </span><br><p id=mn107:2.10><span class=root>‘ekaṁ ekakaṁ, dve dukā, tīṇi tikā, cattāri catukkā, pañca pañcakā, cha chakkā, satta sattakā, aṭṭha aṭṭhakā, nava navakā, dasa dasakā’ti; </span><br> <span class=sujato>‘One one, two twos, three threes, four fours, five fives, six sixes, seven sevens, eight eights, nine nines, ten tens.’ </span><br><p id=mn107:2.11><span class=root>satampi mayaṁ, bho gotama, gaṇāpema, bhiyyopi gaṇāpema. </span><br> <span class=sujato>We even make them count up to a hundred. </span><br><p id=mn107:2.12><span class=root>Sakkā nu kho, bho gotama, imasmimpi dhammavinaye evameva anupubbasikkhā anupubbakiriyā anupubbapaṭipadā paññapetun”ti? </span><br> <span class=sujato>Is it possible to similarly describe a gradual training, gradual progress, and gradual practice in this teaching and training?” </span><br><p id=mn107:3.1><span class=root>“Sakkā, brāhmaṇa, imasmimpi dhammavinaye anupubbasikkhā anupubbakiriyā anupubbapaṭipadā paññapetuṁ. </span><br> <span class=sujato>“It is possible, brahmin. </span><br><p id=mn107:3.2><span class=root>Seyyathāpi, brāhmaṇa, dakkho assadammako bhaddaṁ assājānīyaṁ labhitvā paṭhameneva mukhādhāne kāraṇaṁ kāreti, atha uttariṁ kāraṇaṁ kāreti; </span><br> <span class=sujato>Suppose a deft horse trainer were to obtain a fine thoroughbred. First of all he’d make it get used to wearing the bit. </span><br><p id=mn107:3.3><span class=root>evameva kho, brāhmaṇa, tathāgato purisadammaṁ labhitvā paṭhamaṁ evaṁ vineti: </span><br> <span class=sujato>In the same way, when the Realized One gets a person for training they first guide them like this: </span><br><p id=mn107:3.4><span class=root>‘ehi tvaṁ, bhikkhu, sīlavā hohi, pātimokkhasaṁvarasaṁvuto viharāhi ācāragocarasampanno aṇumattesu vajjesu bhayadassāvī, samādāya sikkhassu sikkhāpadesū’ti. </span><br> <span class=sujato>‘Come, mendicant, be ethical and restrained in the monastic code, conducting yourself well and resorting for alms in suitable places. Seeing danger in the slightest fault, keep the rules you’ve undertaken.’ </span><br><p id=mn107:4.1><span class=root>Yato kho, brāhmaṇa, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu, tamenaṁ tathāgato uttariṁ vineti: </span><br> <span class=sujato>When they have ethical conduct, the Realized One guides them further: </span><br><p id=mn107:4.2><span class=root>‘ehi tvaṁ, bhikkhu, indriyesu guttadvāro hohi, cakkhunā rūpaṁ disvā mā nimittaggāhī hohi mānubyañjanaggāhī. </span><br> <span class=sujato>‘Come, mendicant, guard your sense doors. When you see a sight with your eyes, don’t get caught up in the features and details. </span><br><p id=mn107:4.3><span class=root>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjāhi; rakkhāhi cakkhundriyaṁ, cakkhundriye saṁvaraṁ āpajjāhi. </span><br> <span class=sujato>If the faculty of sight were left unrestrained, bad unskillful qualities of covetousness and displeasure would become overwhelming. For this reason, practice restraint, protect the faculty of sight, and achieve restraint over it. </span><br><p id=mn107:4.4><span class=root>Sotena saddaṁ sutvā …pe… </span><br> <span class=sujato>When you hear a sound with your ears … </span><br><p id=mn107:4.5><span class=root>ghānena gandhaṁ ghāyitvā …pe… </span><br> <span class=sujato>When you smell an odor with your nose … </span><br><p id=mn107:4.6><span class=root>jivhāya rasaṁ sāyitvā …pe… </span><br> <span class=sujato>When you taste a flavor with your tongue … </span><br><p id=mn107:4.7><span class=root>kāyena phoṭṭhabbaṁ phusitvā …pe… </span><br> <span class=sujato>When you feel a touch with your body … </span><br><p id=mn107:4.8><span class=root>manasā dhammaṁ viññāya mā nimittaggāhī hohi mānubyañjanaggāhī. </span><br> <span class=sujato>When you know an idea with your mind, don’t get caught up in the features and details. </span><br><p id=mn107:4.9><span class=root>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ tassa saṁvarāya paṭipajjāhi; rakkhāhi manindriyaṁ, manindriye saṁvaraṁ āpajjāhī’ti. </span><br> <span class=sujato>If the faculty of mind were left unrestrained, bad unskillful qualities of covetousness and displeasure would become overwhelming. For this reason, practice restraint, protect the faculty of mind, and achieve its restraint.’ </span><br><p id=mn107:5.1><span class=root>Yato kho, brāhmaṇa, bhikkhu indriyesu guttadvāro hoti, tamenaṁ tathāgato uttariṁ vineti: </span><br> <span class=sujato>When they guard their sense doors, the Realized One guides them further: </span><br><p id=mn107:5.2><span class=root>‘ehi tvaṁ, bhikkhu, bhojane mattaññū hohi. </span><br> <span class=sujato>‘Come, mendicant, eat in moderation. </span><br><p id=mn107:5.3><span class=root>Paṭisaṅkhā yoniso āhāraṁ āhāreyyāsi—</span><br> <span class=sujato>Reflect rationally on the food that you eat: </span><br><p id=mn107:5.4><span class=root>neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya—iti purāṇañca vedanaṁ paṭihaṅkhāmi, navañca vedanaṁ na uppādessāmi, yātrā ca me bhavissati anavajjatā ca phāsuvihāro cā’ti. </span><br> <span class=sujato>‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span><br><p id=mn107:6.1><span class=root>Yato kho, brāhmaṇa, bhikkhu bhojane mattaññū hoti, tamenaṁ tathāgato uttariṁ vineti: </span><br> <span class=sujato>When they eat in moderation, the Realized One guides them further: </span><br><p id=mn107:6.2><span class=root>‘ehi tvaṁ, bhikkhu, jāgariyaṁ anuyutto viharāhi, divasaṁ caṅkamena nisajjāya āvaraṇīyehi dhammehi cittaṁ parisodhehi, rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodhehi, rattiyā majjhimaṁ yāmaṁ dakkhiṇena passena sīhaseyyaṁ kappeyyāsi pāde pādaṁ accādhāya sato sampajāno uṭṭhānasaññaṁ manasikaritvā, rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodhehī’ti. </span><br> <span class=sujato>‘Come, mendicant, be committed to wakefulness. Practice walking and sitting meditation by day, purifying your mind from obstacles. In the first watch of the night, continue to practice walking and sitting meditation. In the middle watch, lie down in the lion’s posture—on the right side, placing one foot on top of the other—mindful and aware, and focused on the time of getting up. In the last watch, get up and continue to practice walking and sitting meditation, purifying your mind from obstacles.’ </span><br><p id=mn107:7.1><span class=root>Yato kho, brāhmaṇa, bhikkhu jāgariyaṁ anuyutto hoti, tamenaṁ tathāgato uttariṁ vineti: </span><br> <span class=sujato>When they are committed to wakefulness, the Realized One guides them further: </span><br><p id=mn107:7.2><span class=root>‘ehi tvaṁ, bhikkhu, satisampajaññena samannāgato hohi, abhikkante paṭikkante sampajānakārī, ālokite vilokite sampajānakārī, samiñjite pasārite sampajānakārī, saṅghāṭipattacīvaradhāraṇe sampajānakārī, asite pīte khāyite sāyite sampajānakārī, uccārapassāvakamme sampajānakārī, gate ṭhite nisinne sutte jāgarite bhāsite tuṇhībhāve sampajānakārī’ti. </span><br> <span class=sujato>‘Come, mendicant, have mindfulness and situational awareness. Act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent.’ </span><br><p id=mn107:8.1><span class=root>Yato kho, brāhmaṇa, bhikkhu satisampajaññena samannāgato hoti, tamenaṁ tathāgato uttariṁ vineti: </span><br> <span class=sujato>When they have mindfulness and situational awareness, the Realized One guides them further: </span><br><p id=mn107:8.2><span class=root>‘ehi tvaṁ, bhikkhu, vivittaṁ senāsanaṁ bhajāhi araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjan’ti. </span><br> <span class=sujato>‘Come, mendicant, frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw.’ </span><br><p id=mn107:9.1><span class=root>So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><br> <span class=sujato>And they do so. </span><br><p id=mn107:9.2><span class=root>So pacchābhattaṁ piṇḍapātapaṭikkanto nisīdati pallaṅkaṁ ābhujitvā, ujuṁ kāyaṁ paṇidhāya, parimukhaṁ satiṁ upaṭṭhapetvā. </span><br> <span class=sujato>After the meal, they return from almsround, sit down cross-legged, set their body straight, and establish mindfulness in their presence. </span><br><p id=mn107:9.3><span class=root>So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti; </span><br> <span class=sujato>Giving up covetousness for the world, they meditate with a heart rid of covetousness, cleansing the mind of covetousness. </span><br><p id=mn107:9.4><span class=root>byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti; </span><br> <span class=sujato>Giving up ill will and malevolence, they meditate with a mind rid of ill will, full of sympathy for all living beings, cleansing the mind of ill will. </span><br><p id=mn107:9.5><span class=root>thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti; </span><br> <span class=sujato>Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness. </span><br><p id=mn107:9.6><span class=root>uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti; </span><br> <span class=sujato>Giving up restlessness and remorse, they meditate without restlessness, their mind peaceful inside, cleansing the mind of restlessness and remorse. </span><br><p id=mn107:9.7><span class=root>vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti. </span><br> <span class=sujato>Giving up doubt, they meditate having gone beyond doubt, not undecided about skillful qualities, cleansing the mind of doubt. </span><br><p id=mn107:10.1><span class=root>So ime pañca nīvaraṇe pahāya cetaso upakkilese paññāya dubbalīkaraṇe </span><br> <span class=sujato>They give up these five hindrances, corruptions of the heart that weaken wisdom. </span><br><p id=mn107:10.2><span class=root>vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected. </span><br><p id=mn107:10.3><span class=root>Vitakkavicārānaṁ vūpasamā ajjhattaṁ sampasādanaṁ …pe… dutiyaṁ jhānaṁ upasampajja viharati. </span><br> <span class=sujato>As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn107:10.4><span class=root>Pītiyā ca virāgā … tatiyaṁ jhānaṁ upasampajja viharati. </span><br> <span class=sujato>And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=mn107:10.5><span class=root>Sukhassa ca pahānā … catutthaṁ jhānaṁ upasampajja viharati. </span><br> <span class=sujato>Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span><br><p id=mn107:11.1><span class=root>Ye kho te, brāhmaṇa, bhikkhū sekkhā apattamānasā anuttaraṁ yogakkhemaṁ patthayamānā viharanti tesu me ayaṁ evarūpī anusāsanī hoti. </span><br> <span class=sujato>That’s how I instruct the mendicants who are trainees—who haven’t achieved their heart’s desire, but live aspiring to the supreme sanctuary from the yoke. </span><br><p id=mn107:11.2><span class=root>Ye pana te bhikkhū arahanto khīṇāsavā vusitavanto katakaraṇīyā ohitabhārā anuppattasadatthā parikkhīṇabhavasaṁyojanā sammadaññāvimuttā tesaṁ ime dhammā diṭṭhadhammasukhavihārāya ceva saṁvattanti, satisampajaññāya cā”ti. </span><br> <span class=sujato>But for those mendicants who are perfected—who have ended the defilements, completed the spiritual journey, done what had to be done, laid down the burden, achieved their own goal, utterly ended the fetter of continued existence, and are rightly freed through enlightenment—these things lead to blissful meditation in this life, and to mindfulness and awareness.” </span><br><p id=mn107:12.1><span class=root>Evaṁ vutte, gaṇakamoggallāno brāhmaṇo bhagavantaṁ etadavoca: </span><br> <span class=sujato>When he had spoken, Moggallāna the Accountant said to the Buddha, </span><br><p id=mn107:12.2><span class=root>“kiṁ nu kho bhoto gotamassa sāvakā bhotā gotamena evaṁ ovadīyamānā evaṁ anusāsīyamānā sabbe accantaṁ niṭṭhaṁ nibbānaṁ ārādhenti udāhu ekacce nārādhentī”ti? </span><br> <span class=sujato>“When his disciples are instructed and advised like this by the worthy Gotama, do all of them achieve the ultimate goal, extinguishment, or do some of them fail?” </span><br><p id=mn107:12.3><span class=root>“Appekacce kho, brāhmaṇa, mama sāvakā mayā evaṁ ovadīyamānā evaṁ anusāsīyamānā accantaṁ niṭṭhaṁ nibbānaṁ ārādhenti, ekacce nārādhentī”ti. </span><br> <span class=sujato>“Some succeed, while others fail.” </span><br><p id=mn107:13.1><span class=root>“Ko nu kho, bho gotama, hetu ko paccayo yaṁ tiṭṭhateva nibbānaṁ, tiṭṭhati nibbānagāmī maggo, tiṭṭhati bhavaṁ gotamo samādapetā; </span><br> <span class=sujato>“What is the cause, worthy Gotama, what is the reason why, though extinguishment is present, the path leading to extinguishment is present, and the worthy Gotama is present to encourage them, </span><br><p id=mn107:13.2><span class=root>atha ca pana bhoto gotamassa sāvakā bhotā gotamena evaṁ ovadīyamānā evaṁ anusāsīyamānā appekacce accantaṁ niṭṭhaṁ nibbānaṁ ārādhenti, ekacce nārādhentī”ti? </span><br> <span class=sujato>still some succeed while others fail?” </span><br><p id=mn107:14.1><span class=root>“Tena hi, brāhmaṇa, taṁyevettha paṭipucchissāmi. Yathā te khameyya tathā naṁ byākareyyāsi. </span><br> <span class=sujato>“Well then, brahmin, I’ll ask you about this in return, and you can answer as you like. </span><br><p id=mn107:14.2><span class=root>Taṁ kiṁ maññasi, brāhmaṇa, </span><br> <span class=sujato>What do you think, brahmin? </span><br><p id=mn107:14.3><span class=root>kusalo tvaṁ rājagahagāmissa maggassā”ti? </span><br> <span class=sujato>Are you skilled in the road to Rājagaha?” </span><br><p id=mn107:14.4><span class=root>“Evaṁ, bho, kusalo ahaṁ rājagahagāmissa maggassā”ti. </span><br> <span class=sujato>“Yes, I am.” </span><br><p id=mn107:14.5><span class=root>“Taṁ kiṁ maññasi, brāhmaṇa, </span><br> <span class=sujato>“What do you think, brahmin? </span><br><p id=mn107:14.6><span class=root>idha puriso āgaccheyya rājagahaṁ gantukāmo. </span><br> <span class=sujato>Suppose a person was to come along who wanted to go to Rājagaha. </span><br><p id=mn107:14.7><span class=root>So taṁ upasaṅkamitvā evaṁ vadeyya: </span><br> <span class=sujato>He’d approach you and say: </span><br><p id=mn107:14.8><span class=root>‘icchāmahaṁ, bhante, rājagahaṁ gantuṁ; </span><br> <span class=sujato>‘Sir, I wish to go to Rājagaha. </span><br><p id=mn107:14.9><span class=root>tassa me rājagahassa maggaṁ upadisā’ti. </span><br> <span class=sujato>Please point out the road to Rājagaha.’ </span><br><p id=mn107:14.10><span class=root>Tamenaṁ tvaṁ evaṁ vadeyyāsi: </span><br> <span class=sujato>You’d say to them: </span><br><p id=mn107:14.11><span class=root>‘ehambho purisa, ayaṁ maggo rājagahaṁ gacchati. </span><br> <span class=sujato>‘Here, worthy man, this road goes to Rājagaha. </span><br><p id=mn107:14.12><span class=root>Tena muhuttaṁ gaccha, tena muhuttaṁ gantvā dakkhissasi amukaṁ nāma gāmaṁ, tena muhuttaṁ gaccha, tena muhuttaṁ gantvā dakkhissasi amukaṁ nāma nigamaṁ; </span><br> <span class=sujato>Go along it for an hour, and you’ll see a certain village. Go along an hour further, and you’ll see a certain town. </span><br><p id=mn107:14.13><span class=root>tena muhuttaṁ gaccha, tena muhuttaṁ gantvā dakkhissasi rājagahassa ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br> <span class=sujato>Go along an hour further and you’ll see Rājagaha with its delightful parks, woods, meadows, and lotus ponds.’ </span><br><p id=mn107:14.14><span class=root>So tayā evaṁ ovadīyamāno evaṁ anusāsīyamāno ummaggaṁ gahetvā pacchāmukho gaccheyya. </span><br> <span class=sujato>Instructed like this by you, they might still take the wrong road, heading west. </span><br><p id=mn107:14.15><span class=root>Atha dutiyo puriso āgaccheyya rājagahaṁ gantukāmo. </span><br> <span class=sujato>But a second person might come with the same question and receive the same instructions. </span><br><p id=mn107:14.16><span class=root>So taṁ upasaṅkamitvā evaṁ vadeyya: </span><br><p id=mn107:14.17><span class=root>‘icchāmahaṁ, bhante, rājagahaṁ gantuṁ; </span><br><p id=mn107:14.18><span class=root>tassa me rājagahassa maggaṁ upadisā’ti. </span><br><p id=mn107:14.19><span class=root>Tamenaṁ tvaṁ evaṁ vadeyyāsi: </span><br><p id=mn107:14.20><span class=root>‘ehambho purisa, ayaṁ maggo rājagahaṁ gacchati. </span><br><p id=mn107:14.21><span class=root>Tena muhuttaṁ gaccha, tena muhuttaṁ gantvā dakkhissasi amukaṁ nāma gāmaṁ; </span><br><p id=mn107:14.22><span class=root>tena muhuttaṁ gaccha, tena muhuttaṁ gantvā dakkhissasi amukaṁ nāma nigamaṁ; </span><br><p id=mn107:14.23><span class=root>tena muhuttaṁ gaccha, tena muhuttaṁ gantvā dakkhissasi rājagahassa ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇīrāmaṇeyyakan’ti. </span><br><p id=mn107:14.24><span class=root>So tayā evaṁ ovadīyamāno evaṁ anusāsīyamāno sotthinā rājagahaṁ gaccheyya. </span><br> <span class=sujato>Instructed by you, they might safely arrive at Rājagaha. </span><br><p id=mn107:14.25><span class=root>Ko nu kho, brāhmaṇa, hetu ko paccayo yaṁ tiṭṭhateva rājagahaṁ, tiṭṭhati rājagahagāmī maggo, tiṭṭhasi tvaṁ samādapetā; </span><br> <span class=sujato>What is the cause, brahmin, what is the reason why, though Rājagaha is present, the path leading to Rājagaha is present, and you are there to encourage them, </span><br><p id=mn107:14.26><span class=root>atha ca pana tayā evaṁ ovadīyamāno evaṁ anusāsīyamāno eko puriso ummaggaṁ gahetvā pacchāmukho gaccheyya, eko sotthinā rājagahaṁ gaccheyyā”ti? </span><br> <span class=sujato>one person takes the wrong path and heads west, while another arrives safely at Rājagaha?” </span><br><p id=mn107:14.27><span class=root>“Ettha kyāhaṁ, bho gotama, karomi? </span><br> <span class=sujato>“What can I do about that, worthy Gotama? </span><br><p id=mn107:14.28><span class=root>Maggakkhāyīhaṁ, bho gotamā”ti. </span><br> <span class=sujato>I am the one who shows the way.” </span><br><p id=mn107:14.29><span class=root>“Evameva kho, brāhmaṇa, tiṭṭhateva nibbānaṁ, tiṭṭhati nibbānagāmī maggo, tiṭṭhāmahaṁ samādapetā; </span><br> <span class=sujato>“In the same way, though extinguishment is present, the path leading to extinguishment is present, and I am present to encourage them, </span><br><p id=mn107:14.30><span class=root>atha ca pana mama sāvakā mayā evaṁ ovadīyamānā evaṁ anusāsīyamānā appekacce accantaṁ niṭṭhaṁ nibbānaṁ ārādhenti, ekacce nārādhenti. </span><br> <span class=sujato>still some of my disciples, instructed and advised like this, achieve the ultimate goal, extinguishment, while some of them fail. </span><br><p id=mn107:14.31><span class=root>Ettha kyāhaṁ, brāhmaṇa, karomi? </span><br> <span class=sujato>What can I do about that, brahmin? </span><br><p id=mn107:14.32><span class=root>Maggakkhāyīhaṁ, brāhmaṇa, tathāgato”ti. </span><br> <span class=sujato>The Realized One is the one who shows the way.” </span><br><p id=mn107:15.1><span class=root>Evaṁ vutte, gaṇakamoggallāno brāhmaṇo bhagavantaṁ etadavoca: </span><br> <span class=sujato>When he had spoken, Moggallāna the Accountant said to the Buddha, </span><br><p id=mn107:15.2><span class=root>“yeme, bho gotama, puggalā assaddhā jīvikatthā na saddhā agārasmā anagāriyaṁ pabbajitā saṭhā māyāvino ketabino uddhatā unnaḷā capalā mukharā vikiṇṇavācā indriyesu aguttadvārā bhojane amattaññuno jāgariyaṁ ananuyuttā sāmaññe anapekkhavanto sikkhāya na tibbagāravā bāhulikā sāthalikā okkamane pubbaṅgamā paviveke nikkhittadhurā kusītā hīnavīriyā muṭṭhassatino asampajānā asamāhitā vibbhantacittā duppaññā eḷamūgā, na tehi bhavaṁ gotamo saddhiṁ saṁvasati. </span><br> <span class=sujato>“Worthy Gotama, there are those faithless people who went forth from the lay life to homelessness not out of faith but to earn a livelihood. They’re devious, deceitful, and sneaky. They’re restless, insolent, fickle, scurrilous, and loose-tongued. They do not guard their sense doors or eat in moderation, and they are not committed to wakefulness. They don’t care about the ascetic life, and don’t keenly respect the training. They’re indulgent and slack, leaders in backsliding, neglecting seclusion, lazy, and lacking energy. They’re unmindful, lacking situational awareness and immersion, with straying minds, witless and idiotic. the worthy Gotama does not live together with these. </span><br><p id=mn107:15.3><span class=root>Ye pana te kulaputtā saddhā agārasmā anagāriyaṁ pabbajitā asaṭhā amāyāvino aketabino anuddhatā anunnaḷā acapalā amukharā avikiṇṇavācā indriyesu guttadvārā bhojane mattaññuno jāgariyaṁ anuyuttā sāmaññe apekkhavanto sikkhāya tibbagāravā nabāhulikā nasāthalikā okkamane nikkhittadhurā paviveke pubbaṅgamā āraddhavīriyā pahitattā upaṭṭhitassatino sampajānā samāhitā ekaggacittā paññavanto aneḷamūgā, tehi bhavaṁ gotamo saddhiṁ saṁvasati. </span><br> <span class=sujato>But there are those gentlemen who went forth from the lay life to homelessness out of faith. They’re not devious, deceitful, and sneaky. They’re not restless, insolent, fickle, scurrilous, and loose-tongued. They guard their sense doors and eat in moderation, and they are committed to wakefulness. They care about the ascetic life, and keenly respect the training. They’re not indulgent or slack, nor are they leaders in backsliding, neglecting seclusion. They’re energetic and determined. They’re mindful, with situational awareness, immersion, and unified minds; wise and clever. the worthy Gotama does live together with these. </span><br><p id=mn107:16.1><span class=root>Seyyathāpi, bho gotama, ye keci mūlagandhā, kālānusāri tesaṁ aggamakkhāyati; </span><br> <span class=sujato>Of all kinds of fragrant root, spikenard is said to be the best. </span><br><p id=mn107:16.2><span class=root>ye keci sāragandhā, lohitacandanaṁ tesaṁ aggamakkhāyati; </span><br> <span class=sujato>Of all kinds of fragrant heartwood, red sandalwood is said to be the best. </span><br><p id=mn107:16.3><span class=root>ye keci pupphagandhā, vassikaṁ tesaṁ aggamakkhāyati; </span><br> <span class=sujato>Of all kinds of fragrant flower, jasmine is said to be the best. </span><br><p id=mn107:16.4><span class=root>evameva bhoto gotamassa ovādo paramajjadhammesu. </span><br> <span class=sujato>In the same way, worthy Gotama’s advice is the best of contemporary teachings. </span><br><p id=mn107:17.1><span class=root>Abhikkantaṁ, bho gotama, abhikkantaṁ, bho gotama. </span><br> <span class=sujato>Excellent, worthy Gotama! Excellent! </span><br><p id=mn107:17.2><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the Teaching clear in many ways. </span><br><p id=mn107:17.3><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=mn107:17.4><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=mn107:17.5><span class=root>Gaṇakamoggallānasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>