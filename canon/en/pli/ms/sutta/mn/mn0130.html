<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0130.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0129.html>Previous</a><a href=/canon/en/pli/ms/sutta/mn/mn0131.html>Next</a></div><p id=mn130:0.1><span class=root>Majjhima Nikāya 130 </span><br> <span class=sujato>Middle Discourses 130 </span><br><p id=mn130:0.2><span class="root big-bold">Devadūtasutta </span><br> <span class=sujato>Messengers of the Gods </span><br><p id=mn130:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn130:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn130:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn130:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn130:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn130:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn130:2.1><span class=root>“Seyyathāpi, bhikkhave, dve agārā sadvārā, tattha cakkhumā puriso majjhe ṭhito passeyya manusse gehaṁ pavisantepi nikkhamantepi anucaṅkamantepi anuvicarantepi; </span><br> <span class=sujato>“Mendicants, suppose there were two houses with doors. A person with clear eyes standing in between them would see people entering and leaving a house and wandering to and fro. </span><br><p id=mn130:2.2><span class=root>evameva kho ahaṁ, bhikkhave, dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāmi: ‘ime vata bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ lokaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā manussesu upapannā. Ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā pettivisayaṁ upapannā. Ime vā pana bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā tiracchānayoniṁ upapannā. Ime vā pana bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā’ti. </span><br> <span class=sujato>In the same way, with clairvoyance that is purified and superhuman, I see sentient beings passing away and being reborn—inferior and superior, beautiful and ugly, in a good place or a bad place. I understand how sentient beings are reborn according to their deeds: ‘These dear beings did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm, or among humans. These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in the ghost realm, the animal realm, or in a place of loss, a bad place, the underworld, hell.’ </span><br><p id=mn130:3.1><span class=root>Tamenaṁ, bhikkhave, nirayapālā nānābāhāsu gahetvā yamassa rañño dassenti: </span><br> <span class=sujato>The wardens of hell take them by the arms and present them to King Yama, saying, </span><br><p id=mn130:3.2><span class=root>‘ayaṁ, deva, puriso amatteyyo apetteyyo asāmañño abrāhmañño, na kule jeṭṭhāpacāyī. </span><br> <span class=sujato>‘Your Majesty, this person did not pay due respect to their mother and father, ascetics and brahmins, or honor the elders in the family. </span><br><p id=mn130:3.3><span class=root>Imassa devo daṇḍaṁ paṇetū’ti. </span><br> <span class=sujato>May Your Majesty punish them!’ </span><br><p id=mn130:3.4><span class=root>Tamenaṁ, bhikkhave, yamo rājā paṭhamaṁ devadūtaṁ samanuyuñjati samanugāhati samanubhāsati: </span><br> <span class=sujato>King Yama pursues, presses, and grills them about the first messenger of the gods. </span><br><p id=mn130:3.5><span class=root>‘ambho purisa, na tvaṁ addasa manussesu paṭhamaṁ devadūtaṁ pātubhūtan’ti? </span><br> <span class=sujato>‘Worthy man, did you not see the first messenger of the gods that appeared among human beings?’ </span><br><p id=mn130:3.6><span class=root>So evamāha: </span><br> <span class=sujato>He says, </span><br><p id=mn130:3.7><span class=root>‘nāddasaṁ, bhante’ti. </span><br> <span class=sujato>‘I saw nothing, sir.’ </span><br><p id=mn130:4.1><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:4.2><span class=root>‘ambho purisa, na tvaṁ addasa manussesu daharaṁ kumāraṁ mandaṁ uttānaseyyakaṁ sake muttakarīse palipannaṁ semānan’ti? </span><br> <span class=sujato>‘Worthy man, did you not see among human beings a little baby collapsed in their own urine and feces?’ </span><br><p id=mn130:4.3><span class=root>So evamāha: </span><br> <span class=sujato>He says, </span><br><p id=mn130:4.4><span class=root>‘addasaṁ, bhante’ti. </span><br> <span class=sujato>‘I saw that, sir.’ </span><br><p id=mn130:4.5><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:4.6><span class=root>‘ambho purisa, tassa te viññussa sato mahallakassa na etadahosi—</span><br> <span class=sujato>‘Worthy man, did it not occur to you—being sensible and mature—</span><br><p id=mn130:4.7><span class=root>ahampi khomhi jātidhammo, jātiṁ anatīto. Handāhaṁ kalyāṇaṁ karomi kāyena vācāya manasā’ti? </span><br> <span class=sujato>“I, too, am liable to be born. I’m not exempt from rebirth. I’d better do good by way of body, speech, and mind”?’ </span><br><p id=mn130:4.8><span class=root>So evamāha: </span><br> <span class=sujato>He says, </span><br><p id=mn130:4.9><span class=root>‘nāsakkhissaṁ, bhante, pamādassaṁ, bhante’ti. </span><br> <span class=sujato>‘I couldn’t, sir. I was negligent.’ </span><br><p id=mn130:4.10><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:4.11><span class=root>‘ambho purisa, pamādavatāya na kalyāṇamakāsi kāyena vācāya manasā. </span><br> <span class=sujato>‘Worthy man, because you were negligent, you didn’t do good by way of body, speech, and mind. </span><br><p id=mn130:4.12><span class=root>Taggha tvaṁ, ambho purisa, tathā karissanti yathā taṁ pamattaṁ. </span><br> <span class=sujato>Well, they’ll definitely punish you to fit your negligence. </span><br><p id=mn130:4.13><span class=root>Taṁ kho pana te etaṁ pāpakammaṁ neva mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ, tayāvetaṁ pāpakammaṁ kataṁ, tvaññevetassa vipākaṁ paṭisaṁvedissasī’ti. </span><br> <span class=sujato>That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by ascetics and brahmins, or by the deities. That bad deed was done by you alone, and you alone will experience the result.’ </span><br><p id=mn130:5.1><span class=root>Tamenaṁ, bhikkhave, yamo rājā paṭhamaṁ devadūtaṁ samanuyuñjitvā samanugāhitvā samanubhāsitvā dutiyaṁ devadūtaṁ samanuyuñjati samanugāhati samanubhāsati: </span><br> <span class=sujato>Then King Yama grills them about the second messenger of the gods. </span><br><p id=mn130:5.2><span class=root>‘ambho purisa, na tvaṁ addasa manussesu dutiyaṁ devadūtaṁ pātubhūtan’ti? </span><br> <span class=sujato>‘Worthy man, did you not see the second messenger of the gods that appeared among human beings?’ </span><br><p id=mn130:5.3><span class=root>So evamāha: </span><br> <span class=sujato>He says, </span><br><p id=mn130:5.4><span class=root>‘nāddasaṁ, bhante’ti. </span><br> <span class=sujato>‘I saw nothing, sir.’ </span><br><p id=mn130:5.5><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:5.6><span class=root>‘ambho purisa, na tvaṁ addasa manussesu itthiṁ vā purisaṁ vā (…) jiṇṇaṁ gopānasivaṅkaṁ bhoggaṁ daṇḍaparāyanaṁ pavedhamānaṁ gacchantaṁ āturaṁ gatayobbanaṁ khaṇḍadantaṁ palitakesaṁ vilūnaṁ khalitasiraṁ valinaṁ tilakāhatagattan’ti? </span><br> <span class=sujato>‘Worthy man, did you not see among human beings an elderly woman or a man—eighty, ninety, or a hundred years old—bent double, crooked, leaning on a staff, trembling as they walk, ailing, past their prime, with teeth broken, hair grey and scanty or bald, skin wrinkled, and limbs blotchy?’ </span><br><p id=mn130:5.7><span class=root>So evamāha: </span><br> <span class=sujato>He says, </span><br><p id=mn130:5.8><span class=root>‘addasaṁ, bhante’ti. </span><br> <span class=sujato>‘I saw that, sir.’ </span><br><p id=mn130:5.9><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:5.10><span class=root>‘ambho purisa, tassa te viññussa sato mahallakassa na etadahosi—</span><br> <span class=sujato>‘Worthy man, did it not occur to you—being sensible and mature—</span><br><p id=mn130:5.11><span class=root>ahampi khomhi jarādhammo, jaraṁ anatīto. Handāhaṁ kalyāṇaṁ karomi kāyena vācāya manasā’ti? </span><br> <span class=sujato>“I, too, am liable to grow old. I’m not exempt from old age. I’d better do good by way of body, speech, and mind”?’ </span><br><p id=mn130:5.12><span class=root>So evamāha: </span><br> <span class=sujato>He says, </span><br><p id=mn130:5.13><span class=root>‘nāsakkhissaṁ, bhante, pamādassaṁ, bhante’ti. </span><br> <span class=sujato>‘I couldn’t, sir. I was negligent.’ </span><br><p id=mn130:5.14><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:5.15><span class=root>‘ambho purisa, pamādavatāya na kalyāṇamakāsi kāyena vācāya manasā. </span><br> <span class=sujato>‘Worthy man, because you were negligent, you didn’t do good by way of body, speech, and mind. </span><br><p id=mn130:5.16><span class=root>Taggha tvaṁ, ambho purisa, tathā karissanti yathā taṁ pamattaṁ. </span><br> <span class=sujato>Well, they’ll definitely punish you to fit your negligence. </span><br><p id=mn130:5.17><span class=root>Taṁ kho pana te etaṁ pāpakammaṁ neva mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ, tayāvetaṁ pāpakammaṁ kataṁ, tvaññevetassa vipākaṁ paṭisaṁvedissasī’ti. </span><br> <span class=sujato>That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by ascetics and brahmins, or by the deities. That bad deed was done by you alone, and you alone will experience the result.’ </span><br><p id=mn130:6.1><span class=root>Tamenaṁ, bhikkhave, yamo rājā dutiyaṁ devadūtaṁ samanuyuñjitvā samanugāhitvā samanubhāsitvā tatiyaṁ devadūtaṁ samanuyuñjati samanugāhati samanubhāsati: </span><br> <span class=sujato>Then King Yama grills them about the third messenger of the gods. </span><br><p id=mn130:6.2><span class=root>‘ambho purisa, na tvaṁ addasa manussesu tatiyaṁ devadūtaṁ pātubhūtan’ti? </span><br> <span class=sujato>‘Worthy man, did you not see the third messenger of the gods that appeared among human beings?’ </span><br><p id=mn130:6.3><span class=root>So evamāha: </span><br> <span class=sujato>He says, </span><br><p id=mn130:6.4><span class=root>‘nāddasaṁ, bhante’ti. </span><br> <span class=sujato>‘I saw nothing, sir.’ </span><br><p id=mn130:6.5><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:6.6><span class=root>‘ambho purisa, na tvaṁ addasa manussesu itthiṁ vā purisaṁ vā ābādhikaṁ dukkhitaṁ bāḷhagilānaṁ sake muttakarīse palipannaṁ semānaṁ aññehi vuṭṭhāpiyamānaṁ aññehi saṁvesiyamānan’ti? </span><br> <span class=sujato>‘Worthy man, did you not see among human beings a woman or a man, sick, suffering, gravely ill, collapsed in their own urine and feces, being picked up by some and put down by others?’ </span><br><p id=mn130:6.7><span class=root>So evamāha: </span><br> <span class=sujato>He says, </span><br><p id=mn130:6.8><span class=root>‘addasaṁ, bhante’ti. </span><br> <span class=sujato>‘I saw that, sir.’ </span><br><p id=mn130:6.9><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:6.10><span class=root>‘ambho purisa, tassa te viññussa sato mahallakassa na etadahosi—</span><br> <span class=sujato>‘Worthy man, did it not occur to you—being sensible and mature—</span><br><p id=mn130:6.11><span class=root>ahampi khomhi byādhidhammo, byādhiṁ anatīto. </span><br> <span class=sujato>“I, too, am liable to become sick. I’m not exempt from sickness. I’d better do good by way of body, speech, and mind”?’ </span><br><p id=mn130:6.12><span class=root>Handāhaṁ kalyāṇaṁ karomi kāyena vācāya manasā’ti? So evamāha: </span><br> <span class=sujato>He says, </span><br><p id=mn130:6.13><span class=root>‘nāsakkhissaṁ, bhante, pamādassaṁ, bhante’ti. </span><br> <span class=sujato>‘I couldn’t, sir. I was negligent.’ </span><br><p id=mn130:6.14><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:6.15><span class=root>‘ambho purisa, pamādavatāya na kalyāṇamakāsi kāyena vācāya manasā. </span><br> <span class=sujato>‘Worthy man, because you were negligent, you didn’t do good by way of body, speech, and mind. </span><br><p id=mn130:6.16><span class=root>Taggha tvaṁ, ambho purisa, tathā karissanti yathā taṁ pamattaṁ. </span><br> <span class=sujato>Well, they’ll definitely punish you to fit your negligence. </span><br><p id=mn130:6.17><span class=root>Taṁ kho pana te etaṁ pāpakammaṁ neva mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ, tayāvetaṁ pāpakammaṁ kataṁ, tvaññevetassa vipākaṁ paṭisaṁvedissasī’ti. </span><br> <span class=sujato>That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by ascetics and brahmins, or by the deities. That bad deed was done by you alone, and you alone will experience the result.’ </span><br><p id=mn130:7.1><span class=root>Tamenaṁ, bhikkhave, yamo rājā tatiyaṁ devadūtaṁ samanuyuñjitvā samanugāhitvā samanubhāsitvā catutthaṁ devadūtaṁ samanuyuñjati samanugāhati samanubhāsati: </span><br> <span class=sujato>Then King Yama grills them about the fourth messenger of the gods. </span><br><p id=mn130:7.2><span class=root>‘ambho purisa, na tvaṁ addasa manussesu catutthaṁ devadūtaṁ pātubhūtan’ti? </span><br> <span class=sujato>‘Worthy man, did you not see the fourth messenger of the gods that appeared among human beings?’ </span><br><p id=mn130:7.3><span class=root>So evamāha: </span><br> <span class=sujato>He says, </span><br><p id=mn130:7.4><span class=root>‘nāddasaṁ, bhante’ti. </span><br> <span class=sujato>‘I saw nothing, sir.’ </span><br><p id=mn130:7.5><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:7.6><span class=root>‘ambho purisa, na tvaṁ addasa manussesu rājāno coraṁ āgucāriṁ gahetvā vividhā kammakāraṇā kārente—</span><br> <span class=sujato>‘Worthy man, did you not see among human beings when the rulers arrested a bandit, a criminal, and subjected them to various punishments—</span><br><p id=mn130:7.7><span class=root>kasāhipi tāḷente vettehipi tāḷente addhadaṇḍakehipi tāḷente hatthampi chindante pādampi chindante hatthapādampi chindante kaṇṇampi chindante nāsampi chindante kaṇṇanāsampi chindante bilaṅgathālikampi karonte saṅkhamuṇḍikampi karonte rāhumukhampi karonte jotimālikampi karonte hatthapajjotikampi karonte erakavattikampi karonte cīrakavāsikampi karonte eṇeyyakampi karonte baḷisamaṁsikampi karonte kahāpaṇikampi karonte khārāpatacchikampi karonte palighaparivattikampi karonte palālapīṭhakampi karonte tattenapi telena osiñcante sunakhehipi khādāpente jīvantampi sūle uttāsente asināpi sīsaṁ chindante’ti? </span><br> <span class=sujato>whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘demon’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded?’ </span><br><p id=mn130:7.8><span class=root>So evamāha: </span><br> <span class=sujato>He says, </span><br><p id=mn130:7.9><span class=root>‘addasaṁ, bhante’ti. </span><br> <span class=sujato>‘I saw that, sir.’ </span><br><p id=mn130:7.10><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:7.11><span class=root>‘ambho purisa, tassa te viññussa sato mahallakassa na etadahosi—</span><br> <span class=sujato>‘Worthy man, did it not occur to you—being sensible and mature—</span><br><p id=mn130:7.12><span class=root>ye kira, bho, pāpakāni kammāni karonti te diṭṭheva dhamme evarūpā vividhā kammakāraṇā karīyanti, kimaṅgaṁ pana parattha. Handāhaṁ kalyāṇaṁ karomi kāyena vācāya manasā’ti? </span><br> <span class=sujato>that if someone who does bad deeds receives such punishment in this very life, what must happen to them in the next; I’d better do good by way of body, speech, and mind”?’ </span><br><p id=mn130:7.13><span class=root>So evamāha: </span><br> <span class=sujato>He says, </span><br><p id=mn130:7.14><span class=root>‘nāsakkhissaṁ, bhante, pamādassaṁ, bhante’ti. </span><br> <span class=sujato>‘I couldn’t, sir. I was negligent.’ </span><br><p id=mn130:7.15><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:7.16><span class=root>‘ambho purisa, pamādavatāya na kalyāṇamakāsi kāyena vācāya manasā. </span><br> <span class=sujato>‘Worthy man, because you were negligent, you didn’t do good by way of body, speech, and mind. </span><br><p id=mn130:7.17><span class=root>Taggha tvaṁ, ambho purisa, tathā karissanti yathā taṁ pamattaṁ. </span><br> <span class=sujato>Well, they’ll definitely punish you to fit your negligence. </span><br><p id=mn130:7.18><span class=root>Taṁ kho pana te etaṁ pāpakammaṁ neva mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ, tayāvetaṁ pāpakammaṁ kataṁ, tvaññevetassa vipākaṁ paṭisaṁvedissasī’ti. </span><br> <span class=sujato>That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by ascetics and brahmins, or by the deities. That bad deed was done by you alone, and you alone will experience the result.’ </span><br><p id=mn130:8.1><span class=root>Tamenaṁ, bhikkhave, yamo rājā catutthaṁ devadūtaṁ samanuyuñjitvā samanugāhitvā samanubhāsitvā pañcamaṁ devadūtaṁ samanuyuñjati samanugāhati samanubhāsati: </span><br> <span class=sujato>Then King Yama grills them about the fifth messenger of the gods. </span><br><p id=mn130:8.2><span class=root>‘ambho purisa, na tvaṁ addasa manussesu pañcamaṁ devadūtaṁ pātubhūtan’ti? </span><br> <span class=sujato>‘Worthy man, did you not see the fifth messenger of the gods that appeared among human beings?’ </span><br><p id=mn130:8.3><span class=root>So evamāha: </span><br> <span class=sujato>He says, </span><br><p id=mn130:8.4><span class=root>‘nāddasaṁ, bhante’ti. </span><br> <span class=sujato>‘I saw nothing, sir.’ </span><br><p id=mn130:8.5><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:8.6><span class=root>‘ambho purisa, na tvaṁ addasa manussesu itthiṁ vā purisaṁ vā ekāhamataṁ vā dvīhamataṁ vā tīhamataṁ vā uddhumātakaṁ vinīlakaṁ vipubbakajātan’ti? </span><br> <span class=sujato>‘Worthy man, did you not see among human beings a woman or a man, dead for one, two, or three days, bloated, livid, and festering?’ </span><br><p id=mn130:8.7><span class=root>So evamāha: </span><br> <span class=sujato>He says, </span><br><p id=mn130:8.8><span class=root>‘addasaṁ, bhante’ti. </span><br> <span class=sujato>‘I saw that, sir.’ </span><br><p id=mn130:8.9><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:8.10><span class=root>‘ambho purisa, tassa te viññussa sato mahallakassa na etadahosi—</span><br> <span class=sujato>‘Worthy man, did it not occur to you—being sensible and mature—</span><br><p id=mn130:8.11><span class=root>ahampi khomhi maraṇadhammo, maraṇaṁ anatīto. Handāhaṁ kalyāṇaṁ karomi kāyena vācāya manasā’ti? </span><br> <span class=sujato>“I, too, am liable to die. I’m not exempt from death. I’d better do good by way of body, speech, and mind”?’ </span><br><p id=mn130:8.12><span class=root>So evamāha: </span><br> <span class=sujato>He says, </span><br><p id=mn130:8.13><span class=root>‘nāsakkhissaṁ, bhante, pamādassaṁ, bhante’ti. </span><br> <span class=sujato>‘I couldn’t, sir. I was negligent.’ </span><br><p id=mn130:8.14><span class=root>Tamenaṁ, bhikkhave, yamo rājā evamāha: </span><br> <span class=sujato>King Yama says to them, </span><br><p id=mn130:8.15><span class=root>‘ambho purisa, pamādavatāya na kalyāṇamakāsi kāyena vācāya manasā. </span><br> <span class=sujato>‘Worthy man, because you were negligent, you didn’t do good by way of body, speech, and mind. </span><br><p id=mn130:8.16><span class=root>Taggha tvaṁ, ambho purisa, tathā karissanti yathā taṁ pamattaṁ. </span><br> <span class=sujato>Well, they’ll definitely punish you to fit your negligence. </span><br><p id=mn130:8.17><span class=root>Taṁ kho pana te etaṁ pāpakammaṁ neva mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ, tayāvetaṁ pāpakammaṁ kataṁ, tvaññevetassa vipākaṁ paṭisaṁvedissasī’ti. </span><br> <span class=sujato>That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by ascetics and brahmins, or by the deities. That bad deed was done by you alone, and you alone will experience the result.’ </span><br><p id=mn130:9.1><span class=root>Tamenaṁ, bhikkhave, yamo rājā pañcamaṁ devadūtaṁ samanuyuñjitvā samanugāhitvā samanubhāsitvā tuṇhī hoti. </span><br> <span class=sujato>After grilling them about the fifth messenger of the gods, King Yama falls silent. </span><br><p id=mn130:10.1><span class=root>Tamenaṁ, bhikkhave, nirayapālā pañcavidhabandhanaṁ nāma kammakāraṇaṁ karonti—</span><br> <span class=sujato>The wardens of hell punish them with the five-fold crucifixion. </span><br><p id=mn130:10.2><span class=root>tattaṁ ayokhilaṁ hatthe gamenti, tattaṁ ayokhilaṁ dutiye hatthe gamenti, tattaṁ ayokhilaṁ pāde gamenti, tattaṁ ayokhilaṁ dutiye pāde gamenti, tattaṁ ayokhilaṁ majjheurasmiṁ gamenti. </span><br> <span class=sujato>They drive red-hot stakes through the hands and feet, and another in the middle of the chest. </span><br><p id=mn130:10.3><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:11.1><span class=root>Tamenaṁ, bhikkhave, nirayapālā saṁvesetvā kuṭhārīhi tacchanti …pe… </span><br> <span class=sujato>The wardens of hell throw them down and hack them with axes. … </span><br><p id=mn130:12.1><span class=root>tamenaṁ, bhikkhave, nirayapālā uddhampādaṁ adhosiraṁ gahetvā vāsīhi tacchanti …pe… </span><br> <span class=sujato>They hang them upside-down and hack them with hatchets. … </span><br><p id=mn130:13.1><span class=root>tamenaṁ, bhikkhave, nirayapālā rathe yojetvā ādittāya pathaviyā sampajjalitāya sajotibhūtāya sārentipi, paccāsārentipi …pe… </span><br> <span class=sujato>They harness them to a chariot, and drive them back and forth across burning ground, blazing and glowing. … </span><br><p id=mn130:14.1><span class=root>tamenaṁ, bhikkhave, nirayapālā mahantaṁ aṅgārapabbataṁ ādittaṁ sampajjalitaṁ sajotibhūtaṁ āropentipi oropentipi …pe… </span><br> <span class=sujato>They make them climb up and down a huge mountain of burning coals, blazing and glowing. … </span><br><p id=mn130:15.1><span class=root>tamenaṁ, bhikkhave, nirayapālā uddhampādaṁ adhosiraṁ gahetvā tattāya lohakumbhiyā pakkhipanti ādittāya sampajjalitāya sajotibhūtāya. </span><br> <span class=sujato>The wardens of hell turn them upside down and throw them in a red-hot copper pot, burning, blazing, and glowing. </span><br><p id=mn130:15.2><span class=root>So tattha pheṇuddehakaṁ paccati. </span><br><p id=mn130:15.3><span class=root>So tattha pheṇuddehakaṁ paccamāno sakimpi uddhaṁ gacchati, sakimpi adho gacchati, sakimpi tiriyaṁ gacchati. </span><br> <span class=sujato>There they’re seared in boiling scum, and they’re swept up and down and round and round. </span><br><p id=mn130:15.4><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:16.1><span class=root>Tamenaṁ, bhikkhave, nirayapālā mahāniraye pakkhipanti. </span><br> <span class=sujato>The wardens of hell toss them into the Great Hell. </span><br><p id=mn130:16.2><span class=root>So kho pana, bhikkhave, mahānirayo—</span><br> <span class=sujato>Now, about that Great Hell: </span><br><p id=mn130:16.3><span class=root>Catukkaṇṇo catudvāro, </span><br> <span class=sujato>‘Four are its corners, four its doors, </span><br><p id=mn130:16.4><span class=root>vibhatto bhāgaso mito; </span><br> <span class=sujato>neatly divided in equal parts. </span><br><p id=mn130:16.5><span class=root>Ayopākārapariyanto, </span><br> <span class=sujato>Surrounded by an iron wall, </span><br><p id=mn130:16.6><span class=root>ayasā paṭikujjito. </span><br> <span class=sujato>of iron is its roof. </span><br><p id=mn130:16.7><span class=root>Tassa ayomayā bhūmi, </span><br> <span class=sujato>The ground is even made of iron, </span><br><p id=mn130:16.8><span class=root>jalitā tejasāyutā; </span><br> <span class=sujato>it burns with fierce fire. </span><br><p id=mn130:16.9><span class=root>Samantā yojanasataṁ, </span><br> <span class=sujato>The heat forever radiates </span><br><p id=mn130:16.10><span class=root>pharitvā tiṭṭhati sabbadā. </span><br> <span class=sujato>a hundred leagues around.’ </span><br><p id=mn130:17.1><span class=root>Tassa kho pana, bhikkhave, mahānirayassa puratthimāya bhittiyā acci uṭṭhahitvā pacchimāya bhittiyā paṭihaññati, pacchimāya bhittiyā acci uṭṭhahitvā puratthimāya bhittiyā paṭihaññati, uttarāya bhittiyā acci uṭṭhahitvā dakkhiṇāya bhittiyā paṭihaññati, dakkhiṇāya bhittiyā acci uṭṭhahitvā uttarāya bhittiyā paṭihaññati, heṭṭhā acci uṭṭhahitvā upari paṭihaññati, uparito acci uṭṭhahitvā heṭṭhā paṭihaññati. </span><br> <span class=sujato>Now in the Great Hell, flames surge out of the walls and crash into the opposite wall: from east to west, from west to east, from north to south, from south to north, from bottom to top, from top to bottom. </span><br><p id=mn130:17.2><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:18.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena tassa mahānirayassa puratthimaṁ dvāraṁ apāpurīyati. </span><br> <span class=sujato>There comes a time when, after a very long period has passed, the eastern gate of the Great Hell is opened. </span><br><p id=mn130:18.2><span class=root>So tattha sīghena javena dhāvati. </span><br> <span class=sujato>So they run there as fast as they can. </span><br><p id=mn130:18.3><span class=root>Tassa sīghena javena dhāvato chavimpi ḍayhati, cammampi ḍayhati, maṁsampi ḍayhati, nhārumpi ḍayhati, aṭṭhīnipi sampadhūpāyanti, ubbhataṁ tādisameva hoti. </span><br> <span class=sujato>And as they run, their outer skin, inner skin, flesh, and sinews burn and even their bones smoke. Such is their escape; </span><br><p id=mn130:18.4><span class=root>Yato ca kho so, bhikkhave, bahusampatto hoti, atha taṁ dvāraṁ pidhīyati. </span><br> <span class=sujato>but when they’ve managed to make it most of the way, the gate is slammed shut. </span><br><p id=mn130:18.5><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:18.6><span class=root>Hoti kho so, bhikkhave, samayo yaṁ kadāci karahaci dīghassa addhuno accayena tassa mahānirayassa pacchimaṁ dvāraṁ apāpurīyati …pe… </span><br> <span class=sujato>There comes a time when, after a very long period has passed, the western gate … </span><br><p id=mn130:18.7><span class=root>uttaraṁ dvāraṁ apāpurīyati …pe… </span><br> <span class=sujato>northern gate … </span><br><p id=mn130:18.8><span class=root>dakkhiṇaṁ dvāraṁ apāpurīyati. </span><br> <span class=sujato>southern gate of the Great Hell is opened. </span><br><p id=mn130:18.9><span class=root>So tattha sīghena javena dhāvati. </span><br> <span class=sujato>So they run there as fast as they can. </span><br><p id=mn130:18.10><span class=root>Tassa sīghena javena dhāvato chavimpi ḍayhati, cammampi ḍayhati, maṁsampi ḍayhati, nhārumpi ḍayhati, aṭṭhīnipi sampadhūpāyanti, ubbhataṁ tādisameva hoti. </span><br> <span class=sujato>And as they run, their outer skin, inner skin, flesh, and sinews burn and even their bones smoke. Such is their escape; </span><br><p id=mn130:18.11><span class=root>Yato ca kho so, bhikkhave, bahusampatto hoti, atha taṁ dvāraṁ pidhīyati. </span><br> <span class=sujato>but when they’ve managed to make it most of the way, the gate is slammed shut. </span><br><p id=mn130:18.12><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:19.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena tassa mahānirayassa puratthimaṁ dvāraṁ apāpurīyati. </span><br> <span class=sujato>There comes a time when, after a very long period has passed, the eastern gate of the Great Hell is opened. </span><br><p id=mn130:19.2><span class=root>So tattha sīghena javena dhāvati. </span><br> <span class=sujato>So they run there as fast as they can. </span><br><p id=mn130:19.3><span class=root>Tassa sīghena javena dhāvato chavimpi ḍayhati, cammampi ḍayhati, maṁsampi ḍayhati, nhārumpi ḍayhati, aṭṭhīnipi sampadhūpāyanti, ubbhataṁ tādisameva hoti. </span><br> <span class=sujato>And as they run, their outer skin, inner skin, flesh, and sinews burn and even their bones smoke. Such is their escape; </span><br><p id=mn130:19.4><span class=root>So tena dvārena nikkhamati. </span><br> <span class=sujato>and they make it out that door. </span><br><p id=mn130:20.1><span class=root>Tassa kho pana, bhikkhave, mahānirayassa samanantarā sahitameva mahanto gūthanirayo. </span><br> <span class=sujato>Immediately adjacent to the Great Hell is the vast Dung Hell. </span><br><p id=mn130:20.2><span class=root>So tattha patati. </span><br> <span class=sujato>And that’s where they fall. </span><br><p id=mn130:20.3><span class=root>Tasmiṁ kho pana, bhikkhave, gūthaniraye sūcimukhā pāṇā chaviṁ chindanti, chaviṁ chetvā cammaṁ chindanti, cammaṁ chetvā maṁsaṁ chindanti, maṁsaṁ chetvā nhāruṁ chindanti, nhāruṁ chetvā aṭṭhiṁ chindanti, aṭṭhiṁ chetvā aṭṭhimiñjaṁ khādanti. </span><br> <span class=sujato>In that Dung Hell there are needle-mouthed creatures that bore through the outer skin, the inner skin, the flesh, sinews, and bones, until they reach the marrow and devour it. </span><br><p id=mn130:20.4><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:21.1><span class=root>Tassa kho pana, bhikkhave, gūthanirayassa samanantarā sahitameva mahanto kukkulanirayo. </span><br> <span class=sujato>Immediately adjacent to the Dung Hell is the vast Hell of Burning Chaff. </span><br><p id=mn130:21.2><span class=root>So tattha patati. </span><br> <span class=sujato>And that’s where they fall. </span><br><p id=mn130:21.3><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:22.1><span class=root>Tassa kho pana, bhikkhave, kukkulanirayassa samanantarā sahitameva mahantaṁ simbalivanaṁ uddhaṁ yojanamuggataṁ soḷasaṅgulakaṇṭakaṁ ādittaṁ sampajjalitaṁ sajotibhūtaṁ. </span><br> <span class=sujato>Immediately adjacent to the Hell of Burning Chaff is the vast Red Silk-Cotton Forest. It’s a league high, full of sixteen-inch thorns, burning, blazing, and glowing. </span><br><p id=mn130:22.2><span class=root>Tattha āropentipi oropentipi. </span><br> <span class=sujato>And there they make them climb up and down. </span><br><p id=mn130:22.3><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:23.1><span class=root>Tassa kho pana, bhikkhave, simbalivanassa samanantarā sahitameva mahantaṁ asipattavanaṁ. </span><br> <span class=sujato>Immediately adjacent to the Red Silk-Cotton Forest is the vast Sword-Leaf Forest. </span><br><p id=mn130:23.2><span class=root>So tattha pavisati. </span><br> <span class=sujato>They enter that. </span><br><p id=mn130:23.3><span class=root>Tassa vāteritāni pattāni patitāni hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti. </span><br> <span class=sujato>There the fallen leaves blown by the wind cut their hands, feet, both hands and feet; they cut their ears, nose, both ears and nose. </span><br><p id=mn130:23.4><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:24.1><span class=root>Tassa kho pana, bhikkhave, asipattavanassa samanantarā sahitameva mahatī khārodakā nadī. </span><br> <span class=sujato>Immediately adjacent to the Sword-Leaf Forest is the vast Acid River. </span><br><p id=mn130:24.2><span class=root>So tattha patati. </span><br> <span class=sujato>And that’s where they fall. </span><br><p id=mn130:24.3><span class=root>So tattha anusotampi vuyhati, paṭisotampi vuyhati, anusotapaṭisotampi vuyhati. </span><br> <span class=sujato>There they are swept upstream, swept downstream, and swept both up and down stream. </span><br><p id=mn130:24.4><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they suffer painful, sharp, severe, acute feelings—but they don’t die until that bad deed is eliminated. </span><br><p id=mn130:25.1><span class=root>Tamenaṁ, bhikkhave, nirayapālā balisena uddharitvā thale patiṭṭhāpetvā evamāhaṁsu: </span><br> <span class=sujato>The wardens of hell pull them out with a hook and place them on dry land, and say, </span><br><p id=mn130:25.2><span class=root>‘ambho purisa, kiṁ icchasī’ti? </span><br> <span class=sujato>‘Worthy man, what do you want?’ </span><br><p id=mn130:25.3><span class=root>So evamāha: </span><br> <span class=sujato>They say, </span><br><p id=mn130:25.4><span class=root>‘jighacchitosmi, bhante’ti. </span><br> <span class=sujato>‘I’m hungry, sir.’ </span><br><p id=mn130:25.5><span class=root>Tamenaṁ, bhikkhave, nirayapālā tattena ayosaṅkunā mukhaṁ vivaritvā ādittena sampajjalitena sajotibhūtena tattaṁ lohaguḷaṁ mukhe pakkhipanti ādittaṁ sampajjalitaṁ sajotibhūtaṁ. </span><br> <span class=sujato>The wardens of hell force open their mouth with a hot iron spike—burning, blazing, glowing—and shove in a red-hot copper ball, burning, blazing, and glowing. </span><br><p id=mn130:25.6><span class=root>So tassa oṭṭhampi dahati, mukhampi dahati, kaṇṭhampi dahati, urampi dahati, antampi antaguṇampi ādāya adhobhāgā nikkhamati. </span><br> <span class=sujato>It burns their lips, mouth, tongue, throat, and stomach before coming out below dragging their entrails. </span><br><p id=mn130:25.7><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti yāva na taṁ pāpakammaṁ byantīhoti. </span><br> <span class=sujato>And there they feel painful, sharp, severe, acute feelings—but they don’t die until that bad deed is eliminated. </span><br><p id=mn130:26.1><span class=root>Tamenaṁ, bhikkhave, nirayapālā evamāhaṁsu: </span><br> <span class=sujato>The wardens of hell say, </span><br><p id=mn130:26.2><span class=root>‘ambho purisa, kiṁ icchasī’ti? </span><br> <span class=sujato>‘Worthy man, what do you want?’ </span><br><p id=mn130:26.3><span class=root>So evamāha: </span><br> <span class=sujato>They say, </span><br><p id=mn130:26.4><span class=root>‘pipāsitosmi, bhante’ti. </span><br> <span class=sujato>‘I’m thirsty, sir.’ </span><br><p id=mn130:26.5><span class=root>Tamenaṁ, bhikkhave, nirayapālā tattena ayosaṅkunā mukhaṁ vivaritvā ādittena sampajjalitena sajotibhūtena tattaṁ tambalohaṁ mukhe āsiñcanti ādittaṁ sampajjalitaṁ sajotibhūtaṁ. </span><br> <span class=sujato>The wardens of hell force open their mouth with a hot iron spike—burning, blazing, glowing—and pour in molten copper, burning, blazing, and glowing. </span><br><p id=mn130:26.6><span class=root>Taṁ tassa oṭṭhampi dahati, mukhampi dahati, kaṇṭhampi dahati, urampi dahati, antampi antaguṇampi ādāya adhobhāgā nikkhamati. </span><br> <span class=sujato>It burns their lips, mouth, tongue, throat, and stomach before coming out below dragging their entrails. </span><br><p id=mn130:26.7><span class=root>So tattha dukkhā tibbā kharā kaṭukā vedanā vedeti, na ca tāva kālaṁ karoti, yāva na taṁ pāpakammaṁ byantīhoti. </span><br> <span class=sujato>And there they feel painful, sharp, severe, acute feelings—but they don’t die until that bad deed is eliminated. </span><br><p id=mn130:27.1><span class=root>Tamenaṁ, bhikkhave, nirayapālā puna mahāniraye pakkhipanti. </span><br> <span class=sujato>The wardens of hell toss them back in the Great Hell. </span><br><p id=mn130:28.1><span class=root>Bhūtapubbaṁ, bhikkhave, yamassa rañño etadahosi: </span><br> <span class=sujato>Once upon a time, King Yama thought: </span><br><p id=mn130:28.2><span class=root>‘ye kira, bho, loke pāpakāni akusalāni kammāni karonti te evarūpā vividhā kammakāraṇā karīyanti. </span><br> <span class=sujato>‘Those who do such bad deeds in the world receive these many different punishments. </span><br><p id=mn130:28.3><span class=root>Aho vatāhaṁ manussattaṁ labheyyaṁ. Tathāgato ca loke uppajjeyya arahaṁ sammāsambuddho. Tañcāhaṁ bhagavantaṁ payirupāseyyaṁ. </span><br> <span class=sujato>Oh, I hope I may be reborn as a human being! And that a Realized One—a perfected one, a fully awakened Buddha—arises in the world! And that I may pay homage to the Buddha! </span><br><p id=mn130:28.4><span class=root>So ca me bhagavā dhammaṁ deseyya. Tassa cāhaṁ bhagavato dhammaṁ ājāneyyan’ti. </span><br> <span class=sujato>Then the Buddha can teach me Dhamma, so that I may understand his teaching.’ </span><br><p id=mn130:29.1><span class=root>Taṁ kho panāhaṁ, bhikkhave, nāññassa samaṇassa vā brāhmaṇassa vā sutvā vadāmi, api ca yadeva sāmaṁ ñātaṁ sāmaṁ diṭṭhaṁ sāmaṁ viditaṁ tadevāhaṁ vadāmī”ti. </span><br> <span class=sujato>Now, I don’t say this because I’ve heard it from some other ascetic or brahmin. I only say it because I’ve known, seen, and realized it for myself.” </span><br><p id=mn130:30.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn130:30.2><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=mn130:30.3><span class=root>“Coditā devadūtehi, </span><br> <span class=sujato>“When warned by the gods’ messengers, </span><br><p id=mn130:30.4><span class=root>ye pamajjanti māṇavā; </span><br> <span class=sujato>those people who are negligent </span><br><p id=mn130:30.5><span class=root>Te dīgharattaṁ socanti, </span><br> <span class=sujato>sorrow for a long time </span><br><p id=mn130:30.6><span class=root>hīnakāyūpagā narā. </span><br> <span class=sujato>when they go to that wretched place. </span><br><p id=mn130:30.7><span class=root>Ye ca kho devadūtehi, </span><br> <span class=sujato>When warned by the gods’ messengers, </span><br><p id=mn130:30.8><span class=root>santo sappurisā idha; </span><br> <span class=sujato>the good and true persons here </span><br><p id=mn130:30.9><span class=root>Coditā nappamajjanti, </span><br> <span class=sujato>never neglect </span><br><p id=mn130:30.10><span class=root>ariyadhamme kudācanaṁ. </span><br> <span class=sujato>the teaching of the Noble One. </span><br><p id=mn130:30.11><span class=root>Upādāne bhayaṁ disvā, </span><br> <span class=sujato>Seeing the danger in grasping, </span><br><p id=mn130:30.12><span class=root>jātimaraṇasambhave; </span><br> <span class=sujato>the origin of birth and death, </span><br><p id=mn130:30.13><span class=root>Anupādā vimuccanti, </span><br> <span class=sujato>the unattached are freed </span><br><p id=mn130:30.14><span class=root>jātimaraṇasaṅkhaye. </span><br> <span class=sujato>with the ending of birth and death. </span><br><p id=mn130:30.15><span class=root>Te khemappattā sukhino, </span><br> <span class=sujato>Happy, they’ve come to a safe place, </span><br><p id=mn130:30.16><span class=root>diṭṭhadhammābhinibbutā; </span><br> <span class=sujato>quenched in this very life. </span><br><p id=mn130:30.17><span class=root>Sabbaverabhayātītā, </span><br> <span class=sujato>They’ve gone beyond all threats and perils, </span><br><p id=mn130:30.18><span class=root>sabbadukkhaṁ upaccagun”ti. </span><br> <span class=sujato>and risen above all suffering.” </span><br><p id=mn130:30.19><span class=root>Devadūtasuttaṁ niṭṭhitaṁ dasamaṁ. </span><br><p id=mn130:30.20><span class=root>Suññatavaggo niṭṭhito tatiyo. </span><br><p id=mn130:31.0><span class=root>Tassuddānaṁ </span><br><p id=mn130:31.1><span class=root>Dvidhāva suññatā hoti, </span><br><p id=mn130:31.2><span class=root>Abbhutadhammabākulaṁ; </span><br><p id=mn130:31.3><span class=root>Aciravatabhūmijanāmo, </span><br><p id=mn130:31.4><span class=root>Anuruddhupakkilesaṁ; </span><br><p id=mn130:31.5><span class=root>Bālapaṇḍito devadūtañca te dasāti. </span><br></main><footer class="container footer"><small><a href=/about/>Contact info</a></small></footer>