<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0004.html>Deutsch</a> , <a href=/canon/gu/pli/ms/sutta/mn/mn0004.html>ગુજરાતી</a> , <a href=/canon/hi/pli/ms/sutta/mn/mn0004.html>हिन्दी</a> , <a href=/canon/pl/pli/ms/sutta/mn/mn0004.html>Polski</a> , <a href=/canon/ru/pli/ms/sutta/mn/mn0004.html>ру́сский язы́к</a> , <a href=/canon/sr/pli/ms/sutta/mn/mn0004.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0003.html>Previous</a><a href=/canon/en/pli/ms/sutta/mn/mn0005.html>Next</a></div><p id=mn4:0.1><span class=root>Majjhima Nikāya 4 </span><br> <span class=sujato>Middle Discourses 4 </span><br><p id=mn4:0.2><span class="root big-bold">Bhayabheravasutta </span><br> <span class=sujato>Fear and Dread </span><br><p id=mn4:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn4:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn4:2.1><span class=root>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the brahmin Jānussoṇi went up to the Buddha, and exchanged greetings with him. </span><br><p id=mn4:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=mn4:2.3><span class=root>“yeme, bho gotama, kulaputtā bhavantaṁ gotamaṁ uddissa saddhā agārasmā anagāriyaṁ pabbajitā, bhavaṁ tesaṁ gotamo pubbaṅgamo, bhavaṁ tesaṁ gotamo bahukāro, bhavaṁ tesaṁ gotamo samādapetā; </span><br> <span class=sujato>“Worthy Gotama, those gentlemen who have gone forth out of faith from the lay life to homelessness out of faith in you have the worthy Gotama to lead the way, help them out, and give them encouragement. </span><br><p id=mn4:2.4><span class=root>bhoto ca pana gotamassa sā janatā diṭṭhānugatiṁ āpajjatī”ti. </span><br> <span class=sujato>And those people follow the worthy Gotama’s example.” </span><br><p id=mn4:2.5><span class=root>“Evametaṁ, brāhmaṇa, evametaṁ, brāhmaṇa. </span><br> <span class=sujato>“That’s so true, brahmin! Everything you say is true, brahmin!” </span><br><p id=mn4:2.6><span class=root>Ye te, brāhmaṇa, kulaputtā mamaṁ uddissa saddhā agārasmā anagāriyaṁ pabbajitā, ahaṁ tesaṁ pubbaṅgamo, ahaṁ tesaṁ bahukāro, ahaṁ tesaṁ samādapetā; </span><br><p id=mn4:2.7><span class=root>mama ca pana sā janatā diṭṭhānugatiṁ āpajjatī”ti. </span><br><p id=mn4:2.8><span class=root>“Durabhisambhavāni hi kho, bho gotama, araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><br> <span class=sujato>“But worthy Gotama, remote lodgings in the wilderness and the forest are challenging. It’s hard to maintain seclusion and hard to find joy in solitude. </span><br><p id=mn4:2.9><span class=root>haranti maññe mano vanāni samādhiṁ alabhamānassa bhikkhuno”ti. </span><br> <span class=sujato>The forests seem to rob the mind of a mendicant who isn’t immersed in samādhi.” </span><br><p id=mn4:2.10><span class=root>“Evametaṁ, brāhmaṇa, evametaṁ, brāhmaṇa. </span><br> <span class=sujato>“That’s so true, brahmin! Everything you say is true, brahmin! </span><br><p id=mn4:2.11><span class=root>Durabhisambhavāni hi kho, brāhmaṇa, araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><br><p id=mn4:2.12><span class=root>haranti maññe mano vanāni samādhiṁ alabhamānassa bhikkhuno. </span><br><p id=mn4:3.1><span class=root>Mayhampi kho, brāhmaṇa, pubbeva sambodhā anabhisambuddhassa bodhisattasseva sato etadahosi: </span><br> <span class=sujato>Before my awakening—when I was still unawakened but intent on awakening—I too thought, </span><br><p id=mn4:3.2><span class=root>‘durabhisambhavāni hi kho araññavanapatthāni pantāni senāsanāni, dukkaraṁ pavivekaṁ, durabhiramaṁ ekatte, </span><br> <span class=sujato>‘Remote lodgings in the wilderness and the forest are challenging. It’s hard to maintain seclusion and hard to find joy in solitude. </span><br><p id=mn4:3.3><span class=root>haranti maññe mano vanāni samādhiṁ alabhamānassa bhikkhuno’ti. </span><br> <span class=sujato>The forests seem to rob the mind of a mendicant who isn’t immersed in samādhi.’ </span><br><p id=mn4:4.1><span class=root>Tassa mayhaṁ, brāhmaṇa, etadahosi: </span><br> <span class=sujato>Then I thought, </span><br><p id=mn4:4.2><span class=root>‘ye kho keci samaṇā vā brāhmaṇā vā aparisuddhakāyakammantā araññavanapatthāni pantāni senāsanāni paṭisevanti, aparisuddhakāyakammantasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins with unpurified conduct of body, speech, and mind who frequent remote lodgings in the wilderness and the forest. Those ascetics and brahmins summon unskillful fear and dread because of these defects in their conduct. </span><br><p id=mn4:4.3><span class=root>Na kho panāhaṁ aparisuddhakāyakammanto araññavanapatthāni pantāni senāsanāni paṭisevāmi; </span><br> <span class=sujato>But I don’t frequent remote lodgings in the wilderness and the forest with unpurified conduct of body, speech, and mind. </span><br><p id=mn4:4.4><span class=root>parisuddhakāyakammantohamasmi. </span><br> <span class=sujato>My conduct is purified. </span><br><p id=mn4:4.5><span class=root>Ye hi vo ariyā parisuddhakāyakammantā araññavanapatthāni pantāni senāsanāni paṭisevanti tesamahaṁ aññataro’ti. </span><br> <span class=sujato>I am one of those noble ones who frequent remote lodgings in the wilderness and the forest with purified conduct of body, speech, and mind.’ </span><br><p id=mn4:4.6><span class=root>Etamahaṁ, brāhmaṇa, parisuddhakāyakammataṁ attani sampassamāno bhiyyo pallomamāpādiṁ araññe vihārāya. </span><br> <span class=sujato>Seeing this purity of conduct in myself I felt even more unruffled about staying in the forest. </span><br><p id=mn4:5.1><span class=root>Tassa mayhaṁ, brāhmaṇa, etadahosi: </span><br> <span class=sujato>Then I thought, </span><br><p id=mn4:5.2><span class=root>‘ye kho keci samaṇā vā brāhmaṇā vā aparisuddhavacīkammantā …pe… </span><br><p id=mn4:5.3><span class=root>aparisuddhamanokammantā …pe… </span><br><p id=mn4:5.4><span class=root>aparisuddhājīvā araññavanapatthāni pantāni senāsanāni paṭisevanti, aparisuddhājīvasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins with unpurified livelihood who frequent remote lodgings in the wilderness and the forest. Those ascetics and brahmins summon unskillful fear and dread because of these defects in their livelihood. </span><br><p id=mn4:6.1><span class=root>Na kho panāhaṁ aparisuddhājīvo araññavanapatthāni pantāni senāsanāni paṭisevāmi; </span><br> <span class=sujato>But I don’t frequent remote lodgings in the wilderness and the forest with unpurified livelihood. </span><br><p id=mn4:6.2><span class=root>parisuddhājīvohamasmi. </span><br> <span class=sujato>My livelihood is purified. </span><br><p id=mn4:7.1><span class=root>Ye hi vo ariyā parisuddhājīvā araññavanapatthāni pantāni senāsanāni paṭisevanti tesamahaṁ aññataro’ti. </span><br> <span class=sujato>I am one of those noble ones who frequent remote lodgings in the wilderness and the forest with purified livelihood.’ </span><br><p id=mn4:7.2><span class=root>Etamahaṁ, brāhmaṇa, parisuddhājīvataṁ attani sampassamāno bhiyyo pallomamāpādiṁ araññe vihārāya. </span><br> <span class=sujato>Seeing this purity of livelihood in myself I felt even more unruffled about staying in the forest. </span><br><p id=mn4:8.1><span class=root>Tassa mayhaṁ, brāhmaṇa, etadahosi: </span><br> <span class=sujato>Then I thought, </span><br><p id=mn4:8.2><span class=root>‘ye kho keci samaṇā vā brāhmaṇā vā abhijjhālū kāmesu tibbasārāgā araññavanapatthāni pantāni senāsanāni paṭisevanti, abhijjhālukāmesutibbasārāgasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins full of desire for sensual pleasures, with acute lust … </span><br><p id=mn4:8.3><span class=root>Na kho panāhaṁ abhijjhālu kāmesu tibbasārāgo araññavanapatthāni pantāni senāsanāni paṭisevāmi; </span><br><p id=mn4:8.4><span class=root>anabhijjhālūhamasmi. </span><br> <span class=sujato>I am not full of desire …’ </span><br><p id=mn4:8.5><span class=root>Ye hi vo ariyā anabhijjhālū araññavanapatthāni pantāni senāsanāni paṭisevanti, tesamahaṁ aññataro’ti. </span><br><p id=mn4:8.6><span class=root>Etamahaṁ, brāhmaṇa, anabhijjhālutaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:9.1><span class=root>Tassa mayhaṁ, brāhmaṇa, etadahosi: </span><br><p id=mn4:9.2><span class=root>‘ye kho keci samaṇā vā brāhmaṇā vā byāpannacittā paduṭṭhamanasaṅkappā araññavanapatthāni pantāni senāsanāni paṭisevanti, byāpannacittapaduṭṭhamanasaṅkappasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins full of ill will, with malicious intentions … </span><br><p id=mn4:9.3><span class=root>Na kho panāhaṁ byāpannacitto paduṭṭhamanasaṅkappo araññavanapatthāni pantāni senāsanāni paṭisevāmi; </span><br><p id=mn4:9.4><span class=root>mettacittohamasmi. </span><br> <span class=sujato>I have a heart full of love …’ </span><br><p id=mn4:9.5><span class=root>Ye hi vo ariyā mettacittā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:9.6><span class=root>Etamahaṁ, brāhmaṇa, mettacittataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:10.1><span class=root>Tassa mayhaṁ, brāhmaṇa, etadahosi: </span><br><p id=mn4:10.2><span class=root>‘ye kho keci samaṇā vā brāhmaṇā vā thinamiddhapariyuṭṭhitā araññavanapatthāni pantāni senāsanāni paṭisevanti, thinamiddhapariyuṭṭhānasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins overcome with dullness and drowsiness … </span><br><p id=mn4:10.3><span class=root>Na kho panāhaṁ thinamiddhapariyuṭṭhito araññavanapatthāni pantāni senāsanāni paṭisevāmi; </span><br><p id=mn4:10.4><span class=root>vigatathinamiddhohamasmi. </span><br> <span class=sujato>I am free of dullness and drowsiness …’ </span><br><p id=mn4:10.5><span class=root>Ye hi vo ariyā vigatathinamiddhā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:10.6><span class=root>Etamahaṁ, brāhmaṇa, vigatathinamiddhataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:11.1><span class=root>Tassa mayhaṁ, brāhmaṇa, etadahosi: </span><br><p id=mn4:11.2><span class=root>‘ye kho keci samaṇā vā brāhmaṇā vā uddhatā avūpasantacittā araññavanapatthāni pantāni senāsanāni paṭisevanti, uddhataavūpasantacittasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who are restless, with no peace of mind … </span><br><p id=mn4:11.3><span class=root>Na kho panāhaṁ uddhato avūpasantacitto araññavanapatthāni pantāni senāsanāni paṭisevāmi; </span><br><p id=mn4:11.4><span class=root>vūpasantacittohamasmi. </span><br> <span class=sujato>My mind is peaceful …’ </span><br><p id=mn4:11.5><span class=root>Ye hi vo ariyā vūpasantacittā araññavanapatthāni pantāni senāsanāni paṭisevanti, tesamahaṁ aññataro’ti. </span><br><p id=mn4:11.6><span class=root>Etamahaṁ, brāhmaṇa, vūpasantacittataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:12.1><span class=root>Tassa mayhaṁ, brāhmaṇa, etadahosi: </span><br><p id=mn4:12.2><span class=root>‘ye kho keci samaṇā vā brāhmaṇā vā kaṅkhī vicikicchī araññavanapatthāni pantāni senāsanāni paṭisevanti, kaṅkhivicikicchisandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who are doubting and uncertain … </span><br><p id=mn4:12.3><span class=root>Na kho panāhaṁ kaṅkhī vicikicchī araññavanapatthāni pantāni senāsanāni paṭisevāmi; </span><br><p id=mn4:12.4><span class=root>tiṇṇavicikicchohamasmi. </span><br> <span class=sujato>I’ve gone beyond doubt …’ </span><br><p id=mn4:12.5><span class=root>Ye hi vo ariyā tiṇṇavicikicchā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:12.6><span class=root>Etamahaṁ, brāhmaṇa, tiṇṇavicikicchataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:13.1><span class=root>Tassa mayhaṁ, brāhmaṇa, etadahosi: </span><br><p id=mn4:13.2><span class=root>‘ye kho keci samaṇā vā brāhmaṇā vā attukkaṁsakā paravambhī araññavanapatthāni pantāni senāsanāni paṭisevanti, attukkaṁsanaparavambhanasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who glorify themselves and put others down … </span><br><p id=mn4:13.3><span class=root>Na kho panāhaṁ attukkaṁsako paravambhī araññavanapatthāni pantāni senāsanāni paṭisevāmi; </span><br><p id=mn4:13.4><span class=root>anattukkaṁsako aparavambhīhamasmi. </span><br> <span class=sujato>I don’t glorify myself and put others down …’ </span><br><p id=mn4:13.5><span class=root>Ye hi vo ariyā anattukkaṁsakā aparavambhī araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:13.6><span class=root>Etamahaṁ, brāhmaṇa, anattukkaṁsakataṁ aparavambhitaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:14.1><span class=root>Tassa mayhaṁ, brāhmaṇa, etadahosi: </span><br><p id=mn4:14.2><span class=root>‘ye kho keci samaṇā vā brāhmaṇā vā chambhī bhīrukajātikā araññavanapatthāni pantāni senāsanāni paṭisevanti, chambhibhīrukajātikasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who are cowardly and craven … </span><br><p id=mn4:14.3><span class=root>Na kho panāhaṁ chambhī bhīrukajātiko araññavanapatthāni pantāni senāsanāni paṭisevāmi; </span><br><p id=mn4:14.4><span class=root>vigatalomahaṁsohamasmi. </span><br> <span class=sujato>I don’t get startled …’ </span><br><p id=mn4:14.5><span class=root>Ye hi vo ariyā vigatalomahaṁsā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:14.6><span class=root>Etamahaṁ, brāhmaṇa, vigatalomahaṁsataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:15.1><span class=root>Tassa mayhaṁ, brāhmaṇa, etadahosi: </span><br><p id=mn4:15.2><span class=root>‘ye kho keci samaṇā vā brāhmaṇā vā lābhasakkārasilokaṁ nikāmayamānā araññavanapatthāni pantāni senāsanāni paṭisevanti, lābhasakkārasilokanikāmanasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who enjoy possessions, honor, and popularity … </span><br><p id=mn4:15.3><span class=root>Na kho panāhaṁ lābhasakkārasilokaṁ nikāmayamāno araññavanapatthāni pantāni senāsanāni paṭisevāmi; </span><br><p id=mn4:15.4><span class=root>appicchohamasmi. </span><br> <span class=sujato>I have few wishes …’ </span><br><p id=mn4:15.5><span class=root>Ye hi vo ariyā appicchā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:15.6><span class=root>Etamahaṁ, brāhmaṇa, appicchataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:16.1><span class=root>Tassa mayhaṁ, brāhmaṇa, etadahosi: </span><br><p id=mn4:16.2><span class=root>‘ye kho keci samaṇā vā brāhmaṇā vā kusītā hīnavīriyā araññavanapatthāni pantāni senāsanāni paṭisevanti, kusītahīnavīriyasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who are lazy and lack energy … </span><br><p id=mn4:16.3><span class=root>Na kho panāhaṁ kusīto hīnavīriyo araññavanapatthāni pantāni senāsanāni paṭisevāmi; </span><br><p id=mn4:16.4><span class=root>āraddhavīriyohamasmi. </span><br> <span class=sujato>I am energetic …’ </span><br><p id=mn4:16.5><span class=root>Ye hi vo ariyā āraddhavīriyā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:16.6><span class=root>Etamahaṁ, brāhmaṇa, āraddhavīriyataṁ attani sampassamāno bhiyyo pallomamāpādiṁ araññe vihārāya. </span><br><p id=mn4:17.1><span class=root>Tassa mayhaṁ, brāhmaṇa, etadahosi: </span><br><p id=mn4:17.2><span class=root>‘ye kho keci samaṇā vā brāhmaṇā vā muṭṭhassatī asampajānā araññavanapatthāni pantāni senāsanāni paṭisevanti, muṭṭhassatiasampajānasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who are unmindful and lack situational awareness … </span><br><p id=mn4:17.3><span class=root>Na kho panāhaṁ muṭṭhassati asampajāno araññavanapatthāni pantāni senāsanāni paṭisevāmi; </span><br><p id=mn4:17.4><span class=root>upaṭṭhitassatihamasmi. </span><br> <span class=sujato>I am mindful …’ </span><br><p id=mn4:17.5><span class=root>Ye hi vo ariyā upaṭṭhitassatī araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:17.6><span class=root>Etamahaṁ, brāhmaṇa, upaṭṭhitassatitaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:18.1><span class=root>Tassa mayhaṁ, brāhmaṇa, etadahosi: </span><br><p id=mn4:18.2><span class=root>‘ye kho keci samaṇā vā brāhmaṇā vā asamāhitā vibbhantacittā araññavanapatthāni pantāni senāsanāni paṭisevanti, asamāhitavibbhantacittasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who lack immersion, with straying minds … </span><br><p id=mn4:18.3><span class=root>Na kho panāhaṁ asamāhito vibbhantacitto araññavanapatthāni pantāni senāsanāni paṭisevāmi; </span><br><p id=mn4:18.4><span class=root>samādhisampannohamasmi. </span><br> <span class=sujato>I am accomplished in immersion …’ </span><br><p id=mn4:18.5><span class=root>Ye hi vo ariyā samādhisampannā araññavanapatthāni pantāni senāsanāni paṭisevanti tesamahaṁ aññataro’ti. </span><br><p id=mn4:18.6><span class=root>Etamahaṁ, brāhmaṇa, samādhisampadaṁ attani sampassamāno bhiyyo pallomamāpādiṁ araññe vihārāya. </span><br><p id=mn4:19.1><span class=root>Tassa mayhaṁ, brāhmaṇa, etadahosi: </span><br><p id=mn4:19.2><span class=root>‘ye kho keci samaṇā vā brāhmaṇā vā duppaññā eḷamūgā araññavanapatthāni pantāni senāsanāni paṭisevanti, duppaññaeḷamūgasandosahetu have te bhonto samaṇabrāhmaṇā akusalaṁ bhayabheravaṁ avhāyanti. </span><br> <span class=sujato>‘There are ascetics and brahmins who are witless and idiotic who frequent remote lodgings in the wilderness and the forest. Those ascetics and brahmins summon unskillful fear and dread because of the defects of witlessness and stupidity. </span><br><p id=mn4:19.3><span class=root>Na kho panāhaṁ duppañño eḷamūgo araññavanapatthāni pantāni senāsanāni paṭisevāmi; </span><br> <span class=sujato>But I don’t frequent remote lodgings in the wilderness and the forest witless and idiotic. </span><br><p id=mn4:19.4><span class=root>paññāsampannohamasmi. </span><br> <span class=sujato>I am accomplished in wisdom. </span><br><p id=mn4:19.5><span class=root>Ye hi vo ariyā paññāsampannā araññavanapatthāni pantāni senāsanāni paṭisevanti tesamahaṁ aññataro’ti. </span><br> <span class=sujato>I am one of those noble ones who frequent remote lodgings in the wilderness and the forest accomplished in wisdom.’ </span><br><p id=mn4:19.6><span class=root>Etamahaṁ, brāhmaṇa, paññāsampadaṁ attani sampassamāno bhiyyo pallomamāpādiṁ araññe vihārāya. </span><br> <span class=sujato>Seeing this accomplishment of wisdom in myself I felt even more unruffled about staying in the forest. </span><br><p id=mn4:19.7><span class=root>Soḷasapariyāyaṁ niṭṭhitaṁ. </span><br><p id=mn4:20.1><span class=root>Tassa mayhaṁ, brāhmaṇa, etadahosi: </span><br> <span class=sujato>Then I thought, </span><br><p id=mn4:20.2><span class=root>‘yannūnāhaṁ yā tā rattiyo abhiññātā abhilakkhitā—</span><br> <span class=sujato>‘There are certain nights that are recognized as specially portentous: </span><br><p id=mn4:20.3><span class=root>cātuddasī pañcadasī aṭṭhamī ca pakkhassa—</span><br> <span class=sujato>the fourteenth, fifteenth, and eighth of the fortnight. </span><br><p id=mn4:20.4><span class=root>tathārūpāsu rattīsu yāni tāni ārāmacetiyāni vanacetiyāni rukkhacetiyāni bhiṁsanakāni salomahaṁsāni tathārūpesu senāsanesu vihareyyaṁ appeva nāmāhaṁ bhayabheravaṁ passeyyan’ti. </span><br> <span class=sujato>On such nights, why don’t I stay in awe-inspiring and hair-raising shrines in parks, forests, and trees? In such lodgings, hopefully I might see that fear and dread.’ </span><br><p id=mn4:20.5><span class=root>So kho ahaṁ, brāhmaṇa, aparena samayena yā tā rattiyo abhiññātā abhilakkhitā—</span><br> <span class=sujato>Some time later, that’s what I did. </span><br><p id=mn4:20.6><span class=root>cātuddasī pañcadasī aṭṭhamī ca pakkhassa—</span><br><p id=mn4:20.7><span class=root>tathārūpāsu rattīsu yāni tāni ārāmacetiyāni vanacetiyāni rukkhacetiyāni bhiṁsanakāni salomahaṁsāni tathārūpesu senāsanesu viharāmi. </span><br><p id=mn4:20.8><span class=root>Tattha ca me, brāhmaṇa, viharato mago vā āgacchati, moro vā kaṭṭhaṁ pāteti, vāto vā paṇṇakasaṭaṁ ereti; </span><br> <span class=sujato>As I was staying there a deer came by, or a peacock snapped a twig, or the wind rustled the leaves. </span><br><p id=mn4:20.9><span class=root>tassa mayhaṁ brāhmaṇa etadahosi: </span><br> <span class=sujato>Then I thought, </span><br><p id=mn4:20.10><span class=root>‘etaṁ nūna taṁ bhayabheravaṁ āgacchatī’ti. </span><br> <span class=sujato>‘Is this that fear and dread coming?’ </span><br><p id=mn4:20.11><span class=root>Tassa mayhaṁ, brāhmaṇa, etadahosi: </span><br> <span class=sujato>Then I thought, </span><br><p id=mn4:20.12><span class=root>‘kiṁ nu kho ahaṁ aññadatthu bhayapaṭikaṅkhī viharāmi? </span><br> <span class=sujato>‘Why do I always meditate expecting that fear to come? </span><br><p id=mn4:20.13><span class=root>Yannūnāhaṁ yathābhūtaṁ yathābhūtassa me taṁ bhayabheravaṁ āgacchati, tathābhūtaṁ tathābhūtova taṁ bhayabheravaṁ paṭivineyyan’ti. </span><br> <span class=sujato>Why don’t I get rid of that fear and dread just as it comes, while remaining just as I am?’ </span><br><p id=mn4:20.14><span class=root>Tassa mayhaṁ, brāhmaṇa, caṅkamantassa taṁ bhayabheravaṁ āgacchati. </span><br> <span class=sujato>Then that fear and dread came upon me as I was walking. </span><br><p id=mn4:20.15><span class=root>So kho ahaṁ, brāhmaṇa, neva tāva tiṭṭhāmi na nisīdāmi na nipajjāmi, yāva caṅkamantova taṁ bhayabheravaṁ paṭivinemi. </span><br> <span class=sujato>I didn’t stand still or sit down or lie down until I had got rid of that fear and dread while walking. </span><br><p id=mn4:20.16><span class=root>Tassa mayhaṁ, brāhmaṇa, ṭhitassa taṁ bhayabheravaṁ āgacchati. </span><br> <span class=sujato>Then that fear and dread came upon me as I was standing. </span><br><p id=mn4:20.17><span class=root>So kho ahaṁ, brāhmaṇa, neva tāva caṅkamāmi na nisīdāmi na nipajjāmi. Yāva ṭhitova taṁ bhayabheravaṁ paṭivinemi. </span><br> <span class=sujato>I didn’t walk or sit down or lie down until I had got rid of that fear and dread while standing. </span><br><p id=mn4:20.18><span class=root>Tassa mayhaṁ, brāhmaṇa, nisinnassa taṁ bhayabheravaṁ āgacchati. </span><br> <span class=sujato>Then that fear and dread came upon me as I was sitting. </span><br><p id=mn4:20.19><span class=root>So kho ahaṁ, brāhmaṇa, neva tāva nipajjāmi na tiṭṭhāmi na caṅkamāmi, yāva nisinnova taṁ bhayabheravaṁ paṭivinemi. </span><br> <span class=sujato>I didn’t lie down or stand still or walk until I had got rid of that fear and dread while sitting. </span><br><p id=mn4:20.20><span class=root>Tassa mayhaṁ, brāhmaṇa, nipannassa taṁ bhayabheravaṁ āgacchati. </span><br> <span class=sujato>Then that fear and dread came upon me as I was lying down. </span><br><p id=mn4:20.21><span class=root>So kho ahaṁ, brāhmaṇa, neva tāva nisīdāmi na tiṭṭhāmi na caṅkamāmi, yāva nipannova taṁ bhayabheravaṁ paṭivinemi. </span><br> <span class=sujato>I didn’t sit up or stand still or walk until I had got rid of that fear and dread while lying down. </span><br><p id=mn4:21.1><span class=root>Santi kho pana, brāhmaṇa, eke samaṇabrāhmaṇā rattiṁyeva samānaṁ divāti sañjānanti, divāyeva samānaṁ rattīti sañjānanti. </span><br> <span class=sujato>There are some ascetics and brahmins who perceive that it’s day when in fact it’s night, or perceive that it’s night when in fact it’s day. </span><br><p id=mn4:21.2><span class=root>Idamahaṁ tesaṁ samaṇabrāhmaṇānaṁ sammohavihārasmiṁ vadāmi. </span><br> <span class=sujato>This meditation of theirs is delusional, I say. </span><br><p id=mn4:21.3><span class=root>Ahaṁ kho pana, brāhmaṇa, rattiṁyeva samānaṁ rattīti sañjānāmi, divāyeva samānaṁ divāti sañjānāmi. </span><br> <span class=sujato>I perceive that it’s night when in fact it is night, and perceive that it’s day when in fact it is day. </span><br><p id=mn4:21.4><span class=root>Yaṁ kho taṁ, brāhmaṇa, sammā vadamāno vadeyya: </span><br> <span class=sujato>And if there’s anyone of whom it may be rightly said that </span><br><p id=mn4:21.5><span class=root>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti, mameva taṁ sammā vadamāno vadeyya: </span><br> <span class=sujato>a being not liable to delusion has arisen in the world for the welfare and happiness of the people, out of sympathy for the world, for the benefit, welfare, and happiness of gods and humans, it’s of me that this should be said. </span><br><p id=mn4:21.6><span class=root>‘asammohadhammo satto loke uppanno bahujanahitāya bahujanasukhāya lokānukampāya atthāya hitāya sukhāya devamanussānan’ti. </span><br><p id=mn4:22-26.1><span class=root>Āraddhaṁ kho pana me, brāhmaṇa, vīriyaṁ ahosi asallīnaṁ, upaṭṭhitā sati asammuṭṭhā, passaddho kāyo asāraddho, samāhitaṁ cittaṁ ekaggaṁ. </span><br> <span class=sujato>My energy was roused up and unflagging, my mindfulness was established and lucid, my body was tranquil and undisturbed, and my mind was immersed in samādhi. </span><br><p id=mn4:22-26.2><span class=root>So kho ahaṁ, brāhmaṇa, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihāsiṁ. </span><br> <span class=sujato>Quite secluded from sensual pleasures, secluded from unskillful qualities, I entered and remained in the first absorption, which has the rapture and bliss born of seclusion, while placing the mind and keeping it connected. </span><br><p id=mn4:22-26.3><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihāsiṁ. </span><br> <span class=sujato>As the placing of the mind and keeping it connected were stilled, I entered and remained in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn4:22-26.4><span class=root>Pītiyā ca virāgā upekkhako ca vihāsiṁ, sato ca sampajāno sukhañca kāyena paṭisaṁvedesiṁ; yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihāsiṁ. </span><br> <span class=sujato>And with the fading away of rapture, I entered and remained in the third absorption, where I meditated with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=mn4:22-26.5><span class=root>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihāsiṁ. </span><br> <span class=sujato>With the giving up of pleasure and pain, and the ending of former happiness and sadness, I entered and remained in the fourth absorption, without pleasure or pain, with pure equanimity and mindfulness. </span><br><p id=mn4:27.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ. So anekavihitaṁ pubbenivāsaṁ anussarāmi, </span><br> <span class=sujato>When my mind had become immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward recollection of past lives. I recollected many kinds of past lives. </span><br><p id=mn4:27.2><span class=root>seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarāmi. </span><br> <span class=sujato>That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. I remembered: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so I recollected my many kinds of past lives, with features and details. </span><br><p id=mn4:28.1><span class=root>Ayaṁ kho me, brāhmaṇa, rattiyā paṭhame yāme paṭhamā vijjā adhigatā, </span><br> <span class=sujato>This was the first knowledge, which I achieved in the first watch of the night. </span><br><p id=mn4:28.2><span class=root>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><br> <span class=sujato>Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span><br><p id=mn4:29.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ. </span><br> <span class=sujato>When my mind had become immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the death and rebirth of sentient beings. </span><br><p id=mn4:29.2><span class=root>So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā; te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā; te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi. </span><br> <span class=sujato>With clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds: ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, I saw sentient beings passing away and being reborn—inferior and superior, beautiful and ugly, in a good place or a bad place. I understood how sentient beings are reborn according to their deeds. </span><br><p id=mn4:30.1><span class=root>Ayaṁ kho me, brāhmaṇa, rattiyā majjhime yāme dutiyā vijjā adhigatā, </span><br> <span class=sujato>This was the second knowledge, which I achieved in the middle watch of the night. </span><br><p id=mn4:30.2><span class=root>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><br> <span class=sujato>Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span><br><p id=mn4:31.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ. </span><br> <span class=sujato>When my mind had become immersed in samādhi like this—purified, bright, flawless, rid of corruptions, pliable, workable, steady, and imperturbable—I extended it toward knowledge of the ending of defilements. </span><br><p id=mn4:31.2><span class=root>So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī paṭipadā’ti yathābhūtaṁ abbhaññāsiṁ. </span><br> <span class=sujato>I truly understood: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span><br><p id=mn4:31.3><span class=root>‘Ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ, ‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti yathābhūtaṁ abbhaññāsiṁ. </span><br> <span class=sujato>I truly understood: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. </span><br><p id=mn4:32.1><span class=root>Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha. </span><br> <span class=sujato>Knowing and seeing like this, my mind was freed from the defilements of sensuality, desire to be reborn, and ignorance. </span><br><p id=mn4:32.2><span class=root>Vimuttasmiṁ vimuttamiti ñāṇaṁ ahosi. </span><br> <span class=sujato>When it was freed, I knew it was freed. </span><br><p id=mn4:32.3><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ. </span><br> <span class=sujato>I understood: ‘Rebirth is ended, the spiritual journey has been completed, what had to be done has been done, there is nothing further for this place.’” </span><br><p id=mn4:33.1><span class=root>Ayaṁ kho me, brāhmaṇa, rattiyā pacchime yāme tatiyā vijjā adhigatā, </span><br> <span class=sujato>This was the third knowledge, which I achieved in the final watch of the night. </span><br><p id=mn4:33.2><span class=root>avijjā vihatā vijjā uppannā, tamo vihato āloko uppanno, yathā taṁ appamattassa ātāpino pahitattassa viharato. </span><br> <span class=sujato>Ignorance was destroyed and knowledge arose; darkness was destroyed and light arose, as happens for a meditator who is diligent, keen, and resolute. </span><br><p id=mn4:34.1><span class=root>Siyā kho pana te, brāhmaṇa, evamassa: </span><br> <span class=sujato>Brahmin, you might think: </span><br><p id=mn4:34.2><span class=root>‘ajjāpi nūna samaṇo gotamo avītarāgo avītadoso avītamoho, tasmā araññavanapatthāni pantāni senāsanāni paṭisevatī’ti. </span><br> <span class=sujato>‘Perhaps the ascetic Gotama is not free of greed, hate, and delusion even today, and that is why he still frequents remote lodgings in the wilderness and the forest.’ </span><br><p id=mn4:34.3><span class=root>Na kho panetaṁ, brāhmaṇa, evaṁ daṭṭhabbaṁ. </span><br> <span class=sujato>But you should not see it like this. </span><br><p id=mn4:34.4><span class=root>Dve kho ahaṁ, brāhmaṇa, atthavase sampassamāno araññavanapatthāni pantāni senāsanāni paṭisevāmi—</span><br> <span class=sujato>I see two reasons to frequent remote lodgings in the wilderness and the forest. </span><br><p id=mn4:34.5><span class=root>attano ca diṭṭhadhammasukhavihāraṁ sampassamāno, pacchimañca janataṁ anukampamāno”ti. </span><br> <span class=sujato>I see happiness for myself in this life, and I have sympathy for future generations.” </span><br><p id=mn4:35.1><span class=root>“Anukampitarūpā vatāyaṁ bhotā gotamena pacchimā janatā, yathā taṁ arahatā sammāsambuddhena. </span><br> <span class=sujato>“Indeed, worthy Gotama has sympathy for future generations, since he is a perfected one, a fully awakened Buddha. </span><br><p id=mn4:35.2><span class=root>Abhikkantaṁ, bho gotama. Abhikkantaṁ, bho gotama. </span><br> <span class=sujato>Excellent, worthy Gotama! Excellent, worthy Gotama! </span><br><p id=mn4:35.3><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span><br><p id=mn4:35.4><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=mn4:35.5><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=mn4:35.6><span class=root>Bhayabheravasuttaṁ niṭṭhitaṁ catutthaṁ. </span><br></main><footer class="container footer"><small><a href=/about>Contact info</a></small></footer>