<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0008.html>Deutsch</a> , <a href=/canon/gu/pli/ms/sutta/mn/mn0008.html>ગુજરાતી</a> , <a href=/canon/pl/pli/ms/sutta/mn/mn0008.html>Polski</a> , <a href=/canon/ru/pli/ms/sutta/mn/mn0008.html>ру́сский язы́к</a> , <a href=/canon/sr/pli/ms/sutta/mn/mn0008.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0007.html>Previous</a><a href=/canon/en/pli/ms/sutta/mn/mn0009.html>Next</a></div><p><div class=verse-container id=mn8:0.1><span>Majjhima Nikāya 8 </span><span class="translation sujato">Middle Discourses 8 </span></div><p><div class=verse-container id=mn8:0.2><span class=big-bold>Sallekhasutta </span><span class="translation sujato">Self-Effacement </span></div><p><div class=verse-container id=mn8:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn8:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn8:2.1><span>Atha kho āyasmā mahācundo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahācundo bhagavantaṁ etadavoca: </span><span class="translation sujato">Then in the late afternoon, Venerable Mahācunda came out of retreat and went to the Buddha. He bowed, sat down to one side, and said to the Buddha: </span></div><p><div class=verse-container id=mn8:3.1><span>“yā imā, bhante, anekavihitā diṭṭhiyo loke uppajjanti—</span><span class="translation sujato">“Sir, there are many different views that arise in the world </span></div><p><div class=verse-container id=mn8:3.2><span>attavādapaṭisaṁyuttā vā lokavādapaṭisaṁyuttā vā—</span><span class="translation sujato">connected with theories of self or with theories of the cosmos. </span></div><p><div class=verse-container id=mn8:3.3><span>ādimeva nu kho, bhante, bhikkhuno manasikaroto evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hotī”ti? </span><span class="translation sujato">How does a mendicant who is focusing on the starting point give up and let go of these views?” </span></div><p><div class=verse-container id=mn8:3.4><span>“Yā imā, cunda, anekavihitā diṭṭhiyo loke uppajjanti—</span><span class="translation sujato">“Cunda, there are many different views that arise in the world </span></div><p><div class=verse-container id=mn8:3.5><span>attavādapaṭisaṁyuttā vā lokavādapaṭisaṁyuttā vā—</span><span class="translation sujato">connected with theories of self or with theories of the cosmos. </span></div><p><div class=verse-container id=mn8:3.6><span>yattha cetā diṭṭhiyo uppajjanti yattha ca anusenti yattha ca samudācaranti taṁ ‘netaṁ mama, nesohamasmi, na me so attā’ti—evametaṁ yathābhūtaṁ sammappaññā passato evametāsaṁ diṭṭhīnaṁ pahānaṁ hoti, evametāsaṁ diṭṭhīnaṁ paṭinissaggo hoti. </span><span class="translation sujato">A mendicant gives up and lets go of these views by truly seeing with right wisdom where they arise, where they settle in, and where they operate as: ‘This is not mine, I am not this, this is not my self.’ </span></div><p><div class=verse-container id=mn8:4.1><span>Ṭhānaṁ kho panetaṁ, cunda, vijjati yaṁ idhekacco bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihareyya. </span><span class="translation sujato">It’s possible that a certain mendicant, quite secluded from sensual pleasures, secluded from unskillful qualities, might enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn8:4.2><span>Tassa evamassa: </span><span class="translation sujato">They might think </span></div><p><div class=verse-container id=mn8:4.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:4.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:4.5><span>Diṭṭhadhammasukhavihārā ete ariyassa vinaye vuccanti. </span><span class="translation sujato">they’re called ‘blissful meditations in this life’. </span></div><p><div class=verse-container id=mn8:5.1><span>Ṭhānaṁ kho panetaṁ, cunda, vijjati yaṁ idhekacco bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihareyya. </span><span class="translation sujato">It’s possible that some mendicant, as the placing of the mind and keeping it connected are stilled, might enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=mn8:5.2><span>Tassa evamassa: </span><span class="translation sujato">They might think </span></div><p><div class=verse-container id=mn8:5.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:5.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:5.5><span>Diṭṭhadhammasukhavihārā ete ariyassa vinaye vuccanti. </span><span class="translation sujato">they’re called ‘blissful meditations in this life’. </span></div><p><div class=verse-container id=mn8:6.1><span>Ṭhānaṁ kho panetaṁ, cunda, vijjati yaṁ idhekacco bhikkhu pītiyā ca virāgā upekkhako ca vihareyya, sato ca sampajāno sukhañca kāyena paṭisaṁvedeyya, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja vihareyya. </span><span class="translation sujato">It’s possible that some mendicant, with the fading away of rapture, might enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=mn8:6.2><span>Tassa evamassa: </span><span class="translation sujato">They might think </span></div><p><div class=verse-container id=mn8:6.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:6.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:6.5><span>Diṭṭhadhammasukhavihārā ete ariyassa vinaye vuccanti. </span><span class="translation sujato">they’re called ‘blissful meditations in this life’. </span></div><p><div class=verse-container id=mn8:7.1><span>Ṭhānaṁ kho panetaṁ, cunda, vijjati yaṁ idhekacco bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihareyya. </span><span class="translation sujato">It’s possible that some mendicant, with the giving up of pleasure and pain, and the ending of former happiness and sadness, might enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn8:7.2><span>Tassa evamassa: </span><span class="translation sujato">They might think </span></div><p><div class=verse-container id=mn8:7.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:7.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:7.5><span>Diṭṭhadhammasukhavihārā ete ariyassa vinaye vuccanti. </span><span class="translation sujato">they’re called ‘blissful meditations in this life’. </span></div><p><div class=verse-container id=mn8:8.1><span>Ṭhānaṁ kho panetaṁ, cunda, vijjati yaṁ idhekacco bhikkhu sabbaso rūpasaññānaṁ samatikkamā, paṭighasaññānaṁ atthaṅgamā, nānattasaññānaṁ amanasikārā, ‘ananto ākāso’ti ākāsānañcāyatanaṁ upasampajja vihareyya. </span><span class="translation sujato">It’s possible that some mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, might enter and remain in the dimension of infinite space. </span></div><p><div class=verse-container id=mn8:8.2><span>Tassa evamassa: </span><span class="translation sujato">They might think </span></div><p><div class=verse-container id=mn8:8.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:8.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:8.5><span>Santā ete vihārā ariyassa vinaye vuccanti. </span><span class="translation sujato">they’re called ‘peaceful meditations’. </span></div><p><div class=verse-container id=mn8:9.1><span>Ṭhānaṁ kho panetaṁ, cunda, vijjati yaṁ idhekacco bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja vihareyya. </span><span class="translation sujato">It’s possible that some mendicant, going totally beyond the dimension of infinite space, aware that ‘consciousness is infinite’, might enter and remain in the dimension of infinite consciousness. </span></div><p><div class=verse-container id=mn8:9.2><span>Tassa evamassa: </span><span class="translation sujato">They might think </span></div><p><div class=verse-container id=mn8:9.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:9.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:9.5><span>Santā ete vihārā ariyassa vinaye vuccanti. </span><span class="translation sujato">they’re called ‘peaceful meditations’. </span></div><p><div class=verse-container id=mn8:10.1><span>Ṭhānaṁ kho panetaṁ, cunda, vijjati yaṁ idhekacco bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja vihareyya. </span><span class="translation sujato">It’s possible that some mendicant, going totally beyond the dimension of infinite consciousness, aware that ‘there is nothing at all’, might enter and remain in the dimension of nothingness. </span></div><p><div class=verse-container id=mn8:10.2><span>Tassa evamassa: </span><span class="translation sujato">They might think </span></div><p><div class=verse-container id=mn8:10.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:10.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:10.5><span>Santā ete vihārā ariyassa vinaye vuccanti. </span><span class="translation sujato">they’re called ‘peaceful meditations’. </span></div><p><div class=verse-container id=mn8:11.1><span>Ṭhānaṁ kho panetaṁ, cunda, vijjati yaṁ idhekacco bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja vihareyya. </span><span class="translation sujato">It’s possible that some mendicant, going totally beyond the dimension of nothingness, might enter and remain in the dimension of neither perception nor non-perception. </span></div><p><div class=verse-container id=mn8:11.2><span>Tassa evamassa: </span><span class="translation sujato">They might think </span></div><p><div class=verse-container id=mn8:11.3><span>‘sallekhena viharāmī’ti. </span><span class="translation sujato">they’re practicing self-effacement. </span></div><p><div class=verse-container id=mn8:11.4><span>Na kho panete, cunda, ariyassa vinaye sallekhā vuccanti. </span><span class="translation sujato">But in the training of the Noble One these are not called ‘self-effacement’; </span></div><p><div class=verse-container id=mn8:11.5><span>Santā ete vihārā ariyassa vinaye vuccanti. </span><span class="translation sujato">they’re called ‘peaceful meditations’. </span></div><p><div class=verse-container id=mn8:12.0><span>1. Sallekhapariyāya </span><span class="translation sujato">1. The Exposition of Self-Effacement </span></div><p><div class=verse-container id=mn8:12.1><span>Idha kho pana vo, cunda, sallekho karaṇīyo. </span><span class="translation sujato">Now, Cunda, you should work on self-effacement in each of the following ways. </span></div><p><div class=verse-container id=mn8:12.2><span>‘Pare vihiṁsakā bhavissanti, mayamettha avihiṁsakā bhavissāmā’ti sallekho karaṇīyo. </span><span class="translation sujato">‘Others will be cruel, but here we will not be cruel.’ </span></div><p><div class=verse-container id=mn8:12.3><span>‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti sallekho karaṇīyo. </span><span class="translation sujato">‘Others will kill living creatures, but here we will not kill living creatures.’ </span></div><p><div class=verse-container id=mn8:12.4><span>‘Pare adinnādāyī bhavissanti, mayamettha adinnādānā paṭiviratā bhavissāmā’ti sallekho karaṇīyo. </span><span class="translation sujato">‘Others will steal, but here we will not steal.’ </span></div><p><div class=verse-container id=mn8:12.5><span>‘Pare abrahmacārī bhavissanti, mayamettha brahmacārī bhavissāmā’ti sallekho karaṇīyo. </span><span class="translation sujato">‘Others will be unchaste, but here we will not be unchaste.’ </span></div><p><div class=verse-container id=mn8:12.6><span>‘Pare musāvādī bhavissanti, mayamettha musāvādā paṭiviratā bhavissāmā’ti sallekho karaṇīyo. </span><span class="translation sujato">‘Others will lie, but here we will not lie.’ </span></div><p><div class=verse-container id=mn8:12.7><span>‘Pare pisuṇavācā bhavissanti, mayamettha pisuṇāya vācāya paṭiviratā bhavissāmā’ti sallekho karaṇīyo. </span><span class="translation sujato">‘Others will speak divisively, but here we will not speak divisively.’ </span></div><p><div class=verse-container id=mn8:12.8><span>‘Pare pharusavācā bhavissanti, mayamettha pharusāya vācāya paṭiviratā bhavissāmā’ti sallekho karaṇīyo. </span><span class="translation sujato">‘Others will speak harshly, but here we will not speak harshly.’ </span></div><p><div class=verse-container id=mn8:12.9><span>‘Pare samphappalāpī bhavissanti, mayamettha samphappalāpā paṭiviratā bhavissāmā’ti sallekho karaṇīyo. </span><span class="translation sujato">‘Others will talk nonsense, but here we will not talk nonsense.’ </span></div><p><div class=verse-container id=mn8:12.10><span>‘Pare abhijjhālū bhavissanti, mayamettha anabhijjhālū bhavissāmā’ti sallekho karaṇīyo. </span><span class="translation sujato">‘Others will be covetous, but here we will not be covetous.’ </span></div><p><div class=verse-container id=mn8:12.11><span>‘Pare byāpannacittā bhavissanti, mayamettha abyāpannacittā bhavissāmā’ti sallekho karaṇīyo. </span><span class="translation sujato">‘Others will have ill will, but here we will not have ill will.’ </span></div><p><div class=verse-container id=mn8:12.12><span>‘Pare micchādiṭṭhī bhavissanti, mayamettha sammādiṭṭhī bhavissāmā’ti sallekho karaṇīyo. </span><span class="translation sujato">‘Others will have wrong view, but here we will have right view.’ </span></div><p><div class=verse-container id=mn8:12.13><span>‘Pare micchāsaṅkappā bhavissanti, mayamettha sammāsaṅkappā bhavissāmā’ti sallekho karaṇīyo. </span><span class="translation sujato">‘Others will have wrong thought, but here we will have right thought.’ </span></div><p><div class=verse-container id=mn8:12.14><span>‘Pare micchāvācā bhavissanti, mayamettha sammāvācā bhavissāmā’ti sallekho karaṇīyo. </span><span class="translation sujato">‘Others will have wrong speech, but here we will have right speech.’ </span></div><p><div class=verse-container id=mn8:12.15><span>‘Pare micchākammantā bhavissanti, mayamettha sammākammantā bhavissāmā’ti sallekho karaṇīyo. </span><span class="translation sujato">‘Others will have wrong action, but here we will have right action.’ </span></div><p><div class=verse-container id=mn8:12.16><span>‘Pare micchāājīvā bhavissanti, mayamettha sammāājīvā bhavissāmā’ti sallekho karaṇīyo. </span><span class="translation sujato">‘Others will have wrong livelihood, but here we will have right livelihood.’ </span></div><p><div class=verse-container id=mn8:12.17><span>‘Pare micchāvāyāmā bhavissanti, mayamettha sammāvāyāmā bhavissāmā’ti sallekho karaṇīyo. </span><span class="translation sujato">‘Others will have wrong effort, but here we will have right effort.’ </span></div><p><div class=verse-container id=mn8:12.18><span>‘Pare micchāsatī bhavissanti, mayamettha sammāsatī bhavissāmā’ti sallekho karaṇīyo. </span><span class="translation sujato">‘Others will have wrong mindfulness, but here we will have right mindfulness.’ </span></div><p><div class=verse-container id=mn8:12.19><span>‘Pare micchāsamādhi bhavissanti, mayamettha sammāsamādhī bhavissāmā’ti sallekho karaṇīyo. </span><span class="translation sujato">‘Others will have wrong immersion, but here we will have right immersion.’ </span></div><p><div class=verse-container id=mn8:12.20><span>‘Pare micchāñāṇī bhavissanti, mayamettha sammāñāṇī bhavissāmā’ti sallekho karaṇīyo. </span><span class="translation sujato">‘Others will have wrong knowledge, but here we will have right knowledge.’ </span></div><p><div class=verse-container id=mn8:12.21><span>‘Pare micchāvimuttī bhavissanti, mayamettha sammāvimuttī bhavissāmā’ti sallekho karaṇīyo. </span><span class="translation sujato">‘Others will have wrong freedom, but here we will have right freedom.’ </span></div><p><div class=verse-container id=mn8:12.22><span>‘Pare thinamiddhapariyuṭṭhitā bhavissanti, mayamettha vigatathinamiddhā bhavissāmā’ti sallekho karaṇīyo. </span><span class="translation sujato">‘Others will be overcome with dullness and drowsiness, but here we will be rid of dullness and drowsiness.’ </span></div><p><div class=verse-container id=mn8:12.23><span>‘Pare uddhatā bhavissanti, mayamettha anuddhatā bhavissāmā’ti sallekho karaṇīyo. </span><span class="translation sujato">‘Others will be restless, but here we will not be restless.’ </span></div><p><div class=verse-container id=mn8:12.24><span>‘Pare vicikicchī bhavissanti, mayamettha tiṇṇavicikicchā bhavissāmā’ti sallekho karaṇīyo. </span><span class="translation sujato">‘Others will have doubts, but here we will have gone beyond doubt.’ </span></div><p><div class=verse-container id=mn8:12.25><span>‘Pare kodhanā bhavissanti, mayamettha akkodhanā bhavissāmā’ti sallekho karaṇīyo. </span><span class="translation sujato">‘Others will be irritable, but here we will be without anger.’ </span></div><p><div class=verse-container id=mn8:12.26><span>‘Pare upanāhī bhavissanti, mayamettha anupanāhī bhavissāmā’ti sallekho karaṇīyo. </span><span class="translation sujato">‘Others will be acrimonious, but here we will be without acrimony.’ </span></div><p><div class=verse-container id=mn8:12.27><span>‘Pare makkhī bhavissanti, mayamettha amakkhī bhavissāmā’ti sallekho karaṇīyo. </span><span class="translation sujato">‘Others will be offensive, but here we will be inoffensive.’ </span></div><p><div class=verse-container id=mn8:12.28><span>‘Pare paḷāsī bhavissanti, mayamettha apaḷāsī bhavissāmā’ti sallekho karaṇīyo. </span><span class="translation sujato">‘Others will be contemptuous, but here we will be without contempt.’ </span></div><p><div class=verse-container id=mn8:12.29><span>‘Pare issukī bhavissanti, mayamettha anissukī bhavissāmā’ti sallekho karaṇīyo. </span><span class="translation sujato">‘Others will be jealous, but here we will be without jealousy.’ </span></div><p><div class=verse-container id=mn8:12.30><span>‘Pare maccharī bhavissanti, mayamettha amaccharī bhavissāmā’ti sallekho karaṇīyo. </span><span class="translation sujato">‘Others will be stingy, but here we will be without stinginess.’ </span></div><p><div class=verse-container id=mn8:12.31><span>‘Pare saṭhā bhavissanti, mayamettha asaṭhā bhavissāmā’ti sallekho karaṇīyo. </span><span class="translation sujato">‘Others will be devious, but here we will not be devious.’ </span></div><p><div class=verse-container id=mn8:12.32><span>‘Pare māyāvī bhavissanti, mayamettha amāyāvī bhavissāmā’ti sallekho karaṇīyo. </span><span class="translation sujato">‘Others will be deceitful, but here we will not be deceitful.’ </span></div><p><div class=verse-container id=mn8:12.33><span>‘Pare thaddhā bhavissanti, mayamettha atthaddhā bhavissāmā’ti sallekho karaṇīyo. </span><span class="translation sujato">‘Others will be pompous, but here we will not be pompous.’ </span></div><p><div class=verse-container id=mn8:12.34><span>‘Pare atimānī bhavissanti, mayamettha anatimānī bhavissāmā’ti sallekho karaṇīyo. </span><span class="translation sujato">‘Others will be arrogant, but here we will not be arrogant.’ </span></div><p><div class=verse-container id=mn8:12.35><span>‘Pare dubbacā bhavissanti, mayamettha suvacā bhavissāmā’ti sallekho karaṇīyo. </span><span class="translation sujato">‘Others will be hard to admonish, but here we will not be hard to admonish.’ </span></div><p><div class=verse-container id=mn8:12.36><span>‘Pare pāpamittā bhavissanti, mayamettha kalyāṇamittā bhavissāmā’ti sallekho karaṇīyo. </span><span class="translation sujato">‘Others will have bad friends, but here we will have good friends.’ </span></div><p><div class=verse-container id=mn8:12.37><span>‘Pare pamattā bhavissanti, mayamettha appamattā bhavissāmā’ti sallekho karaṇīyo. </span><span class="translation sujato">‘Others will be negligent, but here we will be diligent.’ </span></div><p><div class=verse-container id=mn8:12.38><span>‘Pare assaddhā bhavissanti, mayamettha saddhā bhavissāmā’ti sallekho karaṇīyo. </span><span class="translation sujato">‘Others will be faithless, but here we will have faith.’ </span></div><p><div class=verse-container id=mn8:12.39><span>‘Pare ahirikā bhavissanti, mayamettha hirimanā bhavissāmā’ti sallekho karaṇīyo. </span><span class="translation sujato">‘Others will be conscienceless, but here we will have a sense of conscience.’ </span></div><p><div class=verse-container id=mn8:12.40><span>‘Pare anottāpī bhavissanti, mayamettha ottāpī bhavissāmā’ti sallekho karaṇīyo. </span><span class="translation sujato">‘Others will be imprudent, but here we will be prudent.’ </span></div><p><div class=verse-container id=mn8:12.41><span>‘Pare appassutā bhavissanti, mayamettha bahussutā bhavissāmā’ti sallekho karaṇīyo. </span><span class="translation sujato">‘Others will be unlearned, but here we will be well learned.’ </span></div><p><div class=verse-container id=mn8:12.42><span>‘Pare kusītā bhavissanti, mayamettha āraddhavīriyā bhavissāmā’ti sallekho karaṇīyo. </span><span class="translation sujato">‘Others will be lazy, but here we will be energetic.’ </span></div><p><div class=verse-container id=mn8:12.43><span>‘Pare muṭṭhassatī bhavissanti, mayamettha upaṭṭhitassatī bhavissāmā’ti sallekho karaṇīyo. </span><span class="translation sujato">‘Others will be unmindful, but here we will be mindful.’ </span></div><p><div class=verse-container id=mn8:12.44><span>‘Pare duppaññā bhavissanti, mayamettha paññāsampannā bhavissāmā’ti sallekho karaṇīyo. </span><span class="translation sujato">‘Others will be witless, but here we will be accomplished in wisdom.’ </span></div><p><div class=verse-container id=mn8:12.45><span>‘Pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti sallekho karaṇīyo. </span><span class="translation sujato">‘Others will be attached to their own views, holding them tight, and refusing to let go, but here we will not be attached to our own views, not holding them tight, but will let them go easily.’ </span></div><p><div class=verse-container id=mn8:13.0><span>2. Cittupapādapariyāya </span><span class="translation sujato">2. Giving Rise to the Thought </span></div><p><div class=verse-container id=mn8:13.1><span>Cittuppādampi kho ahaṁ, cunda, kusalesu dhammesu bahukāraṁ vadāmi, ko pana vādo kāyena vācāya anuvidhīyanāsu. </span><span class="translation sujato">Cunda, I say that even giving rise to the thought of skillful qualities is very helpful, let alone following that path in body and speech. </span></div><p><div class=verse-container id=mn8:13.2><span>Tasmātiha, cunda, ‘pare vihiṁsakā bhavissanti, mayamettha avihiṁsakā bhavissāmā’ti cittaṁ uppādetabbaṁ. </span><span class="translation sujato">That’s why you should give rise to the following thoughts. ‘Others will be cruel, but here we will not be cruel.’ </span></div><p><div class=verse-container id=mn8:13.3><span>‘Pare pāṇātipātī bhavissanti, mayamettha pāṇātipātā paṭiviratā bhavissāmā’ti cittaṁ uppādetabbaṁ …pe… </span><span class="translation sujato">‘Others will kill living creatures, but here we will not kill living creatures.’ … </span></div><p><div class=verse-container id=mn8:13.4><span>‘pare sandiṭṭhiparāmāsī ādhānaggāhī duppaṭinissaggī bhavissanti, mayamettha asandiṭṭhiparāmāsī anādhānaggāhī suppaṭinissaggī bhavissāmā’ti cittaṁ uppādetabbaṁ. </span><span class="translation sujato">‘Others will be attached to their own views, holding them tight, and refusing to let go, but here we will not be attached to our own views, not holding them tight, but will let them go easily.’ </span></div><p><div class=verse-container id=mn8:14.0><span>3. Parikkamanapariyāya </span><span class="translation sujato">3. Bypassing </span></div><p><div class=verse-container id=mn8:14.1><span>Seyyathāpi, cunda, visamo maggo assa, tassa añño samo maggo parikkamanāya; </span><span class="translation sujato">Cunda, suppose there was a rough path and another smooth path to get around it. </span></div><p><div class=verse-container id=mn8:14.2><span>seyyathā vā pana, cunda, visamaṁ titthaṁ assa, tassa aññaṁ samaṁ titthaṁ parikkamanāya; </span><span class="translation sujato">Or suppose there was a rough ford and another smooth ford to get around it. </span></div><p><div class=verse-container id=mn8:14.3><span>evameva kho, cunda, vihiṁsakassa purisapuggalassa avihiṁsā hoti parikkamanāya, pāṇātipātissa purisapuggalassa pāṇātipātā veramaṇī hoti parikkamanāya, adinnādāyissa purisapuggalassa adinnādānā veramaṇī hoti parikkamanāya, abrahmacārissa purisapuggalassa abrahmacariyā veramaṇī hoti parikkamanāya, musāvādissa purisapuggalassa musāvādā veramaṇī hoti parikkamanāya, pisuṇavācassa purisapuggalassa pisuṇāya vācāya veramaṇī hoti parikkamanāya, pharusavācassa purisapuggalassa pharusāya vācāya veramaṇī hoti parikkamanāya, samphappalāpissa purisapuggalassa samphappalāpā veramaṇī hoti parikkamanāya, abhijjhālussa purisapuggalassa anabhijjhā hoti parikkamanāya, byāpannacittassa purisapuggalassa abyāpādo hoti parikkamanāya. </span><span class="translation sujato">In the same way, a cruel individual bypasses it by not being cruel. An individual who kills bypasses it by not killing. … </span></div><p><div class=verse-container id=mn8:14.4><span>Micchādiṭṭhissa purisapuggalassa sammādiṭṭhi hoti parikkamanāya, micchāsaṅkappassa purisapuggalassa sammāsaṅkappo hoti parikkamanāya, micchāvācassa purisapuggalassa sammāvācā hoti parikkamanāya, micchākammantassa purisapuggalassa sammākammanto hoti parikkamanāya, micchāājīvassa purisapuggalassa sammāājīvo hoti parikkamanāya, micchāvāyāmassa purisapuggalassa sammāvāyāmo hoti parikkamanāya, micchāsatissa purisapuggalassa sammāsati hoti parikkamanāya, micchāsamādhissa purisapuggalassa sammāsamādhi hoti parikkamanāya, micchāñāṇissa purisapuggalassa sammāñāṇaṁ hoti parikkamanāya, micchāvimuttissa purisapuggalassa sammāvimutti hoti parikkamanāya. </span></div><p><div class=verse-container id=mn8:14.5><span>Thinamiddhapariyuṭṭhitassa purisapuggalassa vigatathinamiddhatā hoti parikkamanāya, uddhatassa purisapuggalassa anuddhaccaṁ hoti parikkamanāya, vicikicchissa purisapuggalassa tiṇṇavicikicchatā hoti parikkamanāya, kodhanassa purisapuggalassa akkodho hoti parikkamanāya, upanāhissa purisapuggalassa anupanāho hoti parikkamanāya, makkhissa purisapuggalassa amakkho hoti parikkamanāya, paḷāsissa purisapuggalassa apaḷāso hoti parikkamanāya, issukissa purisapuggalassa anissukitā hoti parikkamanāya, maccharissa purisapuggalassa amacchariyaṁ hoti parikkamanāya, saṭhassa purisapuggalassa asāṭheyyaṁ hoti parikkamanāya, māyāvissa purisapuggalassa amāyā hoti parikkamanāya, thaddhassa purisapuggalassa atthaddhiyaṁ hoti parikkamanāya, atimānissa purisapuggalassa anatimāno hoti parikkamanāya, dubbacassa purisapuggalassa sovacassatā hoti parikkamanāya, pāpamittassa purisapuggalassa kalyāṇamittatā hoti parikkamanāya, pamattassa purisapuggalassa appamādo hoti parikkamanāya, assaddhassa purisapuggalassa saddhā hoti parikkamanāya, ahirikassa purisapuggalassa hirī hoti parikkamanāya, anottāpissa purisapuggalassa ottappaṁ hoti parikkamanāya, appassutassa purisapuggalassa bāhusaccaṁ hoti parikkamanāya, kusītassa purisapuggalassa vīriyārambho hoti parikkamanāya, muṭṭhassatissa purisapuggalassa upaṭṭhitassatitā hoti parikkamanāya, duppaññassa purisapuggalassa paññāsampadā hoti parikkamanāya, sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parikkamanāya. </span><span class="translation sujato">An individual who is attached to their own views, holding them tight, and refusing to let go, gets around it by not being attached to their own views, not holding them tight, but letting them go easily. </span></div><p><div class=verse-container id=mn8:15.0><span>4. Uparibhāgapariyāya </span><span class="translation sujato">4. Going Up </span></div><p><div class=verse-container id=mn8:15.1><span>Seyyathāpi, cunda, ye keci akusalā dhammā sabbe te adhobhāgaṅgamanīyā, ye keci kusalā dhammā sabbe te uparibhāgaṅgamanīyā; </span><span class="translation sujato">Cunda, all unskillful qualities lead downwards, while all skillful qualities lead upwards. </span></div><p><div class=verse-container id=mn8:15.2><span>evameva kho, cunda, vihiṁsakassa purisapuggalassa avihiṁsā hoti uparibhāgāya, pāṇātipātissa purisapuggalassa pāṇātipātā veramaṇī hoti uparibhāgāya …pe… </span><span class="translation sujato">In the same way, a cruel individual is led upwards by not being cruel. An individual who kills is led upwards by not killing … </span></div><p><div class=verse-container id=mn8:15.3><span>sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti uparibhāgāya. </span><span class="translation sujato">An individual who is attached to their own views, holding them tight, and refusing to let go, is led upwards by not being attached to their own views, not holding them tight, but letting them go easily. </span></div><p><div class=verse-container id=mn8:16.0><span>5. Parinibbānapariyāya </span><span class="translation sujato">5. The Exposition by Extinguishment </span></div><p><div class=verse-container id=mn8:16.1><span>So vata, cunda, attanā palipapalipanno paraṁ palipapalipannaṁ uddharissatīti netaṁ ṭhānaṁ vijjati. </span><span class="translation sujato">If you’re sinking in the mud yourself, Cunda, it is quite impossible for you to pull out someone else who is sinking in the mud. </span></div><p><div class=verse-container id=mn8:16.2><span>So vata, cunda, attanā apalipapalipanno paraṁ palipapalipannaṁ uddharissatīti ṭhānametaṁ vijjati. </span><span class="translation sujato">But if you’re not sinking in the mud yourself, it is quite possible for you to pull out someone else who is sinking in the mud. </span></div><p><div class=verse-container id=mn8:16.3><span>So vata, cunda, attanā adanto avinīto aparinibbuto paraṁ damessati vinessati parinibbāpessatīti netaṁ ṭhānaṁ vijjati. </span><span class="translation sujato">If you’re not tamed, trained, and quenched yourself, it is quite impossible for you to help tame, train, and extinguish someone else. </span></div><p><div class=verse-container id=mn8:16.4><span>So vata, cunda, attanā danto vinīto parinibbuto paraṁ damessati vinessati parinibbāpessatīti ṭhānametaṁ vijjati. </span><span class="translation sujato">But if you are tamed, trained, and quenched yourself, it is quite possible for you to help tame, train, and extinguish someone else. </span></div><p><div class=verse-container id=mn8:16.5><span>Evameva kho, cunda, vihiṁsakassa purisapuggalassa avihiṁsā hoti parinibbānāya, pāṇātipātissa purisapuggalassa pāṇātipātā veramaṇī hoti parinibbānāya. </span><span class="translation sujato">In the same way, a cruel individual extinguishes it by not being cruel. An individual who kills extinguishes it by not killing. … </span></div><p><div class=verse-container id=mn8:16.6><span>Adinnādāyissa purisapuggalassa adinnādānā veramaṇī hoti parinibbānāya. </span></div><p><div class=verse-container id=mn8:16.7><span>Abrahmacārissa purisapuggalassa abrahmacariyā veramaṇī hoti parinibbānāya. </span></div><p><div class=verse-container id=mn8:16.8><span>Musāvādissa purisapuggalassa musāvādā veramaṇī hoti parinibbānāya. </span></div><p><div class=verse-container id=mn8:16.9><span>Pisuṇavācassa purisapuggalassa pisuṇāya vācāya veramaṇī hoti parinibbānāya. </span></div><p><div class=verse-container id=mn8:16.10><span>Pharusavācassa purisapuggalassa pharusāya vācāya veramaṇī hoti parinibbānāya. </span></div><p><div class=verse-container id=mn8:16.11><span>Samphappalāpissa purisapuggalassa samphappalāpā veramaṇī hoti parinibbānāya. </span></div><p><div class=verse-container id=mn8:16.12><span>Abhijjhālussa purisapuggalassa anabhijjhā hoti parinibbānāya. </span></div><p><div class=verse-container id=mn8:16.13><span>Byāpannacittassa purisapuggalassa abyāpādo hoti parinibbānāya. </span></div><p><div class=verse-container id=mn8:16.14><span>Micchādiṭṭhissa purisapuggalassa sammādiṭṭhi hoti parinibbānāya. </span></div><p><div class=verse-container id=mn8:16.15><span>Micchāsaṅkappassa purisapuggalassa sammāsaṅkappo hoti parinibbānāya. </span></div><p><div class=verse-container id=mn8:16.16><span>Micchāvācassa purisapuggalassa sammāvācā hoti parinibbānāya. </span></div><p><div class=verse-container id=mn8:16.17><span>Micchākammantassa purisapuggalassa sammākammanto hoti parinibbānāya. </span></div><p><div class=verse-container id=mn8:16.18><span>Micchāājīvassa purisapuggalassa sammāājīvo hoti parinibbānāya. </span></div><p><div class=verse-container id=mn8:16.19><span>Micchāvāyāmassa purisapuggalassa sammāvāyāmo hoti parinibbānāya. </span></div><p><div class=verse-container id=mn8:16.20><span>Micchāsatissa purisapuggalassa sammāsati hoti parinibbānāya. </span></div><p><div class=verse-container id=mn8:16.21><span>Micchāsamādhissa purisapuggalassa sammāsamādhi hoti parinibbānāya. </span></div><p><div class=verse-container id=mn8:16.22><span>Micchāñāṇissa purisapuggalassa sammāñāṇaṁ hoti parinibbānāya. </span></div><p><div class=verse-container id=mn8:16.23><span>Micchāvimuttissa purisapuggalassa sammāvimutti hoti parinibbānāya. </span></div><p><div class=verse-container id=mn8:16.24><span>Thinamiddhapariyuṭṭhitassa purisapuggalassa vigatathinamiddhatā hoti parinibbānāya. </span></div><p><div class=verse-container id=mn8:16.25><span>Uddhatassa purisapuggalassa anuddhaccaṁ hoti parinibbānāya. </span></div><p><div class=verse-container id=mn8:16.26><span>Vicikicchissa purisapuggalassa tiṇṇavicikicchatā hoti parinibbānāya. </span></div><p><div class=verse-container id=mn8:16.27><span>Kodhanassa purisapuggalassa akkodho hoti parinibbānāya. </span></div><p><div class=verse-container id=mn8:16.28><span>Upanāhissa purisapuggalassa anupanāho hoti parinibbānāya. </span></div><p><div class=verse-container id=mn8:16.29><span>Makkhissa purisapuggalassa amakkho hoti parinibbānāya. </span></div><p><div class=verse-container id=mn8:16.30><span>Paḷāsissa purisapuggalassa apaḷāso hoti parinibbānāya. </span></div><p><div class=verse-container id=mn8:16.31><span>Issukissa purisapuggalassa anissukitā hoti parinibbānāya. </span></div><p><div class=verse-container id=mn8:16.32><span>Maccharissa purisapuggalassa amacchariyaṁ hoti parinibbānāya. </span></div><p><div class=verse-container id=mn8:16.33><span>Saṭhassa purisapuggalassa asāṭheyyaṁ hoti parinibbānāya. </span></div><p><div class=verse-container id=mn8:16.34><span>Māyāvissa purisapuggalassa amāyā hoti parinibbānāya. </span></div><p><div class=verse-container id=mn8:16.35><span>Thaddhassa purisapuggalassa atthaddhiyaṁ hoti parinibbānāya. </span></div><p><div class=verse-container id=mn8:16.36><span>Atimānissa purisapuggalassa anatimāno hoti parinibbānāya. </span></div><p><div class=verse-container id=mn8:16.37><span>Dubbacassa purisapuggalassa sovacassatā hoti parinibbānāya. </span></div><p><div class=verse-container id=mn8:16.38><span>Pāpamittassa purisapuggalassa kalyāṇamittatā hoti parinibbānāya. </span></div><p><div class=verse-container id=mn8:16.39><span>Pamattassa purisapuggalassa appamādo hoti parinibbānāya. </span></div><p><div class=verse-container id=mn8:16.40><span>Assaddhassa purisapuggalassa saddhā hoti parinibbānāya. </span></div><p><div class=verse-container id=mn8:16.41><span>Ahirikassa purisapuggalassa hirī hoti parinibbānāya. </span></div><p><div class=verse-container id=mn8:16.42><span>Anottāpissa purisapuggalassa ottappaṁ hoti parinibbānāya. </span></div><p><div class=verse-container id=mn8:16.43><span>Appassutassa purisapuggalassa bāhusaccaṁ hoti parinibbānāya. </span></div><p><div class=verse-container id=mn8:16.44><span>Kusītassa purisapuggalassa vīriyārambho hoti parinibbānāya. </span></div><p><div class=verse-container id=mn8:16.45><span>Muṭṭhassatissa purisapuggalassa upaṭṭhitassatitā hoti parinibbānāya. </span></div><p><div class=verse-container id=mn8:16.46><span>Duppaññassa purisapuggalassa paññāsampadā hoti parinibbānāya. </span></div><p><div class=verse-container id=mn8:16.47><span>Sandiṭṭhiparāmāsiādhānaggāhiduppaṭinissaggissa purisapuggalassa asandiṭṭhiparāmāsianādhānaggāhisuppaṭinissaggitā hoti parinibbānāya. </span><span class="translation sujato">An individual who is attached to their own views, holding them tight, and refusing to let go, extinguishes it by not being attached to their own views, not holding them tight, but letting them go easily. </span></div><p><div class=verse-container id=mn8:17.1><span>Iti kho, cunda, desito mayā sallekhapariyāyo, desito cittuppādapariyāyo, desito parikkamanapariyāyo, desito uparibhāgapariyāyo, desito parinibbānapariyāyo. </span><span class="translation sujato">So, Cunda, I’ve taught the expositions by way of self-effacement, arising of thought, bypassing, going up, and extinguishing. </span></div><p><div class=verse-container id=mn8:17.2><span>Yaṁ kho, cunda, satthārā karaṇīyaṁ sāvakānaṁ hitesinā anukampakena anukampaṁ upādāya, kataṁ vo taṁ mayā. </span><span class="translation sujato">Out of sympathy, I’ve done what a teacher should do who wants what’s best for their disciples. </span></div><p><div class=verse-container id=mn8:17.3><span>Etāni, cunda, rukkhamūlāni, etāni suññāgārāni, jhāyatha, cunda, mā pamādattha, mā pacchāvippaṭisārino ahuvattha—ayaṁ kho amhākaṁ anusāsanī”ti. </span><span class="translation sujato">Here are these roots of trees, and here are these empty huts. Practice absorption, Cunda! Don’t be negligent! Don’t regret it later! This is my instruction.” </span></div><p><div class=verse-container id=mn8:17.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn8:17.5><span>Attamano āyasmā mahācundo bhagavato bhāsitaṁ abhinandīti. </span><span class="translation sujato">Satisfied, Venerable Mahācunda approved what the Buddha said. </span></div><p><div class=verse-container id=mn8:17.6><span>Catuttālīsapadā vuttā, </span><span class="translation sujato">Forty-four items have been stated, </span></div><p><div class=verse-container id=mn8:17.7><span>sandhayo pañca desitā; </span><span class="translation sujato">organized into five sections. </span></div><p><div class=verse-container id=mn8:17.8><span>Sallekho nāma suttanto, </span><span class="translation sujato">“Effacement” is the name of this discourse, </span></div><p><div class=verse-container id=mn8:17.9><span>gambhīro sāgarūpamoti. </span><span class="translation sujato">which is deep as the ocean. </span></div><p><div class=verse-container id=mn8:17.10><span>Sallekhasuttaṁ niṭṭhitaṁ aṭṭhamaṁ. </span></div><div class=flex-between><a href=/canon/en/pli/ms/sutta/mn/mn0007.html>Previous</a><a href=/canon/en/pli/ms/sutta/mn/mn0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>