<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0104.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0103.html>Previous</a><a href=/canon/en/pli/ms/sutta/mn/mn0105.html>Next</a></div><p><div class=verse-container id=mn104:0.1><span>Majjhima Nikāya 104 </span><span class="translation sujato">Middle Discourses 104 </span></div><p><div class=verse-container id=mn104:0.2><span class=big-bold>Sāmagāmasutta </span><span class="translation sujato">At Sāmagāma </span></div><p><div class=verse-container id=mn104:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn104:1.2><span>ekaṁ samayaṁ bhagavā sakkesu viharati sāmagāme. </span><span class="translation sujato">At one time the Buddha was staying in the land of the Sakyans near the village of Sāma. </span></div><p><div class=verse-container id=mn104:2.1><span>Tena kho pana samayena nigaṇṭho nāṭaputto pāvāyaṁ adhunākālaṅkato hoti. </span><span class="translation sujato">Now at that time the Jain ascetic of the Ñātika clan had recently passed away at Pāvā. </span></div><p><div class=verse-container id=mn104:2.2><span>Tassa kālaṅkiriyāya bhinnā nigaṇṭhā dvedhikajātā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti: </span><span class="translation sujato">With his passing the Jain ascetics split, dividing into two factions, arguing, quarreling, and disputing, continually wounding each other with barbed words: </span></div><p><div class=verse-container id=mn104:2.3><span>“na tvaṁ imaṁ dhammavinayaṁ ājānāsi, ahaṁ imaṁ dhammavinayaṁ ājānāmi. Kiṁ tvaṁ imaṁ dhammavinayaṁ ājānissasi. Micchāpaṭipanno tvamasi, ahamasmi sammāpaṭipanno. Sahitaṁ me, asahitaṁ te. Purevacanīyaṁ pacchā avaca, pacchāvacanīyaṁ pure avaca. Adhiciṇṇaṁ te viparāvattaṁ. Āropito te vādo. Niggahitosi, cara vādappamokkhāya; nibbeṭhehi vā sace pahosī”ti. </span><span class="translation sujato">“You don’t understand this teaching and training. I understand this teaching and training. What, you understand this teaching and training? You’re practicing wrong. I’m practicing right. I stay on topic, you don’t. You said last what you should have said first. You said first what you should have said last. What you’ve thought so much about has been disproved. Your doctrine is refuted. Go on, save your doctrine! You’re trapped; get yourself out of this—if you can!” </span></div><p><div class=verse-container id=mn104:2.4><span>Vadhoyeva kho maññe nigaṇṭhesu nāṭaputtiyesu vattati. </span><span class="translation sujato">You’d think there was nothing but slaughter going on among the Jain ascetics. </span></div><p><div class=verse-container id=mn104:2.5><span>Yepi nigaṇṭhassa nāṭaputtassa sāvakā gihī odātavasanā tepi nigaṇṭhesu nāṭaputtiyesu nibbinnarūpā virattarūpā paṭivānarūpā yathā taṁ durakkhāte dhammavinaye duppavedite aniyyānike anupasamasaṁvattanike asammāsambuddhappavedite bhinnathūpe appaṭisaraṇe. </span><span class="translation sujato">And the Jain Ñātika’s white-clothed lay disciples were disillusioned, dismayed, and disappointed in the Jain ascetics. They were equally disappointed with a teaching and training so poorly explained and poorly propounded, not emancipating, not leading to peace, proclaimed by someone who is not a fully awakened Buddha, with broken monument and without a refuge. </span></div><p><div class=verse-container id=mn104:3.1><span>Atha kho cundo samaṇuddeso pāvāyaṁ vassaṁvuṭṭho yena sāmagāmo yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho cundo samaṇuddeso āyasmantaṁ ānandaṁ etadavoca: </span><span class="translation sujato">And then, after completing the rainy season residence near Pāvā, the novice Cunda went to see Venerable Ānanda at Sāma village. He bowed, sat down to one side, and told him what had happened. </span></div><p><div class=verse-container id=mn104:3.2><span>“nigaṇṭho, bhante, nāṭaputto pāvāyaṁ adhunākālaṅkato. </span></div><p><div class=verse-container id=mn104:3.3><span>Tassa kālaṅkiriyāya bhinnā nigaṇṭhā dvedhikajātā …pe… bhinnathūpe appaṭisaraṇe”ti. </span></div><p><div class=verse-container id=mn104:4.1><span>Evaṁ vutte, āyasmā ānando cundaṁ samaṇuddesaṁ etadavoca: </span><span class="translation sujato">Ānanda said to him, </span></div><p><div class=verse-container id=mn104:4.2><span>“atthi kho idaṁ, āvuso cunda, kathāpābhataṁ bhagavantaṁ dassanāya. </span><span class="translation sujato">“Reverend Cunda, we should see the Buddha about this matter. </span></div><p><div class=verse-container id=mn104:4.3><span>Āyāma, āvuso cunda, yena bhagavā tenupasaṅkamissāma; upasaṅkamitvā etamatthaṁ bhagavato ārocessāmā”ti. </span><span class="translation sujato">Come, let’s go to the Buddha and inform him about this.” </span></div><p><div class=verse-container id=mn104:4.4><span>“Evaṁ, bhante”ti kho cundo samaṇuddeso āyasmato ānandassa paccassosi. </span><span class="translation sujato">“Yes, sir,” replied Cunda. </span></div><p><div class=verse-container id=mn104:4.5><span>Atha kho āyasmā ca ānando cundo ca samaṇuddeso yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Ānanda and Cunda went to the Buddha, bowed, sat down to one side, and Ānanda informed him of what Cunda had said. He went on to say, </span></div><p><div class=verse-container id=mn104:4.6><span>“ayaṁ, bhante, cundo samaṇuddeso evamāha: </span></div><p><div class=verse-container id=mn104:4.7><span>‘nigaṇṭho, bhante, nāṭaputto pāvāyaṁ adhunākālaṅkato. </span></div><p><div class=verse-container id=mn104:4.8><span>Tassa kālaṅkiriyāya bhinnā nigaṇṭhā dvedhikajātā …pe… bhinnathūpe appaṭisaraṇe’ti. </span></div><p><div class=verse-container id=mn104:4.9><span>Tassa mayhaṁ, bhante, evaṁ hoti: </span><span class="translation sujato">“Sir, it occurs to me: </span></div><p><div class=verse-container id=mn104:4.10><span>‘mā heva bhagavato accayena saṅghe vivādo uppajji; </span><span class="translation sujato">‘When the Buddha has passed away, let no dispute arise in the Saṅgha. </span></div><p><div class=verse-container id=mn104:4.11><span>svāssa vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānan’”ti. </span><span class="translation sujato">For such a dispute would be for the detriment and suffering of the people, against the people, for the harm, detriment, and suffering of gods and humans.’” </span></div><p><div class=verse-container id=mn104:5.1><span>“Taṁ kiṁ maññasi, ānanda, </span><span class="translation sujato">“What do you think, Ānanda? </span></div><p><div class=verse-container id=mn104:5.2><span>ye vo mayā dhammā abhiññā desitā, seyyathidaṁ—</span><span class="translation sujato">Do you see even two mendicants whose opinion differs regarding the things I have taught from my direct knowledge, that is, </span></div><p><div class=verse-container id=mn104:5.3><span>cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo, passasi no tvaṁ, ānanda, imesu dhammesu dvepi bhikkhū nānāvāde”ti? </span><span class="translation sujato">the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path?” </span></div><p><div class=verse-container id=mn104:5.4><span>“Ye me, bhante, dhammā bhagavatā abhiññā desitā, seyyathidaṁ—</span><span class="translation sujato">“No, sir, I do not. </span></div><p><div class=verse-container id=mn104:5.5><span>cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo, nāhaṁ passāmi imesu dhammesu dvepi bhikkhū nānāvāde. </span></div><p><div class=verse-container id=mn104:5.6><span>Ye ca kho, bhante, puggalā bhagavantaṁ patissayamānarūpā viharanti tepi bhagavato accayena saṅghe vivādaṁ janeyyuṁ ajjhājīve vā adhipātimokkhe vā. </span><span class="translation sujato">Nevertheless, there are some individuals who appear to live obedient to the Buddha, but when the Buddha has passed away they might create a dispute in the Saṅgha regarding livelihood or the monastic code. </span></div><p><div class=verse-container id=mn104:5.7><span>Svāssa vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānan”ti. </span><span class="translation sujato">Such a dispute would be for the detriment and suffering of the people, against the people, for the harm, detriment, and suffering of gods and humans.” </span></div><p><div class=verse-container id=mn104:5.8><span>“Appamattako so, ānanda, vivādo yadidaṁ—ajjhājīve vā adhipātimokkhe vā. </span><span class="translation sujato">“Ānanda, dispute about livelihood or the monastic code is a minor matter. </span></div><p><div class=verse-container id=mn104:5.9><span>Magge vā hi, ānanda, paṭipadāya vā saṅghe vivādo uppajjamāno uppajjeyya; svāssa vivādo bahujanāhitāya bahujanāsukhāya bahuno janassa anatthāya ahitāya dukkhāya devamanussānaṁ. </span><span class="translation sujato">But should a dispute arise in the Saṅgha concerning the path or the practice, that would be for the detriment and suffering of the people, against the people, for the harm, detriment, and suffering of gods and humans. </span></div><p><div class=verse-container id=mn104:6.1><span>Chayimāni, ānanda, vivādamūlāni. </span><span class="translation sujato">Ānanda, there are these six roots of arguments. </span></div><p><div class=verse-container id=mn104:6.2><span>Katamāni cha? </span><span class="translation sujato">What six? </span></div><p><div class=verse-container id=mn104:6.3><span>Idhānanda, bhikkhu kodhano hoti upanāhī. </span><span class="translation sujato">Firstly, a mendicant is irritable and acrimonious. </span></div><p><div class=verse-container id=mn104:6.4><span>Yo so, ānanda, bhikkhu kodhano hoti upanāhī so sattharipi agāravo viharati appatisso, dhammepi agāravo viharati appatisso, saṅghepi agāravo viharati appatisso, sikkhāyapi na paripūrakārī hoti. </span><span class="translation sujato">Such a mendicant lacks respect and reverence for the teacher, the teaching, and the Saṅgha, and they don’t fulfill the training. </span></div><p><div class=verse-container id=mn104:6.5><span>Yo so, ānanda, bhikkhu satthari agāravo viharati appatisso, dhamme … saṅghe agāravo viharati appatisso, sikkhāya na paripūrakārī hoti, so saṅghe vivādaṁ janeti; yo hoti vivādo bahujanāhitāya bahujanāsukhāya, bahuno janassa anatthāya ahitāya dukkhāya devamanussānaṁ. </span><span class="translation sujato">They create a dispute in the Saṅgha, which is for the detriment and suffering of the people, against the people, for the harm, detriment, and suffering of gods and humans. </span></div><p><div class=verse-container id=mn104:6.6><span>Evarūpañce tumhe, ānanda, vivādamūlaṁ ajjhattaṁ vā bahiddhā vā samanupasseyyātha, tatra tumhe, ānanda, tasseva pāpakassa vivādamūlassa pahānāya vāyameyyātha. </span><span class="translation sujato">If you see such a root of arguments in yourselves or others, you should try to give up this bad thing. </span></div><p><div class=verse-container id=mn104:6.7><span>Evarūpañce tumhe, ānanda, vivādamūlaṁ ajjhattaṁ vā bahiddhā vā na samanupasseyyātha. Tatra tumhe, ānanda, tasseva pāpakassa vivādamūlassa āyatiṁ anavassavāya paṭipajjeyyātha. </span><span class="translation sujato">If you don’t see it, you should practice so that it doesn’t come up in the future. </span></div><p><div class=verse-container id=mn104:6.8><span>Evametassa pāpakassa vivādamūlassa pahānaṁ hoti, evametassa pāpakassa vivādamūlassa āyatiṁ anavassavo hoti. </span><span class="translation sujato">That’s how to give up this bad root of arguments, so it doesn’t come up in the future. </span></div><p><div class=verse-container id=mn104:7-11.1><span>Puna caparaṁ, ānanda, bhikkhu makkhī hoti paḷāsī …pe… </span><span class="translation sujato">Furthermore, a mendicant is offensive and contemptuous … </span></div><p><div class=verse-container id=mn104:7-11.2><span>issukī hoti maccharī …pe… </span><span class="translation sujato">They’re jealous and stingy … </span></div><p><div class=verse-container id=mn104:7-11.3><span>saṭho hoti māyāvī …pe… </span><span class="translation sujato">They’re devious and deceitful … </span></div><p><div class=verse-container id=mn104:7-11.4><span>pāpiccho hoti micchādiṭṭhi …pe… </span><span class="translation sujato">They have corrupt wishes and wrong view … </span></div><p><div class=verse-container id=mn104:7-11.5><span>sandiṭṭhiparāmāsī hoti ādhānaggāhī duppaṭinissaggī. </span><span class="translation sujato">They’re attached to their own views, holding them tight, and refusing to let go. </span></div><p><div class=verse-container id=mn104:7-11.6><span>Yo so, ānanda, bhikkhu sandiṭṭhiparāmāsī hoti ādhānaggāhī duppaṭinissaggī so sattharipi agāravo viharati appatisso, dhammepi agāravo viharati appatisso, saṅghepi agāravo viharati appatisso, sikkhāyapi na paripūrakārī hoti. </span><span class="translation sujato">Such a mendicant lacks respect and reverence for the teacher, the teaching, and the Saṅgha, and they don’t fulfill the training. </span></div><p><div class=verse-container id=mn104:7-11.7><span>Yo so, ānanda, bhikkhu satthari agāravo viharati appatisso, dhamme … saṅghe … sikkhāya na paripūrakārī hoti so saṅghe vivādaṁ janeti; yo hoti vivādo bahujanāhitāya bahujanāsukhāya, bahuno janassa anatthāya ahitāya dukkhāya devamanussānaṁ. </span><span class="translation sujato">They create a dispute in the Saṅgha, which is for the detriment and suffering of the people, against the people, for the harm, detriment, and suffering of gods and humans. </span></div><p><div class=verse-container id=mn104:7-11.8><span>Evarūpañce tumhe, ānanda, vivādamūlaṁ ajjhattaṁ vā bahiddhā vā samanupasseyyātha. Tatra tumhe, ānanda, tasseva pāpakassa vivādamūlassa pahānāya vāyameyyātha. </span><span class="translation sujato">If you see such a root of arguments in yourselves or others, you should try to give up this bad thing. </span></div><p><div class=verse-container id=mn104:7-11.9><span>Evarūpañce tumhe, ānanda, vivādamūlaṁ ajjhattaṁ vā bahiddhā vā na samanupasseyyātha, tatra tumhe, ānanda, tasseva pāpakassa vivādamūlassa āyatiṁ anavassavāya paṭipajjeyyātha. </span><span class="translation sujato">If you don’t see it, you should practice so that it doesn’t come up in the future. </span></div><p><div class=verse-container id=mn104:7-11.10><span>Evametassa pāpakassa vivādamūlassa pahānaṁ hoti, evametassa pāpakassa vivādamūlassa āyatiṁ anavassavo hoti. </span><span class="translation sujato">That’s how to give up this bad root of arguments, so it doesn’t come up in the future. </span></div><p><div class=verse-container id=mn104:7-11.11><span>Imāni kho, ānanda, cha vivādamūlāni. </span><span class="translation sujato">These are the six roots of arguments. </span></div><p><div class=verse-container id=mn104:12.1><span>Cattārimāni, ānanda, adhikaraṇāni. </span><span class="translation sujato">There are four kinds of disciplinary issues. </span></div><p><div class=verse-container id=mn104:12.2><span>Katamāni cattāri? </span><span class="translation sujato">What four? </span></div><p><div class=verse-container id=mn104:12.3><span>Vivādādhikaraṇaṁ, anuvādādhikaraṇaṁ, āpattādhikaraṇaṁ, kiccādhikaraṇaṁ—</span><span class="translation sujato">Disciplinary issues due to disputes, accusations, offenses, or business. </span></div><p><div class=verse-container id=mn104:12.4><span>imāni kho, ānanda, cattāri adhikaraṇāni. </span><span class="translation sujato">These are the four kinds of disciplinary issues. </span></div><p><div class=verse-container id=mn104:13.1><span>Satta kho panime, ānanda, adhikaraṇasamathā uppannuppannānaṁ adhikaraṇānaṁ samathāya vūpasamāya—</span><span class="translation sujato">There are seven methods for the settlement of any disciplinary issues that might arise. </span></div><p><div class=verse-container id=mn104:13.2><span>sammukhāvinayo dātabbo, sativinayo dātabbo, amūḷhavinayo dātabbo, paṭiññāya kāretabbaṁ, yebhuyyasikā, tassapāpiyasikā, tiṇavatthārako. </span><span class="translation sujato">Resolution face-to-face to be applied. Resolution through recollection to be granted. Resolution because of past insanity to be granted. Acting according to what has been admitted. Majority decision. Further penalty. Covering over as if with grass. </span></div><p><div class=verse-container id=mn104:14.1><span>Kathañcānanda, sammukhāvinayo hoti? </span><span class="translation sujato">And how is there resolution face-to-face? </span></div><p><div class=verse-container id=mn104:14.2><span>Idhānanda, bhikkhū vivadanti dhammoti vā adhammoti vā vinayoti vā avinayoti vā. </span><span class="translation sujato">It’s when mendicants are disputing: ‘This is the teaching,’ ‘This is not the teaching,’ ‘This is the monastic law,’ ‘This is not the monastic law.’ </span></div><p><div class=verse-container id=mn104:14.3><span>Tehānanda, bhikkhūhi sabbeheva samaggehi sannipatitabbaṁ. </span><span class="translation sujato">Those mendicants should all sit together in harmony </span></div><p><div class=verse-container id=mn104:14.4><span>Sannipatitvā dhammanetti samanumajjitabbā. </span><span class="translation sujato">and thoroughly go over the guidelines of the teaching. </span></div><p><div class=verse-container id=mn104:14.5><span>Dhammanettiṁ samanumajjitvā yathā tattha sameti tathā taṁ adhikaraṇaṁ vūpasametabbaṁ. </span><span class="translation sujato">They should settle that disciplinary issue in agreement with the guidelines. </span></div><p><div class=verse-container id=mn104:14.6><span>Evaṁ kho, ānanda, sammukhāvinayo hoti; </span><span class="translation sujato">That’s how there is resolution face-to-face. </span></div><p><div class=verse-container id=mn104:14.7><span>evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">And that’s how certain disciplinary issues are settled, that is, </span></div><p><div class=verse-container id=mn104:14.8><span>sammukhāvinayena. </span><span class="translation sujato">by resolution face-to-face. </span></div><p><div class=verse-container id=mn104:15.1><span>Kathañcānanda, yebhuyyasikā hoti? </span><span class="translation sujato">And how is there majority decision? </span></div><p><div class=verse-container id=mn104:15.2><span>Te ce, ānanda, bhikkhū na sakkonti taṁ adhikaraṇaṁ tasmiṁ āvāse vūpasametuṁ. </span><span class="translation sujato">If those mendicants are not able to settle that issue in that monastery, </span></div><p><div class=verse-container id=mn104:15.3><span>Tehānanda, bhikkhūhi yasmiṁ āvāse bahutarā bhikkhū so āvāso gantabbo. </span><span class="translation sujato">they should go to another monastery with more mendicants. </span></div><p><div class=verse-container id=mn104:15.4><span>Tattha sabbeheva samaggehi sannipatitabbaṁ. </span><span class="translation sujato">There they should all sit together in harmony </span></div><p><div class=verse-container id=mn104:15.5><span>Sannipatitvā dhammanetti samanumajjitabbā. </span><span class="translation sujato">and thoroughly go over the guidelines of the teaching. </span></div><p><div class=verse-container id=mn104:15.6><span>Dhammanettiṁ samanumajjitvā yathā tattha sameti tathā taṁ adhikaraṇaṁ vūpasametabbaṁ. </span><span class="translation sujato">They should settle that disciplinary issue in agreement with the guidelines. </span></div><p><div class=verse-container id=mn104:15.7><span>Evaṁ kho, ānanda, yebhuyyasikā hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">That’s how there is majority decision. And that’s how certain disciplinary issues are settled, that is, </span></div><p><div class=verse-container id=mn104:15.8><span>yebhuyyasikāya. </span><span class="translation sujato">by majority decision. </span></div><p><div class=verse-container id=mn104:16.1><span>Kathañcānanda, sativinayo hoti? </span><span class="translation sujato">And how is there resolution through recollection? </span></div><p><div class=verse-container id=mn104:16.2><span>Idhānanda, bhikkhū bhikkhuṁ evarūpāya garukāya āpattiyā codenti pārājikena vā pārājikasāmantena vā: </span><span class="translation sujato">It’s when mendicants accuse a mendicant of a serious offense; one entailing expulsion, or close to it: </span></div><p><div class=verse-container id=mn104:16.3><span>‘saratāyasmā evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti? </span><span class="translation sujato">‘Venerable, do you recall committing the kind of serious offense that entails expulsion or close to it?’ </span></div><p><div class=verse-container id=mn104:16.4><span>So evamāha: </span><span class="translation sujato">They say: </span></div><p><div class=verse-container id=mn104:16.5><span>‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">‘No, reverends, I don’t recall committing such an offense.’ </span></div><p><div class=verse-container id=mn104:16.6><span>Tassa kho, ānanda, bhikkhuno sativinayo dātabbo. </span><span class="translation sujato">The resolution through recollection should be granted to them. </span></div><p><div class=verse-container id=mn104:16.7><span>Evaṁ kho, ānanda, sativinayo hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">That’s how there is the resolution through recollection. And that’s how certain disciplinary issues are settled, that is, </span></div><p><div class=verse-container id=mn104:16.8><span>sativinayena. </span><span class="translation sujato">by resolution through recollection. </span></div><p><div class=verse-container id=mn104:17.1><span>Kathañcānanda, amūḷhavinayo hoti? </span><span class="translation sujato">And how is there resolution because of past insanity? </span></div><p><div class=verse-container id=mn104:17.2><span>Idhānanda, bhikkhū bhikkhuṁ evarūpāya garukāya āpattiyā codenti pārājikena vā pārājikasāmantena vā: </span><span class="translation sujato">It’s when a mendicant accuses a mendicant of the kind of serious offense that entails expulsion, or close to it: </span></div><p><div class=verse-container id=mn104:17.3><span>‘saratāyasmā evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti? </span><span class="translation sujato">‘Venerable, do you recall committing the kind of serious offense that entails expulsion or close to it?’ </span></div><p><div class=verse-container id=mn104:17.4><span>So evamāha: </span><span class="translation sujato">They say: </span></div><p><div class=verse-container id=mn104:17.5><span>‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">‘No, reverend, I don’t recall committing such an offense.’ </span></div><p><div class=verse-container id=mn104:17.6><span>Tamenaṁ so nibbeṭhentaṁ ativeṭheti: </span><span class="translation sujato">But though they try to get out of it, the mendicant pursues the issue: </span></div><p><div class=verse-container id=mn104:17.7><span>‘iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">‘Surely the venerable must know perfectly well if you recall committing an offense that entails expulsion or close to it!’ </span></div><p><div class=verse-container id=mn104:17.8><span>So evamāha: </span><span class="translation sujato">They say: </span></div><p><div class=verse-container id=mn104:17.9><span>‘ahaṁ kho, āvuso, ummādaṁ pāpuṇiṁ cetaso vipariyāsaṁ. </span><span class="translation sujato">‘Reverend, I had gone mad, I was out of my mind. </span></div><p><div class=verse-container id=mn104:17.10><span>Tena me ummattakena bahuṁ assāmaṇakaṁ ajjhāciṇṇaṁ bhāsitaparikkantaṁ. </span><span class="translation sujato">And while I was mad I did and said many things that are not proper for an ascetic. </span></div><p><div class=verse-container id=mn104:17.11><span>Nāhaṁ taṁ sarāmi. </span><span class="translation sujato">I don’t remember any of that, </span></div><p><div class=verse-container id=mn104:17.12><span>Mūḷhena me etaṁ katan’ti. </span><span class="translation sujato">I was mad when I did it.’ </span></div><p><div class=verse-container id=mn104:17.13><span>Tassa kho, ānanda, bhikkhuno amūḷhavinayo dātabbo. </span><span class="translation sujato">The resolution because of past insanity should be granted to them. </span></div><p><div class=verse-container id=mn104:17.14><span>Evaṁ kho, ānanda, amūḷhavinayo hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">That’s how there is resolution because of past insanity. And that’s how certain disciplinary issues are settled, that is, </span></div><p><div class=verse-container id=mn104:17.15><span>amūḷhavinayena. </span><span class="translation sujato">by resolution because of past insanity. </span></div><p><div class=verse-container id=mn104:18.1><span>Kathañcānanda, paṭiññātakaraṇaṁ hoti? </span><span class="translation sujato">And how is there acting according to what has been admitted? </span></div><p><div class=verse-container id=mn104:18.2><span>Idhānanda, bhikkhu codito vā acodito vā āpattiṁ sarati, vivarati uttānīkaroti. </span><span class="translation sujato">It’s when a mendicant, whether accused or not, recalls an offense and clarifies it and reveals it. </span></div><p><div class=verse-container id=mn104:18.3><span>Tena, ānanda, bhikkhunā vuḍḍhataraṁ bhikkhuṁ upasaṅkamitvā ekaṁsaṁ cīvaraṁ katvā pāde vanditvā ukkuṭikaṁ nisīditvā añjaliṁ paggahetvā evamassa vacanīyo: </span><span class="translation sujato">After approaching a more senior mendicant, that mendicant should arrange his robe over one shoulder, bow to that mendicant’s feet, squat on their heels, raise their joined palms, and say: </span></div><p><div class=verse-container id=mn104:18.4><span>‘ahaṁ, bhante, itthannāmaṁ āpattiṁ āpanno, taṁ paṭidesemī’ti. </span><span class="translation sujato">‘Sir, I have fallen into such-and-such an offense. I confess it.’ </span></div><p><div class=verse-container id=mn104:18.5><span>So evamāha: </span><span class="translation sujato">The senior mendicant says: </span></div><p><div class=verse-container id=mn104:18.6><span>‘passasī’ti? </span><span class="translation sujato">‘Do you see it?’ </span></div><p><div class=verse-container id=mn104:18.7><span>‘Āma passāmī’ti. </span><span class="translation sujato">‘Yes, I see it.’ </span></div><p><div class=verse-container id=mn104:18.8><span>‘Āyatiṁ saṁvareyyāsī’ti. </span><span class="translation sujato">‘Then restrain yourself in future.’ </span></div><p><div class=verse-container id=mn104:18.9><span>‘Saṁvarissāmī’ti. </span><span class="translation sujato">‘I shall restrain myself.’ </span></div><p><div class=verse-container id=mn104:18.10><span>Evaṁ kho, ānanda, paṭiññātakaraṇaṁ hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">That’s how there is acting according to what has been admitted. And that’s how certain disciplinary issues are settled, that is, </span></div><p><div class=verse-container id=mn104:18.11><span>paṭiññātakaraṇena. </span><span class="translation sujato">by acting according to what has been admitted. </span></div><p><div class=verse-container id=mn104:19.1><span>Kathañcānanda, tassapāpiyasikā hoti? </span><span class="translation sujato">And how is there a verdict of further penalty? </span></div><p><div class=verse-container id=mn104:19.2><span>Idhānanda, bhikkhu bhikkhuṁ evarūpāya garukāya āpattiyā codeti pārājikena vā pārājikasāmantena vā: </span><span class="translation sujato">It’s when a mendicant accuses a mendicant of the kind of serious offense that entails expulsion, or close to it: </span></div><p><div class=verse-container id=mn104:19.3><span>‘saratāyasmā evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti? </span><span class="translation sujato">‘Venerable, do you recall committing the kind of serious offense that entails expulsion or close to it?’ </span></div><p><div class=verse-container id=mn104:19.4><span>So evamāha: </span><span class="translation sujato">They say: </span></div><p><div class=verse-container id=mn104:19.5><span>‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">‘No, reverends, I don’t recall committing such an offense.’ </span></div><p><div class=verse-container id=mn104:19.6><span>Tamenaṁ so nibbeṭhentaṁ ativeṭheti: </span><span class="translation sujato">But though they try to get out of it, the mendicants pursue the issue: </span></div><p><div class=verse-container id=mn104:19.7><span>‘iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">‘Surely the venerable must know perfectly well if you recall committing an offense that entails expulsion or close to it!’ </span></div><p><div class=verse-container id=mn104:19.8><span>So evamāha: </span><span class="translation sujato">They say: </span></div><p><div class=verse-container id=mn104:19.9><span>‘na kho ahaṁ, āvuso, sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā; </span><span class="translation sujato">‘Reverends, I don’t recall committing a serious offense of that nature. </span></div><p><div class=verse-container id=mn104:19.10><span>sarāmi ca kho ahaṁ, āvuso, evarūpiṁ appamattikaṁ āpattiṁ āpajjitā’ti. </span><span class="translation sujato">But I do recall committing a light offense.’ </span></div><p><div class=verse-container id=mn104:19.11><span>Tamenaṁ so nibbeṭhentaṁ ativeṭheti: </span><span class="translation sujato">But though they try to get out of it, the mendicants pursue the issue: </span></div><p><div class=verse-container id=mn104:19.12><span>‘iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti? </span><span class="translation sujato">‘Surely the venerable must know perfectly well if you recall committing an offense that entails expulsion or close to it!’ </span></div><p><div class=verse-container id=mn104:19.13><span>So evamāha: </span><span class="translation sujato">They say: </span></div><p><div class=verse-container id=mn104:19.14><span>‘imañhi nāmāhaṁ, āvuso, appamattikaṁ āpattiṁ āpajjitvā apuṭṭho paṭijānissāmi. </span><span class="translation sujato">‘Reverends, I’ll go so far as to acknowledge this light offense even when not asked. </span></div><p><div class=verse-container id=mn104:19.15><span>Kiṁ panāhaṁ evarūpiṁ garukaṁ āpattiṁ āpajjitvā pārājikaṁ vā pārājikasāmantaṁ vā puṭṭho na paṭijānissāmī’ti? </span><span class="translation sujato">Why wouldn’t I acknowledge a serious offense when asked?’ </span></div><p><div class=verse-container id=mn104:19.16><span>So evamāha: </span><span class="translation sujato">They say: </span></div><p><div class=verse-container id=mn104:19.17><span>‘imañhi nāma tvaṁ, āvuso, appamattikaṁ āpattiṁ āpajjitvā apuṭṭho na paṭijānissasi, kiṁ pana tvaṁ evarūpiṁ garukaṁ āpattiṁ āpajjitvā pārājikaṁ vā pārājikasāmantaṁ vā puṭṭho paṭijānissasi? </span><span class="translation sujato">‘You wouldn’t have acknowledged that light offense without being asked, so why would you acknowledge a serious offense? </span></div><p><div class=verse-container id=mn104:19.18><span>Iṅghāyasmā sādhukameva jānāhi yadi sarasi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">Surely the venerable must know perfectly well if you recall committing an offense that entails expulsion or close to it!’ </span></div><p><div class=verse-container id=mn104:19.19><span>So evamāha: </span><span class="translation sujato">They say: </span></div><p><div class=verse-container id=mn104:19.20><span>‘sarāmi kho ahaṁ, āvuso, evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā. </span><span class="translation sujato">‘Reverend, I do recall committing the kind of serious offense that entails expulsion or close to it. </span></div><p><div class=verse-container id=mn104:19.21><span>Davā me etaṁ vuttaṁ, ravā me etaṁ vuttaṁ—</span><span class="translation sujato">I spoke too hastily when I said </span></div><p><div class=verse-container id=mn104:19.22><span>nāhaṁ taṁ sarāmi evarūpiṁ garukaṁ āpattiṁ āpajjitā pārājikaṁ vā pārājikasāmantaṁ vā’ti. </span><span class="translation sujato">that I didn’t recall it.’ </span></div><p><div class=verse-container id=mn104:19.23><span>Evaṁ kho, ānanda, tassapāpiyasikā hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">That’s how there is further penalty. And that’s how certain disciplinary issues are settled, that is, </span></div><p><div class=verse-container id=mn104:19.24><span>tassapāpiyasikāya. </span><span class="translation sujato">by further penalty. </span></div><p><div class=verse-container id=mn104:20.1><span>Kathañcānanda, tiṇavatthārako hoti? </span><span class="translation sujato">And how is there the covering over as if with grass? </span></div><p><div class=verse-container id=mn104:20.2><span>Idhānanda, bhikkhūnaṁ bhaṇḍanajātānaṁ kalahajātānaṁ vivādāpannānaṁ viharataṁ bahuṁ assāmaṇakaṁ ajjhāciṇṇaṁ hoti bhāsitaparikkantaṁ. </span><span class="translation sujato">It’s when the mendicants continually argue, quarrel, and dispute, doing and saying many things that are not proper for an ascetic. </span></div><p><div class=verse-container id=mn104:20.3><span>Tehānanda, bhikkhūhi sabbeheva samaggehi sannipatitabbaṁ. </span><span class="translation sujato">Those mendicants should all sit together in harmony. </span></div><p><div class=verse-container id=mn104:20.4><span>Sannipatitvā ekatopakkhikānaṁ bhikkhūnaṁ byattena bhikkhunā uṭṭhāyāsanā ekaṁsaṁ cīvaraṁ katvā añjaliṁ paṇāmetvā saṅgho ñāpetabbo—</span><span class="translation sujato">A competent mendicant of one party, having got up from their seat, arranged their robe over one shoulder, and raised their joined palms, should inform the Saṅgha: </span></div><p><div class=verse-container id=mn104:20.5><span>Suṇātu me, bhante, saṅgho. </span><span class="translation sujato">‘Sir, let the Saṅgha listen to me. </span></div><p><div class=verse-container id=mn104:20.6><span>Idaṁ amhākaṁ bhaṇḍanajātānaṁ kalahajātānaṁ vivādāpannānaṁ viharataṁ bahuṁ assāmaṇakaṁ ajjhāciṇṇaṁ bhāsitaparikkantaṁ. </span><span class="translation sujato">We have been continually arguing, quarreling, and disputing, doing and saying many things that are not proper for an ascetic. </span></div><p><div class=verse-container id=mn104:20.7><span>Yadi saṅghassa pattakallaṁ, ahaṁ yā ceva imesaṁ āyasmantānaṁ āpatti yā ca attano āpatti, imesañceva āyasmantānaṁ atthāya attano ca atthāya, saṅghamajjhe tiṇavatthārakena deseyyaṁ, ṭhapetvā thullavajjaṁ ṭhapetvā gihipaṭisaṁyuttan’ti. </span><span class="translation sujato">If it seems appropriate to the Saṅgha, then—for the benefit of these venerables and myself—I disclose in the middle of the Saṅgha by means of covering over as if with grass any offenses committed by these venerables and by myself, excepting only those that are gravely blameworthy and those connected with laypeople.’ </span></div><p><div class=verse-container id=mn104:20.8><span>Athāparesaṁ ekatopakkhikānaṁ bhikkhūnaṁ byattena bhikkhunā uṭṭhāyāsanā ekaṁsaṁ cīvaraṁ katvā añjaliṁ paṇāmetvā saṅgho ñāpetabbo: </span><span class="translation sujato">Then a competent mendicant of the other party, having got up from their seat, arranged their robe over one shoulder, and raising their joined palms, should inform the Saṅgha: </span></div><p><div class=verse-container id=mn104:20.9><span>‘Suṇātu me, bhante, saṅgho. </span><span class="translation sujato">‘Sir, let the Saṅgha listen to me. </span></div><p><div class=verse-container id=mn104:20.10><span>Idaṁ amhākaṁ bhaṇḍanajātānaṁ kalahajātānaṁ vivādāpannānaṁ viharataṁ bahuṁ assāmaṇakaṁ ajjhāciṇṇaṁ bhāsitaparikkantaṁ. </span><span class="translation sujato">We have been continually arguing, quarreling, and disputing, doing and saying many things that are not proper for an ascetic. </span></div><p><div class=verse-container id=mn104:20.11><span>Yadi saṅghassa pattakallaṁ, ahaṁ yā ceva imesaṁ āyasmantānaṁ āpatti yā ca attano āpatti, imesañceva āyasmantānaṁ atthāya attano ca atthāya, saṅghamajjhe tiṇavatthārakena deseyyaṁ, ṭhapetvā thullavajjaṁ ṭhapetvā gihipaṭisaṁyuttan’ti. </span><span class="translation sujato">If it seems appropriate to the Saṅgha, then—for the benefit of these venerables and myself—I disclose in the middle of the Saṅgha by means of covering over as if with grass any offenses committed by these venerables and by myself, excepting only those that are gravely blameworthy and those connected with laypeople.’ </span></div><p><div class=verse-container id=mn104:20.12><span>Evaṁ kho, ānanda, tiṇavatthārako hoti, evañca panidhekaccānaṁ adhikaraṇānaṁ vūpasamo hoti yadidaṁ—</span><span class="translation sujato">That’s how there is the covering over as if with grass. And that’s how certain disciplinary issues are settled, that is, </span></div><p><div class=verse-container id=mn104:20.13><span>tiṇavatthārakena. </span><span class="translation sujato">by covering over as if with grass. </span></div><p><div class=verse-container id=mn104:21.1><span>Chayime, ānanda, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><span class="translation sujato">Ānanda, these six warm-hearted qualities make for fondness and respect, conducing to inclusion, harmony, and unity, without quarreling. </span></div><p><div class=verse-container id=mn104:21.2><span>Katame cha? </span><span class="translation sujato">What six? </span></div><p><div class=verse-container id=mn104:21.3><span>Idhānanda, bhikkhuno mettaṁ kāyakammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">Firstly, a mendicant consistently treats their spiritual companions with bodily kindness, both in public and in private. </span></div><p><div class=verse-container id=mn104:21.4><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This warm-hearted quality makes for fondness and respect, conducing to inclusion, harmony, and unity, without quarreling. </span></div><p><div class=verse-container id=mn104:21.5><span>Puna caparaṁ, ānanda, bhikkhuno mettaṁ vacīkammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">Furthermore, a mendicant consistently treats their spiritual companions with verbal kindness … </span></div><p><div class=verse-container id=mn104:21.6><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This too is a warm-hearted quality. </span></div><p><div class=verse-container id=mn104:21.7><span>Puna caparaṁ, ānanda, bhikkhuno mettaṁ manokammaṁ paccupaṭṭhitaṁ hoti sabrahmacārīsu āvi ceva raho ca. </span><span class="translation sujato">Furthermore, a mendicant consistently treats their spiritual companions with mental kindness … </span></div><p><div class=verse-container id=mn104:21.8><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This too is a warm-hearted quality. </span></div><p><div class=verse-container id=mn104:21.9><span>Puna caparaṁ, ānanda, bhikkhu—ye te lābhā dhammikā dhammaladdhā antamaso pattapariyāpannamattampi tathārūpehi lābhehi—apaṭivibhattabhogī hoti, sīlavantehi sabrahmacārīhi sādhāraṇabhogī. </span><span class="translation sujato">Furthermore, a mendicant shares without reservation any material things they have gained by legitimate means, even the food placed in the alms-bowl, using them in common with their ethical spiritual companions. </span></div><p><div class=verse-container id=mn104:21.10><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This too is a warm-hearted quality. </span></div><p><div class=verse-container id=mn104:21.11><span>Puna caparaṁ, ānanda, bhikkhu—yāni tāni sīlāni akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni tathārūpesu sīlesu—sīlasāmaññagato viharati sabrahmacārīhi āvi ceva raho ca. </span><span class="translation sujato">Furthermore, a mendicant lives according to the precepts shared with their spiritual companions, both in public and in private. Those precepts are intact, impeccable, spotless, and unmarred, liberating, praised by sensible people, not mistaken, and leading to immersion. </span></div><p><div class=verse-container id=mn104:21.12><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This too is a warm-hearted quality. </span></div><p><div class=verse-container id=mn104:21.13><span>Puna caparaṁ, ānanda, bhikkhu—yāyaṁ diṭṭhi ariyā niyyānikā niyyāti takkarassa sammā dukkhakkhayāya tathārūpāya diṭṭhiyā—diṭṭhisāmaññagato viharati sabrahmacārīhi āvi ceva raho ca. </span><span class="translation sujato">Furthermore, a mendicant lives according to the view shared with their spiritual companions, both in public and in private. That view is noble and emancipating, and delivers one who practices it to the complete ending of suffering. </span></div><p><div class=verse-container id=mn104:21.14><span>Ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><span class="translation sujato">This too is a warm-hearted quality. </span></div><p><div class=verse-container id=mn104:21.15><span>Ime kho, ānanda, cha sāraṇīyā dhammā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><span class="translation sujato">These six warm-hearted qualities make for fondness and respect, conducing to inclusion, harmony, and unity, without quarreling. </span></div><p><div class=verse-container id=mn104:22.1><span>Ime ce tumhe, ānanda, cha sāraṇīye dhamme samādāya vatteyyātha, passatha no tumhe, ānanda, taṁ vacanapathaṁ aṇuṁ vā thūlaṁ vā yaṁ tumhe nādhivāseyyāthā”ti? </span><span class="translation sujato">If you should undertake and follow these six warm-hearted qualities, do you see any criticism, large or small, that you could not endure?” </span></div><p><div class=verse-container id=mn104:22.2><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn104:22.3><span>“Tasmātihānanda, ime cha sāraṇīye dhamme samādāya vattatha. </span><span class="translation sujato">“That’s why, Ānanda, you should undertake and follow these six warm-hearted qualities. </span></div><p><div class=verse-container id=mn104:22.4><span>Taṁ vo bhavissati dīgharattaṁ hitāya sukhāyā”ti. </span><span class="translation sujato">That will be for your lasting welfare and happiness.” </span></div><p><div class=verse-container id=mn104:22.5><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn104:22.6><span>Attamano āyasmā ānando bhagavato bhāsitaṁ abhinandīti. </span><span class="translation sujato">Satisfied, Venerable Ānanda approved what the Buddha said. </span></div><p><div class=verse-container id=mn104:22.7><span>Sāmagāmasuttaṁ niṭṭhitaṁ catutthaṁ. </span></div><div class=flex-between><a href=/canon/en/pli/ms/sutta/mn/mn0103.html>Previous</a><a href=/canon/en/pli/ms/sutta/mn/mn0105.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>