<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0069.html>Deutsch</a> , <a href=/canon/ru/pli/ms/sutta/mn/mn0069.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0068.html>Previous</a><a href=/canon/en/pli/ms/sutta/mn/mn0070.html>Next</a></div><p><div class=verse-container id=mn69:0.1><span>Majjhima Nikāya 69 </span><span class="translation sujato">Middle Discourses 69 </span></div><p><div class=verse-container id=mn69:0.2><span class=big-bold>Goliyānisutta </span><span class="translation sujato">With Gulissāni </span></div><p><div class=verse-container id=mn69:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn69:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn69:2.1><span>Tena kho pana samayena goliyāni nāma bhikkhu āraññiko padasamācāro saṅghamajjhe osaṭo hoti kenacideva karaṇīyena. </span><span class="translation sujato">Now at that time a wilderness mendicant of boorish behavior named Gulissāni had come down to the midst of the Saṅgha on some business. </span></div><p><div class=verse-container id=mn69:2.2><span>Tatra kho āyasmā sāriputto goliyāniṁ bhikkhuṁ ārabbha bhikkhū āmantesi: </span><span class="translation sujato">There Venerable Sāriputta spoke to the mendicants about Gulissāni: </span></div><p><div class=verse-container id=mn69:3.1><span>“Āraññikenāvuso, bhikkhunā saṅghagatena saṅghe viharantena sabrahmacārīsu sagāravena bhavitabbaṁ sappatissena. </span><span class="translation sujato">“Reverends, a wilderness monk who has come to stay in the Saṅgha should have respect and reverence for his spiritual companions. </span></div><p><div class=verse-container id=mn69:3.2><span>Sace, āvuso, āraññiko bhikkhu saṅghagato saṅghe viharanto sabrahmacārīsu agāravo hoti appatisso, tassa bhavanti vattāro. </span><span class="translation sujato">If he doesn’t, there’ll be some who say: </span></div><p><div class=verse-container id=mn69:3.3><span>‘Kiṁ panimassāyasmato āraññikassa ekassāraññe serivihārena, yo ayamāyasmā sabrahmacārīsu agāravo hoti appatisso’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he has no respect and reverence for his spiritual companions?’ </span></div><p><div class=verse-container id=mn69:3.4><span>tassa bhavanti vattāro. </span></div><p><div class=verse-container id=mn69:3.5><span>Tasmā āraññikena bhikkhunā saṅghagatena saṅghe viharantena sabrahmacārīsu sagāravena bhavitabbaṁ sappatissena. </span><span class="translation sujato">That’s why a wilderness monk who has come to stay in the Saṅgha should have respect and reverence for his spiritual companions. </span></div><p><div class=verse-container id=mn69:4.1><span>Āraññikenāvuso, bhikkhunā saṅghagatena saṅghe viharantena āsanakusalena bhavitabbaṁ: </span><span class="translation sujato">A wilderness monk who has come to stay in the Saṅgha should be careful where he sits, thinking: </span></div><p><div class=verse-container id=mn69:4.2><span>‘iti there ca bhikkhū nānupakhajja nisīdissāmi nave ca bhikkhū na āsanena paṭibāhissāmī’ti. </span><span class="translation sujato">‘I shall sit so that I don’t intrude on the senior monks and I don’t block the junior monks from a seat.’ </span></div><p><div class=verse-container id=mn69:4.3><span>Sace, āvuso, āraññiko bhikkhu saṅghagato saṅghe viharanto na āsanakusalo hoti, tassa bhavanti vattāro. </span><span class="translation sujato">If he doesn’t, there’ll be some who say: </span></div><p><div class=verse-container id=mn69:4.4><span>‘Kiṁ panimassāyasmato āraññikassa ekassāraññe serivihārena, yo ayamāyasmā āsanakusalo na hotī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s not careful where he sits?’ </span></div><p><div class=verse-container id=mn69:4.5><span>tassa bhavanti vattāro. </span></div><p><div class=verse-container id=mn69:4.6><span>Tasmā āraññikena bhikkhunā saṅghagatena saṅghe viharantena āsanakusalena bhavitabbaṁ. </span><span class="translation sujato">That’s why a wilderness monk who has come to stay in the Saṅgha should be careful where he sits. </span></div><p><div class=verse-container id=mn69:4.7><span>Āraññikenāvuso, bhikkhunā saṅghagatena saṅghe viharantena ābhisamācārikopi dhammo jānitabbo. </span><span class="translation sujato">A wilderness monk who has come to stay in the Saṅgha should know even the supplementary regulations. </span></div><p><div class=verse-container id=mn69:4.8><span>Sace, āvuso, āraññiko bhikkhu saṅghagato saṅghe viharanto ābhisamācārikampi dhammaṁ na jānāti, tassa bhavanti vattāro. </span><span class="translation sujato">If he doesn’t, there’ll be some who say: </span></div><p><div class=verse-container id=mn69:4.9><span>‘Kiṁ panimassāyasmato āraññikassa ekassāraññe serivihārena yo ayamāyasmā ābhisamācārikampi dhammaṁ na jānātī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he doesn’t even know the supplementary regulations?’ </span></div><p><div class=verse-container id=mn69:4.10><span>tassa bhavanti vattāro. </span></div><p><div class=verse-container id=mn69:4.11><span>Tasmā āraññikena bhikkhunā saṅghagatena saṅghe viharantena ābhisamācārikopi dhammo jānitabbo. </span><span class="translation sujato">That’s why a wilderness monk who has come to stay in the Saṅgha should know even the supplementary regulations. </span></div><p><div class=verse-container id=mn69:5.1><span>Āraññikenāvuso, bhikkhunā saṅghagatena saṅghe viharantena nātikālena gāmo pavisitabbo nātidivā paṭikkamitabbaṁ. </span><span class="translation sujato">A wilderness monk who has come to stay in the Saṅgha shouldn’t enter the village too early or return too late in the day. </span></div><p><div class=verse-container id=mn69:5.2><span>Sace, āvuso, āraññiko bhikkhu saṅghagato saṅghe viharanto atikālena gāmaṁ pavisati atidivā paṭikkamati, tassa bhavanti vattāro. </span><span class="translation sujato">If he does so, there’ll be some who say: </span></div><p><div class=verse-container id=mn69:5.3><span>‘Kiṁ panimassāyasmato āraññikassa ekassāraññe serivihārena yo ayamāyasmā atikālena gāmaṁ pavisati atidivā paṭikkamatī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he enters the village too early or returns too late in the day?’ </span></div><p><div class=verse-container id=mn69:5.4><span>tassa bhavanti vattāro. </span></div><p><div class=verse-container id=mn69:5.5><span>Tasmā āraññikena bhikkhunā saṅghagatena saṅghe viharantena nātikālena gāmo pavisitabbo, nātidivā paṭikkamitabbaṁ. </span><span class="translation sujato">That’s why a wilderness monk who has come to stay in the Saṅgha shouldn’t enter the village too early or return too late in the day. </span></div><p><div class=verse-container id=mn69:6.1><span>Āraññikenāvuso, bhikkhunā saṅghagatena saṅghe viharantena na purebhattaṁ pacchābhattaṁ kulesu cārittaṁ āpajjitabbaṁ. </span><span class="translation sujato">A wilderness monk who has come to stay in the Saṅgha shouldn’t visit families before or after the meal. </span></div><p><div class=verse-container id=mn69:6.2><span>Sace, āvuso, āraññiko bhikkhu saṅghagato saṅghe viharanto purebhattaṁ pacchābhattaṁ kulesu cārittaṁ āpajjati, tassa bhavanti vattāro. </span><span class="translation sujato">If he does so, there’ll be some who say: </span></div><p><div class=verse-container id=mn69:6.3><span>‘Ayaṁ nūnimassāyasmato āraññikassa ekassāraññe serivihārena viharato vikālacariyā bahulīkatā, tamenaṁ saṅghagatampi samudācaratī’ti—</span><span class="translation sujato">‘This wilderness venerable, staying alone and autonomous in the wilderness, must be used to wandering about at the wrong time, since he behaves like this when he’s come to the Saṅgha.’ </span></div><p><div class=verse-container id=mn69:6.4><span>tassa bhavanti vattāro. </span></div><p><div class=verse-container id=mn69:6.5><span>Tasmā āraññikena bhikkhunā saṅghagatena saṅghe viharantena na purebhattaṁ pacchābhattaṁ kulesu cārittaṁ āpajjitabbaṁ. </span><span class="translation sujato">That’s why a wilderness monk who has come to stay in the Saṅgha shouldn’t visit families before or after the meal. </span></div><p><div class=verse-container id=mn69:7.1><span>Āraññikenāvuso, bhikkhunā saṅghagatena saṅghe viharantena anuddhatena bhavitabbaṁ acapalena. </span><span class="translation sujato">A wilderness monk who has come to stay in the Saṅgha shouldn’t be restless and fickle. </span></div><p><div class=verse-container id=mn69:7.2><span>Sace, āvuso, āraññiko bhikkhu saṅghagato saṅghe viharanto uddhato hoti capalo, tassa bhavanti vattāro. </span><span class="translation sujato">If he is, there’ll be some who say: </span></div><p><div class=verse-container id=mn69:7.3><span>‘Idaṁ nūnimassāyasmato āraññikassa ekassāraññe serivihārena viharato uddhaccaṁ cāpalyaṁ bahulīkataṁ, tamenaṁ saṅghagatampi samudācaratī’ti—</span><span class="translation sujato">‘This wilderness venerable, staying alone and autonomous in the wilderness, must be used to being restless and fickle, since he behaves like this when he’s come to the Saṅgha.’ </span></div><p><div class=verse-container id=mn69:7.4><span>tassa bhavanti vattāro. </span></div><p><div class=verse-container id=mn69:7.5><span>Tasmā āraññikena bhikkhunā saṅghagatena saṅghe viharantena anuddhatena bhavitabbaṁ acapalena. </span><span class="translation sujato">That’s why a wilderness monk who has come to stay in the Saṅgha shouldn’t be restless and fickle. </span></div><p><div class=verse-container id=mn69:8.1><span>Āraññikenāvuso, bhikkhunā saṅghagatena saṅghe viharantena amukharena bhavitabbaṁ avikiṇṇavācena. </span><span class="translation sujato">A wilderness monk who has come to stay in the Saṅgha shouldn’t be scurrilous and loose-tongued. </span></div><p><div class=verse-container id=mn69:8.2><span>Sace, āvuso, āraññiko bhikkhu saṅghagato saṅghe viharanto mukharo hoti vikiṇṇavāco, tassa bhavanti vattāro. </span><span class="translation sujato">If he is, there’ll be some who say: </span></div><p><div class=verse-container id=mn69:8.3><span>‘Kiṁ panimassāyasmato āraññikassa ekassāraññe serivihārena yo ayamāyasmā mukharo vikiṇṇavāco’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s scurrilous and loose-tongued?’ </span></div><p><div class=verse-container id=mn69:8.4><span>tassa bhavanti vattāro. </span></div><p><div class=verse-container id=mn69:8.5><span>Tasmā āraññikena bhikkhunā saṅghagatena saṅghe viharantena amukharena bhavitabbaṁ avikiṇṇavācena. </span><span class="translation sujato">That’s why a wilderness monk who has come to stay in the Saṅgha shouldn’t be scurrilous and loose-tongued. </span></div><p><div class=verse-container id=mn69:9.1><span>Āraññikenāvuso, bhikkhunā saṅghagatena saṅghe viharantena suvacena bhavitabbaṁ kalyāṇamittena. </span><span class="translation sujato">A wilderness monk who has come to stay in the Saṅgha should be easy to admonish, with good friends. </span></div><p><div class=verse-container id=mn69:9.2><span>Sace, āvuso, āraññiko bhikkhu saṅghagato saṅghe viharanto dubbaco hoti pāpamitto, tassa bhavanti vattāro. </span><span class="translation sujato">If he’s hard to admonish, with bad friends, there’ll be some who say: </span></div><p><div class=verse-container id=mn69:9.3><span>‘Kiṁ panimassāyasmato āraññikassa ekassāraññe serivihārena yo ayamāyasmā dubbaco pāpamitto’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s hard to admonish, with bad friends?’ </span></div><p><div class=verse-container id=mn69:9.4><span>tassa bhavanti vattāro. </span></div><p><div class=verse-container id=mn69:9.5><span>Tasmā āraññikena bhikkhunā saṅghagatena saṅghe viharantena suvacena bhavitabbaṁ kalyāṇamittena. </span><span class="translation sujato">That’s why a wilderness monk who has come to stay in the Saṅgha should be easy to admonish, with good friends. </span></div><p><div class=verse-container id=mn69:10.1><span>Āraññikenāvuso, bhikkhunā indriyesu guttadvārena bhavitabbaṁ. </span><span class="translation sujato">A wilderness monk should guard the sense doors. </span></div><p><div class=verse-container id=mn69:10.2><span>Sace, āvuso, āraññiko bhikkhu indriyesu aguttadvāro hoti, tassa bhavanti vattāro. </span><span class="translation sujato">If he doesn’t, there’ll be some who say: </span></div><p><div class=verse-container id=mn69:10.3><span>‘Kiṁ panimassāyasmato āraññikassa ekassāraññe serivihārena yo ayamāyasmā indriyesu aguttadvāro’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he doesn’t guard the sense doors?’ </span></div><p><div class=verse-container id=mn69:10.4><span>tassa bhavanti vattāro. </span></div><p><div class=verse-container id=mn69:10.5><span>Tasmā āraññikena bhikkhunā indriyesu guttadvārena bhavitabbaṁ. </span><span class="translation sujato">That’s why a wilderness monk should guard the sense doors. </span></div><p><div class=verse-container id=mn69:11.1><span>Āraññikenāvuso, bhikkhunā bhojane mattaññunā bhavitabbaṁ. </span><span class="translation sujato">A wilderness monk should eat in moderation. </span></div><p><div class=verse-container id=mn69:11.2><span>Sace, āvuso, āraññiko bhikkhu bhojane amattaññū hoti, tassa bhavanti vattāro. </span><span class="translation sujato">If he doesn’t, there’ll be some who say: </span></div><p><div class=verse-container id=mn69:11.3><span>‘Kiṁ panimassāyasmato āraññikassa ekassāraññe serivihārena yo ayamāyasmā bhojane amattaññū’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he eats too much?’ </span></div><p><div class=verse-container id=mn69:11.4><span>tassa bhavanti vattāro. </span></div><p><div class=verse-container id=mn69:11.5><span>Tasmā āraññikena bhikkhunā bhojane mattaññunā bhavitabbaṁ. </span><span class="translation sujato">That’s why a wilderness monk should eat in moderation. </span></div><p><div class=verse-container id=mn69:12.1><span>Āraññikenāvuso, bhikkhunā jāgariyaṁ anuyuttena bhavitabbaṁ. </span><span class="translation sujato">A wilderness monk should be committed to wakefulness. </span></div><p><div class=verse-container id=mn69:12.2><span>Sace, āvuso, āraññiko bhikkhu jāgariyaṁ ananuyutto hoti, tassa bhavanti vattāro. </span><span class="translation sujato">If he isn’t, there’ll be some who say: </span></div><p><div class=verse-container id=mn69:12.3><span>‘Kiṁ panimassāyasmato āraññikassa ekassāraññe serivihārena yo ayamāyasmā jāgariyaṁ ananuyutto’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s not committed to wakefulness?’ </span></div><p><div class=verse-container id=mn69:12.4><span>tassa bhavanti vattāro. </span></div><p><div class=verse-container id=mn69:12.5><span>Tasmā āraññikena bhikkhunā jāgariyaṁ anuyuttena bhavitabbaṁ. </span><span class="translation sujato">That’s why a wilderness monk should be committed to wakefulness. </span></div><p><div class=verse-container id=mn69:13.1><span>Āraññikenāvuso, bhikkhunā āraddhavīriyena bhavitabbaṁ. </span><span class="translation sujato">A wilderness monk should be energetic. </span></div><p><div class=verse-container id=mn69:13.2><span>Sace, āvuso, āraññiko bhikkhu kusīto hoti, tassa bhavanti vattāro. </span><span class="translation sujato">If he isn’t, there’ll be some who say: </span></div><p><div class=verse-container id=mn69:13.3><span>‘Kiṁ panimassāyasmato āraññikassa ekassāraññe serivihārena yo ayamāyasmā kusīto’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s not energetic?’ </span></div><p><div class=verse-container id=mn69:13.4><span>tassa bhavanti vattāro. </span></div><p><div class=verse-container id=mn69:13.5><span>Tasmā āraññikena bhikkhunā āraddhavīriyena bhavitabbaṁ. </span><span class="translation sujato">That’s why a wilderness monk should be energetic. </span></div><p><div class=verse-container id=mn69:14.1><span>Āraññikenāvuso, bhikkhunā upaṭṭhitassatinā bhavitabbaṁ. </span><span class="translation sujato">A wilderness monk should be mindful. </span></div><p><div class=verse-container id=mn69:14.2><span>Sace, āvuso, āraññiko bhikkhu muṭṭhassatī hoti, tassa bhavanti vattāro. </span><span class="translation sujato">If he isn’t, there’ll be some who say: </span></div><p><div class=verse-container id=mn69:14.3><span>‘Kiṁ panimassāyasmato āraññikassa ekassāraññe serivihārena yo ayamāyasmā muṭṭhassatī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s not mindful?’ </span></div><p><div class=verse-container id=mn69:14.4><span>tassa bhavanti vattāro. </span></div><p><div class=verse-container id=mn69:14.5><span>Tasmā āraññikena bhikkhunā upaṭṭhitassatinā bhavitabbaṁ. </span><span class="translation sujato">That’s why a wilderness monk should be mindful. </span></div><p><div class=verse-container id=mn69:15.1><span>Āraññikenāvuso, bhikkhunā samāhitena bhavitabbaṁ. </span><span class="translation sujato">A wilderness monk should have immersion. </span></div><p><div class=verse-container id=mn69:15.2><span>Sace, āvuso, āraññiko bhikkhu asamāhito hoti, tassa bhavanti vattāro. </span><span class="translation sujato">If he doesn’t, there’ll be some who say: </span></div><p><div class=verse-container id=mn69:15.3><span>‘Kiṁ panimassāyasmato āraññikassa ekassāraññe serivihārena yo ayamāyasmā asamāhito’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he doesn’t have immersion?’ </span></div><p><div class=verse-container id=mn69:15.4><span>tassa bhavanti vattāro. </span></div><p><div class=verse-container id=mn69:15.5><span>Tasmā āraññikena bhikkhunā samāhitena bhavitabbaṁ. </span><span class="translation sujato">That’s why a wilderness monk should have immersion. </span></div><p><div class=verse-container id=mn69:16.1><span>Āraññikenāvuso, bhikkhunā paññavatā bhavitabbaṁ. </span><span class="translation sujato">A wilderness monk should be wise. </span></div><p><div class=verse-container id=mn69:16.2><span>Sace, āvuso, āraññiko bhikkhu duppañño hoti, tassa bhavanti vattāro. </span><span class="translation sujato">If he isn’t, there’ll be some who say: </span></div><p><div class=verse-container id=mn69:16.3><span>‘Kiṁ panimassāyasmato āraññikassa ekassāraññe serivihārena yo ayamāyasmā duppañño’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he’s not wise?’ </span></div><p><div class=verse-container id=mn69:16.4><span>tassa bhavanti vattāro. </span></div><p><div class=verse-container id=mn69:16.5><span>Tasmā āraññikena bhikkhunā paññavatā bhavitabbaṁ. </span><span class="translation sujato">That’s why a wilderness monk should be wise. </span></div><p><div class=verse-container id=mn69:17.1><span>Āraññikenāvuso, bhikkhunā abhidhamme abhivinaye yogo karaṇīyo. </span><span class="translation sujato">A wilderness monk should make an effort in regards to the teaching and training. </span></div><p><div class=verse-container id=mn69:17.2><span>Santāvuso, āraññikaṁ bhikkhuṁ abhidhamme abhivinaye pañhaṁ pucchitāro. </span><span class="translation sujato">There are those who will question a wilderness monk about the teaching and training. </span></div><p><div class=verse-container id=mn69:17.3><span>Sace, āvuso, āraññiko bhikkhu abhidhamme abhivinaye pañhaṁ puṭṭho na sampāyati, tassa bhavanti vattāro. </span><span class="translation sujato">If he is stumped, there’ll be some who say: </span></div><p><div class=verse-container id=mn69:17.4><span>‘Kiṁ panimassāyasmato āraññikassa ekassāraññe serivihārena yo ayamāyasmā abhidhamme abhivinaye pañhaṁ puṭṭho na sampāyatī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he is stumped by a question about the teaching and training?’ </span></div><p><div class=verse-container id=mn69:17.5><span>tassa bhavanti vattāro. </span></div><p><div class=verse-container id=mn69:17.6><span>Tasmā āraññikena bhikkhunā abhidhamme abhivinaye yogo karaṇīyo. </span><span class="translation sujato">That’s why a wilderness monk should make an effort to learn the teaching and training. </span></div><p><div class=verse-container id=mn69:18.1><span>Āraññikenāvuso, bhikkhunā ye te santā vimokkhā atikkamma rūpe āruppā tattha yogo karaṇīyo. </span><span class="translation sujato">A wilderness monk should practice meditation to realize the peaceful liberations that are formless, transcending form. </span></div><p><div class=verse-container id=mn69:18.2><span>Santāvuso, āraññikaṁ bhikkhuṁ ye te santā vimokkhā atikkamma rūpe āruppā tattha pañhaṁ pucchitāro. </span><span class="translation sujato">There are those who will question a wilderness monk about the formless liberations. </span></div><p><div class=verse-container id=mn69:18.3><span>Sace, āvuso, āraññiko bhikkhu ye te santā vimokkhā atikkamma rūpe āruppā tattha pañhaṁ puṭṭho na sampāyati, tassa bhavanti vattāro. </span><span class="translation sujato">If he is stumped, there’ll be some who say: </span></div><p><div class=verse-container id=mn69:18.4><span>‘Kiṁ panimassāyasmato āraññikassa ekassāraññe serivihārena yo ayamāyasmā ye te santā vimokkhā atikkamma rūpe āruppā tattha pañhaṁ puṭṭho na sampāyatī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he is stumped by a question about the formless liberations?’ </span></div><p><div class=verse-container id=mn69:18.5><span>tassa bhavanti vattāro. </span></div><p><div class=verse-container id=mn69:18.6><span>Tasmā āraññikena bhikkhunā ye te santā vimokkhā atikkamma rūpe āruppā tattha yogo karaṇīyo. </span><span class="translation sujato">That’s why a wilderness monk should practice meditation to realize the peaceful liberations that are formless, transcending form. </span></div><p><div class=verse-container id=mn69:19.1><span>Āraññikenāvuso, bhikkhunā uttari manussadhamme yogo karaṇīyo. </span><span class="translation sujato">A wilderness monk should practice meditation to realize the superhuman state. </span></div><p><div class=verse-container id=mn69:19.2><span>Santāvuso, āraññikaṁ bhikkhuṁ uttari manussadhamme pañhaṁ pucchitāro. </span><span class="translation sujato">There are those who will question a wilderness monk about the superhuman state. </span></div><p><div class=verse-container id=mn69:19.3><span>Sace, āvuso, āraññiko bhikkhu uttari manussadhamme pañhaṁ puṭṭho na sampāyati, tassa bhavanti vattāro. </span><span class="translation sujato">If he is stumped, there’ll be some who say: </span></div><p><div class=verse-container id=mn69:19.4><span>‘Kiṁ panimassāyasmato āraññikassa ekassāraññe serivihārena yo ayamāyasmā yassatthāya pabbajito tamatthaṁ na jānātī’ti—</span><span class="translation sujato">‘What’s the point of this wilderness venerable’s staying alone and autonomous in the wilderness, since he doesn’t know the goal for which he went forth?’ </span></div><p><div class=verse-container id=mn69:19.5><span>tassa bhavanti vattāro. </span></div><p><div class=verse-container id=mn69:19.6><span>Tasmā āraññikena bhikkhunā uttari manussadhamme yogo karaṇīyo”ti. </span><span class="translation sujato">That’s why a wilderness monk should practice meditation to realize the superhuman state.” </span></div><p><div class=verse-container id=mn69:19.7><span>Evaṁ vutte, āyasmā mahāmoggallāno āyasmantaṁ sāriputtaṁ etadavoca: </span><span class="translation sujato">When Venerable Sāriputta said this, Venerable Mahāmoggallāna said to him, </span></div><p><div class=verse-container id=mn69:19.8><span>“āraññikeneva nu kho, āvuso sāriputta, bhikkhunā ime dhammā samādāya vattitabbā udāhu gāmantavihārināpī”ti? </span><span class="translation sujato">“Reverend Sāriputta, should these things be undertaken and followed only by wilderness monks, or by those who live within a village as well?” </span></div><p><div class=verse-container id=mn69:19.9><span>“Āraññikenāpi kho, āvuso moggallāna, bhikkhunā ime dhammā samādāya vattitabbā pageva gāmantavihārinā”ti. </span><span class="translation sujato">“Reverend Moggallāna, these things should be undertaken and followed by wilderness monks, and still more by those who live within a village.” </span></div><p><div class=verse-container id=mn69:19.10><span>Goliyānisuttaṁ niṭṭhitaṁ navamaṁ. </span></div><div class=flex-between><a href=/canon/en/pli/ms/sutta/mn/mn0068.html>Previous</a><a href=/canon/en/pli/ms/sutta/mn/mn0070.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>