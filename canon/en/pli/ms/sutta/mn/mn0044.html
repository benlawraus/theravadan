<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0044.html>Deutsch</a> , <a href=/canon/es/pli/ms/sutta/mn/mn0044.html>Español</a> , <a href=/canon/ru/pli/ms/sutta/mn/mn0044.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0043.html>Previous</a><a href=/canon/en/pli/ms/sutta/mn/mn0045.html>Next</a></div><p><div class=verse-container id=mn44:0.1><span>Majjhima Nikāya 44 </span><span class="translation sujato">Middle Discourses 44 </span></div><p><div class=verse-container id=mn44:0.2><span class=big-bold>Cūḷavedallasutta </span><span class="translation sujato">The Shorter Elaboration </span></div><p><div class=verse-container id=mn44:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn44:1.2><span>ekaṁ samayaṁ bhagavā rājagahe viharati veḷuvane kalandakanivāpe. </span><span class="translation sujato">At one time the Buddha was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=mn44:1.3><span>Atha kho visākho upāsako yena dhammadinnā bhikkhunī tenupasaṅkami; upasaṅkamitvā dhammadinnaṁ bhikkhuniṁ abhivādetvā ekamantaṁ nisīdi. Ekamantaṁ nisinno kho visākho upāsako dhammadinnaṁ bhikkhuniṁ etadavoca: </span><span class="translation sujato">Then the layman Visākha went to see the nun Dhammadinnā, bowed, sat down to one side, and said to her: </span></div><p><div class=verse-container id=mn44:2.1><span>“‘sakkāyo sakkāyo’ti, ayye, vuccati. </span><span class="translation sujato">“Ma’am, they speak of this thing called ‘substantial reality’. </span></div><p><div class=verse-container id=mn44:2.2><span>Katamo nu kho, ayye, sakkāyo vutto bhagavatā”ti? </span><span class="translation sujato">What is this substantial reality that the Buddha spoke of?” </span></div><p><div class=verse-container id=mn44:2.3><span>“Pañca kho ime, āvuso visākha, upādānakkhandhā sakkāyo vutto bhagavatā, </span><span class="translation sujato">“Visākha, the Buddha said that these five grasping aggregates are substantial reality. </span></div><p><div class=verse-container id=mn44:2.4><span>seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><span class="translation sujato">That is, the grasping aggregates of form, feeling, perception, choices, and consciousness. </span></div><p><div class=verse-container id=mn44:2.5><span>Ime kho, āvuso visākha, pañcupādānakkhandhā sakkāyo vutto bhagavatā”ti. </span><span class="translation sujato">The Buddha said that these five grasping aggregates are substantial reality.” </span></div><p><div class=verse-container id=mn44:2.6><span>“Sādhayye”ti kho visākho upāsako dhammadinnāya bhikkhuniyā bhāsitaṁ abhinanditvā anumoditvā dhammadinnaṁ bhikkhuniṁ uttariṁ pañhaṁ apucchi: </span><span class="translation sujato">Saying “Good, ma’am,” Visākha approved and agreed with what Dhammadinnā said. Then he asked another question: </span></div><p><div class=verse-container id=mn44:3.1><span>“‘sakkāyasamudayo sakkāyasamudayo’ti, ayye, vuccati. </span><span class="translation sujato">“Ma’am, they speak of this thing called ‘the origin of substantial reality’. </span></div><p><div class=verse-container id=mn44:3.2><span>Katamo nu kho, ayye, sakkāyasamudayo vutto bhagavatā”ti? </span><span class="translation sujato">What is the origin of substantial reality that the Buddha spoke of?” </span></div><p><div class=verse-container id=mn44:3.3><span>“Yāyaṁ, āvuso visākha, taṇhā ponobbhavikā nandīrāgasahagatā tatratatrābhinandinī, seyyathidaṁ—</span><span class="translation sujato">“It’s the craving that leads to future lives, mixed up with relishing and greed, taking pleasure wherever it lands. That is, </span></div><p><div class=verse-container id=mn44:3.4><span>kāmataṇhā bhavataṇhā vibhavataṇhā; </span><span class="translation sujato">craving for sensual pleasures, craving to continue existence, and craving to end existence. </span></div><p><div class=verse-container id=mn44:3.5><span>ayaṁ kho, āvuso visākha, sakkāyasamudayo vutto bhagavatā”ti. </span><span class="translation sujato">The Buddha said that this is the origin of substantial reality.” </span></div><p><div class=verse-container id=mn44:4.1><span>“‘Sakkāyanirodho sakkāyanirodho’ti, ayye, vuccati. </span><span class="translation sujato">“Ma’am, they speak of this thing called ‘the cessation of substantial reality’. </span></div><p><div class=verse-container id=mn44:4.2><span>Katamo nu kho, ayye, sakkāyanirodho vutto bhagavatā”ti? </span><span class="translation sujato">What is the cessation of substantial reality that the Buddha spoke of?” </span></div><p><div class=verse-container id=mn44:4.3><span>“Yo kho, āvuso visākha, tassāyeva taṇhāya asesavirāganirodho cāgo paṭinissaggo mutti anālayo; </span><span class="translation sujato">“It’s the fading away and cessation of that very same craving with nothing left over; giving it away, letting it go, releasing it, and not clinging to it. </span></div><p><div class=verse-container id=mn44:4.4><span>ayaṁ kho, āvuso visākha, sakkāyanirodho vutto bhagavatā”ti. </span><span class="translation sujato">The Buddha said that this is the cessation of substantial reality.” </span></div><p><div class=verse-container id=mn44:5.1><span>“‘Sakkāyanirodhagāminī paṭipadā sakkāyanirodhagāminī paṭipadā’ti, ayye, vuccati. </span><span class="translation sujato">“Ma’am, they speak of the practice that leads to the cessation of substantial reality. </span></div><p><div class=verse-container id=mn44:5.2><span>Katamā nu kho, ayye, sakkāyanirodhagāminī paṭipadā vuttā bhagavatā”ti? </span><span class="translation sujato">What is the practice that leads to the cessation of substantial reality that the Buddha spoke of?” </span></div><p><div class=verse-container id=mn44:5.3><span>“Ayameva kho, āvuso visākha, ariyo aṭṭhaṅgiko maggo sakkāyanirodhagāminī paṭipadā vuttā bhagavatā, seyyathidaṁ—</span><span class="translation sujato">“The practice that leads to the cessation of substantial reality that the Buddha spoke of is simply this noble eightfold path, that is: </span></div><p><div class=verse-container id=mn44:5.4><span>sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhī”ti. </span><span class="translation sujato">right view, right thought, right speech, right action, right livelihood, right effort, right mindfulness, and right immersion.” </span></div><p><div class=verse-container id=mn44:6.1><span>“Taññeva nu kho, ayye, upādānaṁ te pañcupādānakkhandhā udāhu aññatra pañcahupādānakkhandhehi upādānan”ti? </span><span class="translation sujato">“But ma’am, is that grasping the exact same thing as the five grasping aggregates? Or is grasping one thing and the five grasping aggregates another?” </span></div><p><div class=verse-container id=mn44:6.2><span>“Na kho, āvuso visākha, taññeva upādānaṁ te pañcupādānakkhandhā, nāpi aññatra pañcahupādānakkhandhehi upādānaṁ. </span><span class="translation sujato">“That grasping is not the exact same thing as the five grasping aggregates. Nor is grasping one thing and the five grasping aggregates another. </span></div><p><div class=verse-container id=mn44:6.3><span>Yo kho, āvuso visākha, pañcasu upādānakkhandhesu chandarāgo taṁ tattha upādānan”ti. </span><span class="translation sujato">The desire and greed for the five grasping aggregates is the grasping there.” </span></div><p><div class=verse-container id=mn44:7.1><span>“Kathaṁ panāyye, sakkāyadiṭṭhi hotī”ti? </span><span class="translation sujato">“But ma’am, how does substantialist view come about?” </span></div><p><div class=verse-container id=mn44:7.2><span>“Idhāvuso visākha, assutavā puthujjano, ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto, </span><span class="translation sujato">“It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span></div><p><div class=verse-container id=mn44:7.3><span>rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ. </span><span class="translation sujato">They regard form as self, self as having form, form in self, or self in form. </span></div><p><div class=verse-container id=mn44:7.4><span>Vedanaṁ …pe… </span><span class="translation sujato">They regard feeling … </span></div><p><div class=verse-container id=mn44:7.5><span>saññaṁ … </span><span class="translation sujato">perception … </span></div><p><div class=verse-container id=mn44:7.6><span>saṅkhāre … </span><span class="translation sujato">choices … </span></div><p><div class=verse-container id=mn44:7.7><span>viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ. </span><span class="translation sujato">consciousness as self, self as having consciousness, consciousness in self, or self in consciousness. </span></div><p><div class=verse-container id=mn44:7.8><span>Evaṁ kho, āvuso visākha, sakkāyadiṭṭhi hotī”ti. </span><span class="translation sujato">That’s how substantialist view comes about.” </span></div><p><div class=verse-container id=mn44:8.1><span>“Kathaṁ panāyye, sakkāyadiṭṭhi na hotī”ti? </span><span class="translation sujato">“But ma’am, how does substantialist view not come about?” </span></div><p><div class=verse-container id=mn44:8.2><span>“Idhāvuso visākha, sutavā ariyasāvako, ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto, </span><span class="translation sujato">“It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span></div><p><div class=verse-container id=mn44:8.3><span>na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ. </span><span class="translation sujato">They don’t regard form as self, self as having form, form in self, or self in form. </span></div><p><div class=verse-container id=mn44:8.4><span>Na vedanaṁ …pe… </span><span class="translation sujato">They don’t regard feeling … </span></div><p><div class=verse-container id=mn44:8.5><span>na saññaṁ … </span><span class="translation sujato">perception … </span></div><p><div class=verse-container id=mn44:8.6><span>na saṅkhāre …pe… </span><span class="translation sujato">choices … </span></div><p><div class=verse-container id=mn44:8.7><span>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ. </span><span class="translation sujato">consciousness as self, self as having consciousness, consciousness in self, or self in consciousness. </span></div><p><div class=verse-container id=mn44:8.8><span>Evaṁ kho, āvuso visākha, sakkāyadiṭṭhi na hotī”ti. </span><span class="translation sujato">That’s how substantialist view does not come about.” </span></div><p><div class=verse-container id=mn44:9.1><span>“Katamo panāyye, ariyo aṭṭhaṅgiko maggo”ti? </span><span class="translation sujato">“But ma’am, what is the noble eightfold path?” </span></div><p><div class=verse-container id=mn44:9.2><span>“Ayameva kho, āvuso visākha, ariyo aṭṭhaṅgiko maggo, seyyathidaṁ—</span><span class="translation sujato">“It is simply this noble eightfold path, that is: </span></div><p><div class=verse-container id=mn44:9.3><span>sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhī”ti. </span><span class="translation sujato">right view, right thought, right speech, right action, right livelihood, right effort, right mindfulness, and right immersion.” </span></div><p><div class=verse-container id=mn44:10.1><span>“Ariyo panāyye, aṭṭhaṅgiko maggo saṅkhato udāhu asaṅkhato”ti? </span><span class="translation sujato">“But ma’am, is the noble eightfold path conditioned or unconditioned?” </span></div><p><div class=verse-container id=mn44:10.2><span>“Ariyo kho, āvuso visākha, aṭṭhaṅgiko maggo saṅkhato”ti. </span><span class="translation sujato">“The noble eightfold path is conditioned.” </span></div><p><div class=verse-container id=mn44:11.1><span>“Ariyena nu kho, ayye, aṭṭhaṅgikena maggena tayo khandhā saṅgahitā udāhu tīhi khandhehi ariyo aṭṭhaṅgiko maggo saṅgahito”ti? </span><span class="translation sujato">“Are the three spectrums of practice included in the noble eightfold path? Or is the noble eightfold path included in the three practice categories?” </span></div><p><div class=verse-container id=mn44:11.2><span>“Na kho, āvuso visākha, ariyena aṭṭhaṅgikena maggena tayo khandhā saṅgahitā; tīhi ca kho, āvuso visākha, khandhehi ariyo aṭṭhaṅgiko maggo saṅgahito. </span><span class="translation sujato">“The three spectrums of practice are not included in the noble eightfold path. Rather, the noble eightfold path is included in the three practice categories. </span></div><p><div class=verse-container id=mn44:11.3><span>Yā cāvuso visākha, sammāvācā yo ca sammākammanto yo ca sammāājīvo ime dhammā sīlakkhandhe saṅgahitā. </span><span class="translation sujato">Right speech, right action, and right livelihood: these things are included in the spectrum of ethics. </span></div><p><div class=verse-container id=mn44:11.4><span>Yo ca sammāvāyāmo yā ca sammāsati yo ca sammāsamādhi ime dhammā samādhikkhandhe saṅgahitā. </span><span class="translation sujato">Right effort, right mindfulness, and right immersion: these things are included in the spectrum of immersion. </span></div><p><div class=verse-container id=mn44:11.5><span>Yā ca sammādiṭṭhi yo ca sammāsaṅkappo, ime dhammā paññākkhandhe saṅgahitā”ti. </span><span class="translation sujato">Right view and right thought: these things are included in the spectrum of wisdom.” </span></div><p><div class=verse-container id=mn44:12.1><span>“Katamo panāyye, samādhi, katame dhammā samādhinimittā, katame dhammā samādhiparikkhārā, katamā samādhibhāvanā”ti? </span><span class="translation sujato">“But ma’am, what is immersion? What things are the bases of immersion? What things are the prerequisites for immersion? What is the development of immersion?” </span></div><p><div class=verse-container id=mn44:12.2><span>“Yā kho, āvuso visākha, cittassa ekaggatā ayaṁ samādhi; </span><span class="translation sujato">“Unification of the mind is immersion. </span></div><p><div class=verse-container id=mn44:12.3><span>cattāro satipaṭṭhānā samādhinimittā; </span><span class="translation sujato">The four kinds of mindfulness meditation are the bases for immersion. </span></div><p><div class=verse-container id=mn44:12.4><span>cattāro sammappadhānā samādhiparikkhārā. </span><span class="translation sujato">The four right efforts are the prerequisites for immersion. </span></div><p><div class=verse-container id=mn44:12.5><span>Yā tesaṁyeva dhammānaṁ āsevanā bhāvanā bahulīkammaṁ, ayaṁ ettha samādhibhāvanā”ti. </span><span class="translation sujato">The cultivation, development, and making much of these very same things is the development of immersion.” </span></div><p><div class=verse-container id=mn44:13.1><span>“Kati panāyye, saṅkhārā”ti? </span><span class="translation sujato">“How many processes are there?” </span></div><p><div class=verse-container id=mn44:13.2><span>“Tayome, āvuso visākha, saṅkhārā—</span><span class="translation sujato">“There are these three processes. </span></div><p><div class=verse-container id=mn44:13.3><span>kāyasaṅkhāro, vacīsaṅkhāro, cittasaṅkhāro”ti. </span><span class="translation sujato">Physical, verbal, and mental processes.” </span></div><p><div class=verse-container id=mn44:14.1><span>“Katamo panāyye, kāyasaṅkhāro, katamo vacīsaṅkhāro, katamo cittasaṅkhāro”ti? </span><span class="translation sujato">“But ma’am, what is the physical process? What’s the verbal process? What’s the mental process?” </span></div><p><div class=verse-container id=mn44:14.2><span>“Assāsapassāsā kho, āvuso visākha, kāyasaṅkhāro, vitakkavicārā vacīsaṅkhāro, saññā ca vedanā ca cittasaṅkhāro”ti. </span><span class="translation sujato">“Breathing is a physical process. Placing the mind and keeping it connected are verbal processes. Perception and feeling are mental processes.” </span></div><p><div class=verse-container id=mn44:15.1><span>“Kasmā panāyye, assāsapassāsā kāyasaṅkhāro, kasmā vitakkavicārā vacīsaṅkhāro, kasmā saññā ca vedanā ca cittasaṅkhāro”ti? </span><span class="translation sujato">“But ma’am, why is breathing a physical process? Why are placing the mind and keeping it connected verbal processes? Why are perception and feeling mental processes?” </span></div><p><div class=verse-container id=mn44:15.2><span>“Assāsapassāsā kho, āvuso visākha, kāyikā ete dhammā kāyappaṭibaddhā, tasmā assāsapassāsā kāyasaṅkhāro. </span><span class="translation sujato">“Breathing is physical. It’s tied up with the body, that’s why breathing is a physical process. </span></div><p><div class=verse-container id=mn44:15.3><span>Pubbe kho, āvuso visākha, vitakketvā vicāretvā pacchā vācaṁ bhindati, tasmā vitakkavicārā vacīsaṅkhāro. </span><span class="translation sujato">First you place the mind and keep it connected, then you break into speech. That’s why placing the mind and keeping it connected are verbal processes. </span></div><p><div class=verse-container id=mn44:15.4><span>Saññā ca vedanā ca cetasikā ete dhammā cittappaṭibaddhā, tasmā saññā ca vedanā ca cittasaṅkhāro”ti. </span><span class="translation sujato">Perception and feeling are mental. They’re tied up with the mind, that’s why perception and feeling are mental processes.” </span></div><p><div class=verse-container id=mn44:16.1><span>“Kathaṁ panāyye, saññāvedayitanirodhasamāpatti hotī”ti? </span><span class="translation sujato">“But ma’am, how does someone attain the cessation of perception and feeling?” </span></div><p><div class=verse-container id=mn44:16.2><span>“Na kho, āvuso visākha, saññāvedayitanirodhaṁ samāpajjantassa bhikkhuno evaṁ hoti: </span><span class="translation sujato">“A mendicant who is entering such an attainment does not think: </span></div><p><div class=verse-container id=mn44:16.3><span>‘ahaṁ saññāvedayitanirodhaṁ samāpajjissan’ti vā, ‘ahaṁ saññāvedayitanirodhaṁ samāpajjāmī’ti vā, ‘ahaṁ saññāvedayitanirodhaṁ samāpanno’ti vā. </span><span class="translation sujato">‘I will enter the cessation of perception and feeling’ or ‘I am entering the cessation of perception and feeling’ or ‘I have entered the cessation of perception and feeling.’ </span></div><p><div class=verse-container id=mn44:16.4><span>Atha khvāssa pubbeva tathā cittaṁ bhāvitaṁ hoti yaṁ taṁ tathattāya upanetī”ti. </span><span class="translation sujato">Rather, their mind has been previously developed so as to lead to such a state.” </span></div><p><div class=verse-container id=mn44:17.1><span>“Saññāvedayitanirodhaṁ samāpajjantassa panāyye, bhikkhuno katame dhammā paṭhamaṁ nirujjhanti—yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><span class="translation sujato">“But ma’am, which process ceases first for a mendicant who is entering the cessation of perception and feeling: physical, verbal, or mental?” </span></div><p><div class=verse-container id=mn44:17.2><span>“Saññāvedayitanirodhaṁ samāpajjantassa kho, āvuso visākha, bhikkhuno paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāro”ti. </span><span class="translation sujato">“The verbal process ceases first, then physical, then mental.” </span></div><p><div class=verse-container id=mn44:18.1><span>“Kathaṁ panāyye, saññāvedayitanirodhasamāpattiyā vuṭṭhānaṁ hotī”ti? </span><span class="translation sujato">“But ma’am, how does someone emerge from the cessation of perception and feeling?” </span></div><p><div class=verse-container id=mn44:18.2><span>“Na kho, āvuso visākha, saññāvedayitanirodhasamāpattiyā vuṭṭhahantassa bhikkhuno evaṁ hoti: </span><span class="translation sujato">“A mendicant who is emerging from such an attainment does not think: </span></div><p><div class=verse-container id=mn44:18.3><span>‘ahaṁ saññāvedayitanirodhasamāpattiyā vuṭṭhahissan’ti vā, ‘ahaṁ saññāvedayitanirodhasamāpattiyā vuṭṭhahāmī’ti vā, ‘ahaṁ saññāvedayitanirodhasamāpattiyā vuṭṭhito’ti vā. </span><span class="translation sujato">‘I will emerge from the cessation of perception and feeling’ or ‘I am emerging from the cessation of perception and feeling’ or ‘I have emerged from the cessation of perception and feeling.’ </span></div><p><div class=verse-container id=mn44:18.4><span>Atha khvāssa pubbeva tathā cittaṁ bhāvitaṁ hoti yaṁ taṁ tathattāya upanetī”ti. </span><span class="translation sujato">Rather, their mind has been previously developed so as to lead to such a state.” </span></div><p><div class=verse-container id=mn44:19.1><span>“Saññāvedayitanirodhasamāpattiyā vuṭṭhahantassa panāyye, bhikkhuno katame dhammā paṭhamaṁ uppajjanti—yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><span class="translation sujato">“But ma’am, which process arises first for a mendicant who is emerging from the cessation of perception and feeling: physical, verbal, or mental?” </span></div><p><div class=verse-container id=mn44:19.2><span>“Saññāvedayitanirodhasamāpattiyā vuṭṭhahantassa kho, āvuso visākha, bhikkhuno paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāro”ti. </span><span class="translation sujato">“The mental process arises first, then physical, then verbal.” </span></div><p><div class=verse-container id=mn44:20.1><span>“Saññāvedayitanirodhasamāpattiyā vuṭṭhitaṁ panāyye, bhikkhuṁ kati phassā phusantī”ti? </span><span class="translation sujato">“But ma’am, when a mendicant has emerged from the attainment of the cessation of perception and feeling, how many kinds of contact do they experience?” </span></div><p><div class=verse-container id=mn44:20.2><span>“Saññāvedayitanirodhasamāpattiyā vuṭṭhitaṁ kho, āvuso visākha, bhikkhuṁ tayo phassā phusanti—suññato phasso, animitto phasso, appaṇihito phasso”ti. </span><span class="translation sujato">“They experience three kinds of contact: emptiness, signless, and undirected contacts.” </span></div><p><div class=verse-container id=mn44:21.1><span>“Saññāvedayitanirodhasamāpattiyā vuṭṭhitassa panāyye, bhikkhuno kiṁninnaṁ cittaṁ hoti kiṁpoṇaṁ kiṁpabbhāran”ti? </span><span class="translation sujato">“But ma’am, when a mendicant has emerged from the attainment of the cessation of perception and feeling, what does their mind slant, slope, and incline to?” </span></div><p><div class=verse-container id=mn44:21.2><span>“Saññāvedayitanirodhasamāpattiyā vuṭṭhitassa kho, āvuso visākha, bhikkhuno vivekaninnaṁ cittaṁ hoti, vivekapoṇaṁ vivekapabbhāran”ti. </span><span class="translation sujato">“Their mind slants, slopes, and inclines to seclusion.” </span></div><p><div class=verse-container id=mn44:22.1><span>“Kati panāyye, vedanā”ti? </span><span class="translation sujato">“But ma’am, how many feelings are there?” </span></div><p><div class=verse-container id=mn44:22.2><span>“Tisso kho imā, āvuso visākha, vedanā—</span><span class="translation sujato">“There are three feelings: </span></div><p><div class=verse-container id=mn44:22.3><span>sukhā vedanā, dukkhā vedanā, adukkhamasukhā vedanā”ti. </span><span class="translation sujato">pleasant, painful, and neutral feeling.” </span></div><p><div class=verse-container id=mn44:23.1><span>“Katamā panāyye, sukhā vedanā, katamā dukkhā vedanā, katamā adukkhamasukhā vedanā”ti? </span><span class="translation sujato">“What are these three feelings?” </span></div><p><div class=verse-container id=mn44:23.2><span>“Yaṁ kho, āvuso visākha, kāyikaṁ vā cetasikaṁ vā sukhaṁ sātaṁ vedayitaṁ—</span><span class="translation sujato">“Anything felt physically or mentally as pleasant or enjoyable. </span></div><p><div class=verse-container id=mn44:23.3><span>ayaṁ sukhā vedanā. </span><span class="translation sujato">This is pleasant feeling. </span></div><p><div class=verse-container id=mn44:23.4><span>Yaṁ kho, āvuso visākha, kāyikaṁ vā cetasikaṁ vā dukkhaṁ asātaṁ vedayitaṁ—</span><span class="translation sujato">Anything felt physically or mentally as painful or unpleasant. </span></div><p><div class=verse-container id=mn44:23.5><span>ayaṁ dukkhā vedanā. </span><span class="translation sujato">This is painful feeling. </span></div><p><div class=verse-container id=mn44:23.6><span>Yaṁ kho, āvuso visākha, kāyikaṁ vā cetasikaṁ vā neva sātaṁ nāsātaṁ vedayitaṁ—</span><span class="translation sujato">Anything felt physically or mentally as neither pleasurable nor painful. </span></div><p><div class=verse-container id=mn44:23.7><span>ayaṁ adukkhamasukhā vedanā”ti. </span><span class="translation sujato">This is neutral feeling.” </span></div><p><div class=verse-container id=mn44:24.1><span>“Sukhā panāyye, vedanā kiṁsukhā kiṁdukkhā, dukkhā vedanā kiṁsukhā kiṁdukkhā, adukkhamasukhā vedanā kiṁsukhā kiṁdukkhā”ti? </span><span class="translation sujato">“What is pleasant and what is painful regarding each of the three feelings?” </span></div><p><div class=verse-container id=mn44:24.2><span>“Sukhā kho, āvuso visākha, vedanā ṭhitisukhā vipariṇāmadukkhā; </span><span class="translation sujato">“Pleasant feeling is pleasant when it remains and painful when it perishes. </span></div><p><div class=verse-container id=mn44:24.3><span>dukkhā vedanā ṭhitidukkhā vipariṇāmasukhā; </span><span class="translation sujato">Painful feeling is painful when it remains and pleasant when it perishes. </span></div><p><div class=verse-container id=mn44:24.4><span>adukkhamasukhā vedanā ñāṇasukhā aññāṇadukkhā”ti. </span><span class="translation sujato">Neutral feeling is pleasant in the presence of knowledge, and painful in the presence of ignorance.” </span></div><p><div class=verse-container id=mn44:25.1><span>“Sukhāya panāyye, vedanāya kiṁ anusayo anuseti, dukkhāya vedanāya kiṁ anusayo anuseti, adukkhamasukhāya vedanāya kiṁ anusayo anusetī”ti? </span><span class="translation sujato">“What underlying tendencies underlie each of the three feelings?” </span></div><p><div class=verse-container id=mn44:25.2><span>“Sukhāya kho, āvuso visākha, vedanāya rāgānusayo anuseti, dukkhāya vedanāya paṭighānusayo anuseti, adukkhamasukhāya vedanāya avijjānusayo anusetī”ti. </span><span class="translation sujato">“The underlying tendency for greed underlies pleasant feeling. The underlying tendency for repulsion underlies painful feeling. The underlying tendency for ignorance underlies neutral feeling.” </span></div><p><div class=verse-container id=mn44:26.1><span>“Sabbāya nu kho, ayye, sukhāya vedanāya rāgānusayo anuseti, sabbāya dukkhāya vedanāya paṭighānusayo anuseti, sabbāya adukkhamasukhāya vedanāya avijjānusayo anusetī”ti? </span><span class="translation sujato">“Do these underlying tendencies always underlie these feelings?” </span></div><p><div class=verse-container id=mn44:26.2><span>“Na kho, āvuso visākha, sabbāya sukhāya vedanāya rāgānusayo anuseti, na sabbāya dukkhāya vedanāya paṭighānusayo anuseti, na sabbāya adukkhamasukhāya vedanāya avijjānusayo anusetī”ti. </span><span class="translation sujato">“No, they do not.” </span></div><p><div class=verse-container id=mn44:27.1><span>“Sukhāya panāyye, vedanāya kiṁ pahātabbaṁ, dukkhāya vedanāya kiṁ pahātabbaṁ, adukkhamasukhāya vedanāya kiṁ pahātabban”ti? </span><span class="translation sujato">“What should be given up in regard to each of these three feelings?” </span></div><p><div class=verse-container id=mn44:27.2><span>“Sukhāya kho, āvuso visākha, vedanāya rāgānusayo pahātabbo, dukkhāya vedanāya paṭighānusayo pahātabbo, adukkhamasukhāya vedanāya avijjānusayo pahātabbo”ti. </span><span class="translation sujato">“The underlying tendency to greed should be given up when it comes to pleasant feeling. The underlying tendency to repulsion should be given up when it comes to painful feeling. The underlying tendency to ignorance should be given up when it comes to neutral feeling.” </span></div><p><div class=verse-container id=mn44:28.1><span>“Sabbāya nu kho, ayye, sukhāya vedanāya rāgānusayo pahātabbo, sabbāya dukkhāya vedanāya paṭighānusayo pahātabbo, sabbāya adukkhamasukhāya vedanāya avijjānusayo pahātabbo”ti? </span><span class="translation sujato">“Should these underlying tendencies be given up regarding all instances of these feelings?” </span></div><p><div class=verse-container id=mn44:28.2><span>“Na kho, āvuso visākha, sabbāya sukhāya vedanāya rāgānusayo pahātabbo, na sabbāya dukkhāya vedanāya paṭighānusayo pahātabbo, na sabbāya adukkhamasukhāya vedanāya avijjānusayo pahātabbo. </span><span class="translation sujato">“No, not in all instances. </span></div><p><div class=verse-container id=mn44:28.3><span>Idhāvuso visākha, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">Take a mendicant who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=mn44:28.4><span>Rāgaṁ tena pajahati, na tattha rāgānusayo anuseti. </span><span class="translation sujato">With this they give up greed, and the underlying tendency to greed does not lie within that. </span></div><p><div class=verse-container id=mn44:28.5><span>Idhāvuso visākha, bhikkhu iti paṭisañcikkhati: </span><span class="translation sujato">And take a mendicant who reflects: </span></div><p><div class=verse-container id=mn44:28.6><span>‘kudāssu nāmāhaṁ tadāyatanaṁ upasampajja viharissāmi yadariyā etarahi āyatanaṁ upasampajja viharantī’ti? </span><span class="translation sujato">‘Oh, when will I enter and remain in the same dimension that the noble ones enter and remain in today?’ </span></div><p><div class=verse-container id=mn44:28.7><span>Iti anuttaresu vimokkhesu pihaṁ upaṭṭhāpayato uppajjati pihāppaccayā domanassaṁ. </span><span class="translation sujato">Nursing such a longing for the supreme liberations gives rise to sadness due to longing. </span></div><p><div class=verse-container id=mn44:28.8><span>Paṭighaṁ tena pajahati, na tattha paṭighānusayo anuseti. </span><span class="translation sujato">With this they give up repulsion, and the underlying tendency to repulsion does not lie within that. </span></div><p><div class=verse-container id=mn44:28.9><span>Idhāvuso visākha, bhikkhu sukhassa ca pahānā, dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Take a mendicant who, giving up pleasure and pain, and ending former happiness and sadness, enters and remains in the fourth absorption, without pleasure or pain, with pure equanimity and mindfulness. </span></div><p><div class=verse-container id=mn44:28.10><span>Avijjaṁ tena pajahati, na tattha avijjānusayo anusetī”ti. </span><span class="translation sujato">With this they give up ignorance, and the underlying tendency to ignorance does not lie within that.” </span></div><p><div class=verse-container id=mn44:29.1><span>“Sukhāya panāyye, vedanāya kiṁ paṭibhāgo”ti? </span><span class="translation sujato">“But ma’am, what is the counterpart of pleasant feeling?” </span></div><p><div class=verse-container id=mn44:29.2><span>“Sukhāya kho, āvuso visākha, vedanāya dukkhā vedanā paṭibhāgo”ti. </span><span class="translation sujato">“Painful feeling.” </span></div><p><div class=verse-container id=mn44:29.3><span>“Dukkhāya pannāyye, vedanāya kiṁ paṭibhāgo”ti? </span><span class="translation sujato">“What is the counterpart of painful feeling?” </span></div><p><div class=verse-container id=mn44:29.4><span>“Dukkhāya kho, āvuso visākha, vedanāya sukhā vedanā paṭibhāgo”ti. </span><span class="translation sujato">“Pleasant feeling.” </span></div><p><div class=verse-container id=mn44:29.5><span>“Adukkhamasukhāya panāyye, vedanāya kiṁ paṭibhāgo”ti? </span><span class="translation sujato">“What is the counterpart of neutral feeling?” </span></div><p><div class=verse-container id=mn44:29.6><span>“Adukkhamasukhāya kho, āvuso visākha, vedanāya avijjā paṭibhāgo”ti. </span><span class="translation sujato">“Ignorance.” </span></div><p><div class=verse-container id=mn44:29.7><span>“Avijjāya panāyye, kiṁ paṭibhāgo”ti? </span><span class="translation sujato">“What is the counterpart of ignorance?” </span></div><p><div class=verse-container id=mn44:29.8><span>“Avijjāya kho, āvuso visākha, vijjā paṭibhāgo”ti. </span><span class="translation sujato">“Knowledge.” </span></div><p><div class=verse-container id=mn44:29.9><span>“Vijjāya panāyye, kiṁ paṭibhāgo”ti? </span><span class="translation sujato">“What is the counterpart of knowledge?” </span></div><p><div class=verse-container id=mn44:29.10><span>“Vijjāya kho, āvuso visākha, vimutti paṭibhāgo”ti. </span><span class="translation sujato">“Freedom.” </span></div><p><div class=verse-container id=mn44:29.11><span>“Vimuttiyā panāyye, kiṁ paṭibhāgo”ti? </span><span class="translation sujato">“What is the counterpart of freedom?” </span></div><p><div class=verse-container id=mn44:29.12><span>“Vimuttiyā kho, āvuso visākha, nibbānaṁ paṭibhāgo”ti. </span><span class="translation sujato">“Extinguishment.” </span></div><p><div class=verse-container id=mn44:29.13><span>“Nibbānassa panāyye, kiṁ paṭibhāgo”ti? </span><span class="translation sujato">“What is the counterpart of extinguishment?” </span></div><p><div class=verse-container id=mn44:29.14><span>“Accayāsi, āvuso visākha, pañhaṁ, nāsakkhi pañhānaṁ pariyantaṁ gahetuṁ. </span><span class="translation sujato">“Your question goes too far, Visākha. You couldn’t figure out the limit of questions. </span></div><p><div class=verse-container id=mn44:29.15><span>Nibbānogadhañhi, āvuso visākha, brahmacariyaṁ, nibbānaparāyanaṁ nibbānapariyosānaṁ. </span><span class="translation sujato">For extinguishment is the culmination, destination, and end of the spiritual life. </span></div><p><div class=verse-container id=mn44:29.16><span>Ākaṅkhamāno ca tvaṁ, āvuso visākha, bhagavantaṁ upasaṅkamitvā etamatthaṁ puccheyyāsi, yathā ca te bhagavā byākaroti tathā naṁ dhāreyyāsī”ti. </span><span class="translation sujato">If you wish, go to the Buddha and ask him this question. You should remember it in line with his answer.” </span></div><p><div class=verse-container id=mn44:30.1><span>Atha kho visākho upāsako dhammadinnāya bhikkhuniyā bhāsitaṁ abhinanditvā anumoditvā uṭṭhāyāsanā dhammadinnaṁ bhikkhuniṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">And then the layman Visākha approved and agreed with what the nun Dhammadinnā said. He got up from his seat, bowed, and respectfully circled her, keeping her on his right. Then he went up to the Buddha, bowed, sat down to one side, </span></div><p><div class=verse-container id=mn44:30.2><span>Ekamantaṁ nisinno kho visākho upāsako yāvatako ahosi dhammadinnāya bhikkhuniyā saddhiṁ kathāsallāpo taṁ sabbaṁ bhagavato ārocesi. </span><span class="translation sujato">and informed the Buddha of all they had discussed. </span></div><p><div class=verse-container id=mn44:30.3><span>Evaṁ vutte, bhagavā visākhaṁ upāsakaṁ etadavoca: </span><span class="translation sujato">When he had spoken, the Buddha said to him, </span></div><p><div class=verse-container id=mn44:30.4><span>“paṇḍitā, visākha, dhammadinnā bhikkhunī, mahāpaññā, visākha, dhammadinnā bhikkhunī. </span><span class="translation sujato">“The nun Dhammadinnā is astute, Visākha, she has great wisdom. </span></div><p><div class=verse-container id=mn44:30.5><span>Mañcepi tvaṁ, visākha, etamatthaṁ puccheyyāsi, ahampi taṁ evamevaṁ byākareyyaṁ, yathā taṁ dhammadinnāya bhikkhuniyā byākataṁ. </span><span class="translation sujato">If you came to me and asked this question, I would answer it in exactly the same way as the nun Dhammadinnā. </span></div><p><div class=verse-container id=mn44:30.6><span>Eso cevetassa attho. Evañca naṁ dhārehī”ti. </span><span class="translation sujato">That is what it means, and that’s how you should remember it.” </span></div><p><div class=verse-container id=mn44:30.7><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn44:30.8><span>Attamano visākho upāsako bhagavato bhāsitaṁ abhinandīti. </span><span class="translation sujato">Satisfied, the layman Visākha approved what the Buddha said. </span></div><p><div class=verse-container id=mn44:30.9><span>Cūḷavedallasuttaṁ niṭṭhitaṁ catutthaṁ. </span></div><div class=flex-between><a href=/canon/en/pli/ms/sutta/mn/mn0043.html>Previous</a><a href=/canon/en/pli/ms/sutta/mn/mn0045.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>