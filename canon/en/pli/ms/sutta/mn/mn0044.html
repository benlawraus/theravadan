<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0044.html>Deutsch</a> , <a href=/canon/es/pli/ms/sutta/mn/mn0044.html>Español</a> , <a href=/canon/ru/pli/ms/sutta/mn/mn0044.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0043.html>Previous</a><a href=/canon/en/pli/ms/sutta/mn/mn0045.html>Next</a></div><p id=mn44:0.1><span class=root>Majjhima Nikāya 44 </span><br> <span class=sujato>Middle Discourses 44 </span><br><p id=mn44:0.2><span class="root big-bold">Cūḷavedallasutta </span><br> <span class=sujato>The Shorter Elaboration </span><br><p id=mn44:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn44:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=mn44:1.3><span class=root>Atha kho visākho upāsako yena dhammadinnā bhikkhunī tenupasaṅkami; upasaṅkamitvā dhammadinnaṁ bhikkhuniṁ abhivādetvā ekamantaṁ nisīdi. Ekamantaṁ nisinno kho visākho upāsako dhammadinnaṁ bhikkhuniṁ etadavoca: </span><br> <span class=sujato>Then the layman Visākha went to see the nun Dhammadinnā, bowed, sat down to one side, and said to her: </span><br><p id=mn44:2.1><span class=root>“‘sakkāyo sakkāyo’ti, ayye, vuccati. </span><br> <span class=sujato>“Ma’am, they speak of this thing called ‘substantial reality’. </span><br><p id=mn44:2.2><span class=root>Katamo nu kho, ayye, sakkāyo vutto bhagavatā”ti? </span><br> <span class=sujato>What is this substantial reality that the Buddha spoke of?” </span><br><p id=mn44:2.3><span class=root>“Pañca kho ime, āvuso visākha, upādānakkhandhā sakkāyo vutto bhagavatā, </span><br> <span class=sujato>“Visākha, the Buddha said that these five grasping aggregates are substantial reality. </span><br><p id=mn44:2.4><span class=root>seyyathidaṁ—rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho. </span><br> <span class=sujato>That is, the grasping aggregates of form, feeling, perception, choices, and consciousness. </span><br><p id=mn44:2.5><span class=root>Ime kho, āvuso visākha, pañcupādānakkhandhā sakkāyo vutto bhagavatā”ti. </span><br> <span class=sujato>The Buddha said that these five grasping aggregates are substantial reality.” </span><br><p id=mn44:2.6><span class=root>“Sādhayye”ti kho visākho upāsako dhammadinnāya bhikkhuniyā bhāsitaṁ abhinanditvā anumoditvā dhammadinnaṁ bhikkhuniṁ uttariṁ pañhaṁ apucchi: </span><br> <span class=sujato>Saying “Good, ma’am,” Visākha approved and agreed with what Dhammadinnā said. Then he asked another question: </span><br><p id=mn44:3.1><span class=root>“‘sakkāyasamudayo sakkāyasamudayo’ti, ayye, vuccati. </span><br> <span class=sujato>“Ma’am, they speak of this thing called ‘the origin of substantial reality’. </span><br><p id=mn44:3.2><span class=root>Katamo nu kho, ayye, sakkāyasamudayo vutto bhagavatā”ti? </span><br> <span class=sujato>What is the origin of substantial reality that the Buddha spoke of?” </span><br><p id=mn44:3.3><span class=root>“Yāyaṁ, āvuso visākha, taṇhā ponobbhavikā nandīrāgasahagatā tatratatrābhinandinī, seyyathidaṁ—</span><br> <span class=sujato>“It’s the craving that leads to future lives, mixed up with relishing and greed, taking pleasure wherever it lands. That is, </span><br><p id=mn44:3.4><span class=root>kāmataṇhā bhavataṇhā vibhavataṇhā; </span><br> <span class=sujato>craving for sensual pleasures, craving to continue existence, and craving to end existence. </span><br><p id=mn44:3.5><span class=root>ayaṁ kho, āvuso visākha, sakkāyasamudayo vutto bhagavatā”ti. </span><br> <span class=sujato>The Buddha said that this is the origin of substantial reality.” </span><br><p id=mn44:4.1><span class=root>“‘Sakkāyanirodho sakkāyanirodho’ti, ayye, vuccati. </span><br> <span class=sujato>“Ma’am, they speak of this thing called ‘the cessation of substantial reality’. </span><br><p id=mn44:4.2><span class=root>Katamo nu kho, ayye, sakkāyanirodho vutto bhagavatā”ti? </span><br> <span class=sujato>What is the cessation of substantial reality that the Buddha spoke of?” </span><br><p id=mn44:4.3><span class=root>“Yo kho, āvuso visākha, tassāyeva taṇhāya asesavirāganirodho cāgo paṭinissaggo mutti anālayo; </span><br> <span class=sujato>“It’s the fading away and cessation of that very same craving with nothing left over; giving it away, letting it go, releasing it, and not clinging to it. </span><br><p id=mn44:4.4><span class=root>ayaṁ kho, āvuso visākha, sakkāyanirodho vutto bhagavatā”ti. </span><br> <span class=sujato>The Buddha said that this is the cessation of substantial reality.” </span><br><p id=mn44:5.1><span class=root>“‘Sakkāyanirodhagāminī paṭipadā sakkāyanirodhagāminī paṭipadā’ti, ayye, vuccati. </span><br> <span class=sujato>“Ma’am, they speak of the practice that leads to the cessation of substantial reality. </span><br><p id=mn44:5.2><span class=root>Katamā nu kho, ayye, sakkāyanirodhagāminī paṭipadā vuttā bhagavatā”ti? </span><br> <span class=sujato>What is the practice that leads to the cessation of substantial reality that the Buddha spoke of?” </span><br><p id=mn44:5.3><span class=root>“Ayameva kho, āvuso visākha, ariyo aṭṭhaṅgiko maggo sakkāyanirodhagāminī paṭipadā vuttā bhagavatā, seyyathidaṁ—</span><br> <span class=sujato>“The practice that leads to the cessation of substantial reality that the Buddha spoke of is simply this noble eightfold path, that is: </span><br><p id=mn44:5.4><span class=root>sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhī”ti. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion.” </span><br><p id=mn44:6.1><span class=root>“Taññeva nu kho, ayye, upādānaṁ te pañcupādānakkhandhā udāhu aññatra pañcahupādānakkhandhehi upādānan”ti? </span><br> <span class=sujato>“But ma’am, is that grasping the exact same thing as the five grasping aggregates? Or is grasping one thing and the five grasping aggregates another?” </span><br><p id=mn44:6.2><span class=root>“Na kho, āvuso visākha, taññeva upādānaṁ te pañcupādānakkhandhā, nāpi aññatra pañcahupādānakkhandhehi upādānaṁ. </span><br> <span class=sujato>“That grasping is not the exact same thing as the five grasping aggregates. Nor is grasping one thing and the five grasping aggregates another. </span><br><p id=mn44:6.3><span class=root>Yo kho, āvuso visākha, pañcasu upādānakkhandhesu chandarāgo taṁ tattha upādānan”ti. </span><br> <span class=sujato>The desire and greed for the five grasping aggregates is the grasping there.” </span><br><p id=mn44:7.1><span class=root>“Kathaṁ panāyye, sakkāyadiṭṭhi hotī”ti? </span><br> <span class=sujato>“But ma’am, how does substantialist view come about?” </span><br><p id=mn44:7.2><span class=root>“Idhāvuso visākha, assutavā puthujjano, ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto, </span><br> <span class=sujato>“It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span><br><p id=mn44:7.3><span class=root>rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ. </span><br> <span class=sujato>They regard form as self, self as having form, form in self, or self in form. </span><br><p id=mn44:7.4><span class=root>Vedanaṁ …pe… </span><br> <span class=sujato>They regard feeling … </span><br><p id=mn44:7.5><span class=root>saññaṁ … </span><br> <span class=sujato>perception … </span><br><p id=mn44:7.6><span class=root>saṅkhāre … </span><br> <span class=sujato>choices … </span><br><p id=mn44:7.7><span class=root>viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ. </span><br> <span class=sujato>consciousness as self, self as having consciousness, consciousness in self, or self in consciousness. </span><br><p id=mn44:7.8><span class=root>Evaṁ kho, āvuso visākha, sakkāyadiṭṭhi hotī”ti. </span><br> <span class=sujato>That’s how substantialist view comes about.” </span><br><p id=mn44:8.1><span class=root>“Kathaṁ panāyye, sakkāyadiṭṭhi na hotī”ti? </span><br> <span class=sujato>“But ma’am, how does substantialist view not come about?” </span><br><p id=mn44:8.2><span class=root>“Idhāvuso visākha, sutavā ariyasāvako, ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto, </span><br> <span class=sujato>“It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span><br><p id=mn44:8.3><span class=root>na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ. </span><br> <span class=sujato>They don’t regard form as self, self as having form, form in self, or self in form. </span><br><p id=mn44:8.4><span class=root>Na vedanaṁ …pe… </span><br> <span class=sujato>They don’t regard feeling … </span><br><p id=mn44:8.5><span class=root>na saññaṁ … </span><br> <span class=sujato>perception … </span><br><p id=mn44:8.6><span class=root>na saṅkhāre …pe… </span><br> <span class=sujato>choices … </span><br><p id=mn44:8.7><span class=root>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ. </span><br> <span class=sujato>consciousness as self, self as having consciousness, consciousness in self, or self in consciousness. </span><br><p id=mn44:8.8><span class=root>Evaṁ kho, āvuso visākha, sakkāyadiṭṭhi na hotī”ti. </span><br> <span class=sujato>That’s how substantialist view does not come about.” </span><br><p id=mn44:9.1><span class=root>“Katamo panāyye, ariyo aṭṭhaṅgiko maggo”ti? </span><br> <span class=sujato>“But ma’am, what is the noble eightfold path?” </span><br><p id=mn44:9.2><span class=root>“Ayameva kho, āvuso visākha, ariyo aṭṭhaṅgiko maggo, seyyathidaṁ—</span><br> <span class=sujato>“It is simply this noble eightfold path, that is: </span><br><p id=mn44:9.3><span class=root>sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhī”ti. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion.” </span><br><p id=mn44:10.1><span class=root>“Ariyo panāyye, aṭṭhaṅgiko maggo saṅkhato udāhu asaṅkhato”ti? </span><br> <span class=sujato>“But ma’am, is the noble eightfold path conditioned or unconditioned?” </span><br><p id=mn44:10.2><span class=root>“Ariyo kho, āvuso visākha, aṭṭhaṅgiko maggo saṅkhato”ti. </span><br> <span class=sujato>“The noble eightfold path is conditioned.” </span><br><p id=mn44:11.1><span class=root>“Ariyena nu kho, ayye, aṭṭhaṅgikena maggena tayo khandhā saṅgahitā udāhu tīhi khandhehi ariyo aṭṭhaṅgiko maggo saṅgahito”ti? </span><br> <span class=sujato>“Are the three spectrums of practice included in the noble eightfold path? Or is the noble eightfold path included in the three practice categories?” </span><br><p id=mn44:11.2><span class=root>“Na kho, āvuso visākha, ariyena aṭṭhaṅgikena maggena tayo khandhā saṅgahitā; tīhi ca kho, āvuso visākha, khandhehi ariyo aṭṭhaṅgiko maggo saṅgahito. </span><br> <span class=sujato>“The three spectrums of practice are not included in the noble eightfold path. Rather, the noble eightfold path is included in the three practice categories. </span><br><p id=mn44:11.3><span class=root>Yā cāvuso visākha, sammāvācā yo ca sammākammanto yo ca sammāājīvo ime dhammā sīlakkhandhe saṅgahitā. </span><br> <span class=sujato>Right speech, right action, and right livelihood: these things are included in the spectrum of ethics. </span><br><p id=mn44:11.4><span class=root>Yo ca sammāvāyāmo yā ca sammāsati yo ca sammāsamādhi ime dhammā samādhikkhandhe saṅgahitā. </span><br> <span class=sujato>Right effort, right mindfulness, and right immersion: these things are included in the spectrum of immersion. </span><br><p id=mn44:11.5><span class=root>Yā ca sammādiṭṭhi yo ca sammāsaṅkappo, ime dhammā paññākkhandhe saṅgahitā”ti. </span><br> <span class=sujato>Right view and right thought: these things are included in the spectrum of wisdom.” </span><br><p id=mn44:12.1><span class=root>“Katamo panāyye, samādhi, katame dhammā samādhinimittā, katame dhammā samādhiparikkhārā, katamā samādhibhāvanā”ti? </span><br> <span class=sujato>“But ma’am, what is immersion? What things are the bases of immersion? What things are the prerequisites for immersion? What is the development of immersion?” </span><br><p id=mn44:12.2><span class=root>“Yā kho, āvuso visākha, cittassa ekaggatā ayaṁ samādhi; </span><br> <span class=sujato>“Unification of the mind is immersion. </span><br><p id=mn44:12.3><span class=root>cattāro satipaṭṭhānā samādhinimittā; </span><br> <span class=sujato>The four kinds of mindfulness meditation are the bases for immersion. </span><br><p id=mn44:12.4><span class=root>cattāro sammappadhānā samādhiparikkhārā. </span><br> <span class=sujato>The four right efforts are the prerequisites for immersion. </span><br><p id=mn44:12.5><span class=root>Yā tesaṁyeva dhammānaṁ āsevanā bhāvanā bahulīkammaṁ, ayaṁ ettha samādhibhāvanā”ti. </span><br> <span class=sujato>The cultivation, development, and making much of these very same things is the development of immersion.” </span><br><p id=mn44:13.1><span class=root>“Kati panāyye, saṅkhārā”ti? </span><br> <span class=sujato>“How many processes are there?” </span><br><p id=mn44:13.2><span class=root>“Tayome, āvuso visākha, saṅkhārā—</span><br> <span class=sujato>“There are these three processes. </span><br><p id=mn44:13.3><span class=root>kāyasaṅkhāro, vacīsaṅkhāro, cittasaṅkhāro”ti. </span><br> <span class=sujato>Physical, verbal, and mental processes.” </span><br><p id=mn44:14.1><span class=root>“Katamo panāyye, kāyasaṅkhāro, katamo vacīsaṅkhāro, katamo cittasaṅkhāro”ti? </span><br> <span class=sujato>“But ma’am, what is the physical process? What’s the verbal process? What’s the mental process?” </span><br><p id=mn44:14.2><span class=root>“Assāsapassāsā kho, āvuso visākha, kāyasaṅkhāro, vitakkavicārā vacīsaṅkhāro, saññā ca vedanā ca cittasaṅkhāro”ti. </span><br> <span class=sujato>“Breathing is a physical process. Placing the mind and keeping it connected are verbal processes. Perception and feeling are mental processes.” </span><br><p id=mn44:15.1><span class=root>“Kasmā panāyye, assāsapassāsā kāyasaṅkhāro, kasmā vitakkavicārā vacīsaṅkhāro, kasmā saññā ca vedanā ca cittasaṅkhāro”ti? </span><br> <span class=sujato>“But ma’am, why is breathing a physical process? Why are placing the mind and keeping it connected verbal processes? Why are perception and feeling mental processes?” </span><br><p id=mn44:15.2><span class=root>“Assāsapassāsā kho, āvuso visākha, kāyikā ete dhammā kāyappaṭibaddhā, tasmā assāsapassāsā kāyasaṅkhāro. </span><br> <span class=sujato>“Breathing is physical. It’s tied up with the body, that’s why breathing is a physical process. </span><br><p id=mn44:15.3><span class=root>Pubbe kho, āvuso visākha, vitakketvā vicāretvā pacchā vācaṁ bhindati, tasmā vitakkavicārā vacīsaṅkhāro. </span><br> <span class=sujato>First you place the mind and keep it connected, then you break into speech. That’s why placing the mind and keeping it connected are verbal processes. </span><br><p id=mn44:15.4><span class=root>Saññā ca vedanā ca cetasikā ete dhammā cittappaṭibaddhā, tasmā saññā ca vedanā ca cittasaṅkhāro”ti. </span><br> <span class=sujato>Perception and feeling are mental. They’re tied up with the mind, that’s why perception and feeling are mental processes.” </span><br><p id=mn44:16.1><span class=root>“Kathaṁ panāyye, saññāvedayitanirodhasamāpatti hotī”ti? </span><br> <span class=sujato>“But ma’am, how does someone attain the cessation of perception and feeling?” </span><br><p id=mn44:16.2><span class=root>“Na kho, āvuso visākha, saññāvedayitanirodhaṁ samāpajjantassa bhikkhuno evaṁ hoti: </span><br> <span class=sujato>“A mendicant who is entering such an attainment does not think: </span><br><p id=mn44:16.3><span class=root>‘ahaṁ saññāvedayitanirodhaṁ samāpajjissan’ti vā, ‘ahaṁ saññāvedayitanirodhaṁ samāpajjāmī’ti vā, ‘ahaṁ saññāvedayitanirodhaṁ samāpanno’ti vā. </span><br> <span class=sujato>‘I will enter the cessation of perception and feeling’ or ‘I am entering the cessation of perception and feeling’ or ‘I have entered the cessation of perception and feeling.’ </span><br><p id=mn44:16.4><span class=root>Atha khvāssa pubbeva tathā cittaṁ bhāvitaṁ hoti yaṁ taṁ tathattāya upanetī”ti. </span><br> <span class=sujato>Rather, their mind has been previously developed so as to lead to such a state.” </span><br><p id=mn44:17.1><span class=root>“Saññāvedayitanirodhaṁ samāpajjantassa panāyye, bhikkhuno katame dhammā paṭhamaṁ nirujjhanti—yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><br> <span class=sujato>“But ma’am, which process ceases first for a mendicant who is entering the cessation of perception and feeling: physical, verbal, or mental?” </span><br><p id=mn44:17.2><span class=root>“Saññāvedayitanirodhaṁ samāpajjantassa kho, āvuso visākha, bhikkhuno paṭhamaṁ nirujjhati vacīsaṅkhāro, tato kāyasaṅkhāro, tato cittasaṅkhāro”ti. </span><br> <span class=sujato>“The verbal process ceases first, then physical, then mental.” </span><br><p id=mn44:18.1><span class=root>“Kathaṁ panāyye, saññāvedayitanirodhasamāpattiyā vuṭṭhānaṁ hotī”ti? </span><br> <span class=sujato>“But ma’am, how does someone emerge from the cessation of perception and feeling?” </span><br><p id=mn44:18.2><span class=root>“Na kho, āvuso visākha, saññāvedayitanirodhasamāpattiyā vuṭṭhahantassa bhikkhuno evaṁ hoti: </span><br> <span class=sujato>“A mendicant who is emerging from such an attainment does not think: </span><br><p id=mn44:18.3><span class=root>‘ahaṁ saññāvedayitanirodhasamāpattiyā vuṭṭhahissan’ti vā, ‘ahaṁ saññāvedayitanirodhasamāpattiyā vuṭṭhahāmī’ti vā, ‘ahaṁ saññāvedayitanirodhasamāpattiyā vuṭṭhito’ti vā. </span><br> <span class=sujato>‘I will emerge from the cessation of perception and feeling’ or ‘I am emerging from the cessation of perception and feeling’ or ‘I have emerged from the cessation of perception and feeling.’ </span><br><p id=mn44:18.4><span class=root>Atha khvāssa pubbeva tathā cittaṁ bhāvitaṁ hoti yaṁ taṁ tathattāya upanetī”ti. </span><br> <span class=sujato>Rather, their mind has been previously developed so as to lead to such a state.” </span><br><p id=mn44:19.1><span class=root>“Saññāvedayitanirodhasamāpattiyā vuṭṭhahantassa panāyye, bhikkhuno katame dhammā paṭhamaṁ uppajjanti—yadi vā kāyasaṅkhāro, yadi vā vacīsaṅkhāro, yadi vā cittasaṅkhāro”ti? </span><br> <span class=sujato>“But ma’am, which process arises first for a mendicant who is emerging from the cessation of perception and feeling: physical, verbal, or mental?” </span><br><p id=mn44:19.2><span class=root>“Saññāvedayitanirodhasamāpattiyā vuṭṭhahantassa kho, āvuso visākha, bhikkhuno paṭhamaṁ uppajjati cittasaṅkhāro, tato kāyasaṅkhāro, tato vacīsaṅkhāro”ti. </span><br> <span class=sujato>“The mental process arises first, then physical, then verbal.” </span><br><p id=mn44:20.1><span class=root>“Saññāvedayitanirodhasamāpattiyā vuṭṭhitaṁ panāyye, bhikkhuṁ kati phassā phusantī”ti? </span><br> <span class=sujato>“But ma’am, when a mendicant has emerged from the attainment of the cessation of perception and feeling, how many kinds of contact do they experience?” </span><br><p id=mn44:20.2><span class=root>“Saññāvedayitanirodhasamāpattiyā vuṭṭhitaṁ kho, āvuso visākha, bhikkhuṁ tayo phassā phusanti—suññato phasso, animitto phasso, appaṇihito phasso”ti. </span><br> <span class=sujato>“They experience three kinds of contact: emptiness, signless, and undirected contacts.” </span><br><p id=mn44:21.1><span class=root>“Saññāvedayitanirodhasamāpattiyā vuṭṭhitassa panāyye, bhikkhuno kiṁninnaṁ cittaṁ hoti kiṁpoṇaṁ kiṁpabbhāran”ti? </span><br> <span class=sujato>“But ma’am, when a mendicant has emerged from the attainment of the cessation of perception and feeling, what does their mind slant, slope, and incline to?” </span><br><p id=mn44:21.2><span class=root>“Saññāvedayitanirodhasamāpattiyā vuṭṭhitassa kho, āvuso visākha, bhikkhuno vivekaninnaṁ cittaṁ hoti, vivekapoṇaṁ vivekapabbhāran”ti. </span><br> <span class=sujato>“Their mind slants, slopes, and inclines to seclusion.” </span><br><p id=mn44:22.1><span class=root>“Kati panāyye, vedanā”ti? </span><br> <span class=sujato>“But ma’am, how many feelings are there?” </span><br><p id=mn44:22.2><span class=root>“Tisso kho imā, āvuso visākha, vedanā—</span><br> <span class=sujato>“There are three feelings: </span><br><p id=mn44:22.3><span class=root>sukhā vedanā, dukkhā vedanā, adukkhamasukhā vedanā”ti. </span><br> <span class=sujato>pleasant, painful, and neutral feeling.” </span><br><p id=mn44:23.1><span class=root>“Katamā panāyye, sukhā vedanā, katamā dukkhā vedanā, katamā adukkhamasukhā vedanā”ti? </span><br> <span class=sujato>“What are these three feelings?” </span><br><p id=mn44:23.2><span class=root>“Yaṁ kho, āvuso visākha, kāyikaṁ vā cetasikaṁ vā sukhaṁ sātaṁ vedayitaṁ—</span><br> <span class=sujato>“Anything felt physically or mentally as pleasant or enjoyable. </span><br><p id=mn44:23.3><span class=root>ayaṁ sukhā vedanā. </span><br> <span class=sujato>This is pleasant feeling. </span><br><p id=mn44:23.4><span class=root>Yaṁ kho, āvuso visākha, kāyikaṁ vā cetasikaṁ vā dukkhaṁ asātaṁ vedayitaṁ—</span><br> <span class=sujato>Anything felt physically or mentally as painful or unpleasant. </span><br><p id=mn44:23.5><span class=root>ayaṁ dukkhā vedanā. </span><br> <span class=sujato>This is painful feeling. </span><br><p id=mn44:23.6><span class=root>Yaṁ kho, āvuso visākha, kāyikaṁ vā cetasikaṁ vā neva sātaṁ nāsātaṁ vedayitaṁ—</span><br> <span class=sujato>Anything felt physically or mentally as neither pleasurable nor painful. </span><br><p id=mn44:23.7><span class=root>ayaṁ adukkhamasukhā vedanā”ti. </span><br> <span class=sujato>This is neutral feeling.” </span><br><p id=mn44:24.1><span class=root>“Sukhā panāyye, vedanā kiṁsukhā kiṁdukkhā, dukkhā vedanā kiṁsukhā kiṁdukkhā, adukkhamasukhā vedanā kiṁsukhā kiṁdukkhā”ti? </span><br> <span class=sujato>“What is pleasant and what is painful regarding each of the three feelings?” </span><br><p id=mn44:24.2><span class=root>“Sukhā kho, āvuso visākha, vedanā ṭhitisukhā vipariṇāmadukkhā; </span><br> <span class=sujato>“Pleasant feeling is pleasant when it remains and painful when it perishes. </span><br><p id=mn44:24.3><span class=root>dukkhā vedanā ṭhitidukkhā vipariṇāmasukhā; </span><br> <span class=sujato>Painful feeling is painful when it remains and pleasant when it perishes. </span><br><p id=mn44:24.4><span class=root>adukkhamasukhā vedanā ñāṇasukhā aññāṇadukkhā”ti. </span><br> <span class=sujato>Neutral feeling is pleasant in the presence of knowledge, and painful in the presence of ignorance.” </span><br><p id=mn44:25.1><span class=root>“Sukhāya panāyye, vedanāya kiṁ anusayo anuseti, dukkhāya vedanāya kiṁ anusayo anuseti, adukkhamasukhāya vedanāya kiṁ anusayo anusetī”ti? </span><br> <span class=sujato>“What underlying tendencies underlie each of the three feelings?” </span><br><p id=mn44:25.2><span class=root>“Sukhāya kho, āvuso visākha, vedanāya rāgānusayo anuseti, dukkhāya vedanāya paṭighānusayo anuseti, adukkhamasukhāya vedanāya avijjānusayo anusetī”ti. </span><br> <span class=sujato>“The underlying tendency for greed underlies pleasant feeling. The underlying tendency for repulsion underlies painful feeling. The underlying tendency for ignorance underlies neutral feeling.” </span><br><p id=mn44:26.1><span class=root>“Sabbāya nu kho, ayye, sukhāya vedanāya rāgānusayo anuseti, sabbāya dukkhāya vedanāya paṭighānusayo anuseti, sabbāya adukkhamasukhāya vedanāya avijjānusayo anusetī”ti? </span><br> <span class=sujato>“Do these underlying tendencies always underlie these feelings?” </span><br><p id=mn44:26.2><span class=root>“Na kho, āvuso visākha, sabbāya sukhāya vedanāya rāgānusayo anuseti, na sabbāya dukkhāya vedanāya paṭighānusayo anuseti, na sabbāya adukkhamasukhāya vedanāya avijjānusayo anusetī”ti. </span><br> <span class=sujato>“No, they do not.” </span><br><p id=mn44:27.1><span class=root>“Sukhāya panāyye, vedanāya kiṁ pahātabbaṁ, dukkhāya vedanāya kiṁ pahātabbaṁ, adukkhamasukhāya vedanāya kiṁ pahātabban”ti? </span><br> <span class=sujato>“What should be given up in regard to each of these three feelings?” </span><br><p id=mn44:27.2><span class=root>“Sukhāya kho, āvuso visākha, vedanāya rāgānusayo pahātabbo, dukkhāya vedanāya paṭighānusayo pahātabbo, adukkhamasukhāya vedanāya avijjānusayo pahātabbo”ti. </span><br> <span class=sujato>“The underlying tendency to greed should be given up when it comes to pleasant feeling. The underlying tendency to repulsion should be given up when it comes to painful feeling. The underlying tendency to ignorance should be given up when it comes to neutral feeling.” </span><br><p id=mn44:28.1><span class=root>“Sabbāya nu kho, ayye, sukhāya vedanāya rāgānusayo pahātabbo, sabbāya dukkhāya vedanāya paṭighānusayo pahātabbo, sabbāya adukkhamasukhāya vedanāya avijjānusayo pahātabbo”ti? </span><br> <span class=sujato>“Should these underlying tendencies be given up regarding all instances of these feelings?” </span><br><p id=mn44:28.2><span class=root>“Na kho, āvuso visākha, sabbāya sukhāya vedanāya rāgānusayo pahātabbo, na sabbāya dukkhāya vedanāya paṭighānusayo pahātabbo, na sabbāya adukkhamasukhāya vedanāya avijjānusayo pahātabbo. </span><br> <span class=sujato>“No, not in all instances. </span><br><p id=mn44:28.3><span class=root>Idhāvuso visākha, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Take a mendicant who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=mn44:28.4><span class=root>Rāgaṁ tena pajahati, na tattha rāgānusayo anuseti. </span><br> <span class=sujato>With this they give up greed, and the underlying tendency to greed does not lie within that. </span><br><p id=mn44:28.5><span class=root>Idhāvuso visākha, bhikkhu iti paṭisañcikkhati: </span><br> <span class=sujato>And take a mendicant who reflects: </span><br><p id=mn44:28.6><span class=root>‘kudāssu nāmāhaṁ tadāyatanaṁ upasampajja viharissāmi yadariyā etarahi āyatanaṁ upasampajja viharantī’ti? </span><br> <span class=sujato>‘Oh, when will I enter and remain in the same dimension that the noble ones enter and remain in today?’ </span><br><p id=mn44:28.7><span class=root>Iti anuttaresu vimokkhesu pihaṁ upaṭṭhāpayato uppajjati pihāppaccayā domanassaṁ. </span><br> <span class=sujato>Nursing such a longing for the supreme liberations gives rise to sadness due to longing. </span><br><p id=mn44:28.8><span class=root>Paṭighaṁ tena pajahati, na tattha paṭighānusayo anuseti. </span><br> <span class=sujato>With this they give up repulsion, and the underlying tendency to repulsion does not lie within that. </span><br><p id=mn44:28.9><span class=root>Idhāvuso visākha, bhikkhu sukhassa ca pahānā, dukkhassa ca pahānā, pubbeva somanassadomanassānaṁ atthaṅgamā, adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sujato>Take a mendicant who, giving up pleasure and pain, and ending former happiness and sadness, enters and remains in the fourth absorption, without pleasure or pain, with pure equanimity and mindfulness. </span><br><p id=mn44:28.10><span class=root>Avijjaṁ tena pajahati, na tattha avijjānusayo anusetī”ti. </span><br> <span class=sujato>With this they give up ignorance, and the underlying tendency to ignorance does not lie within that.” </span><br><p id=mn44:29.1><span class=root>“Sukhāya panāyye, vedanāya kiṁ paṭibhāgo”ti? </span><br> <span class=sujato>“But ma’am, what is the counterpart of pleasant feeling?” </span><br><p id=mn44:29.2><span class=root>“Sukhāya kho, āvuso visākha, vedanāya dukkhā vedanā paṭibhāgo”ti. </span><br> <span class=sujato>“Painful feeling.” </span><br><p id=mn44:29.3><span class=root>“Dukkhāya pannāyye, vedanāya kiṁ paṭibhāgo”ti? </span><br> <span class=sujato>“What is the counterpart of painful feeling?” </span><br><p id=mn44:29.4><span class=root>“Dukkhāya kho, āvuso visākha, vedanāya sukhā vedanā paṭibhāgo”ti. </span><br> <span class=sujato>“Pleasant feeling.” </span><br><p id=mn44:29.5><span class=root>“Adukkhamasukhāya panāyye, vedanāya kiṁ paṭibhāgo”ti? </span><br> <span class=sujato>“What is the counterpart of neutral feeling?” </span><br><p id=mn44:29.6><span class=root>“Adukkhamasukhāya kho, āvuso visākha, vedanāya avijjā paṭibhāgo”ti. </span><br> <span class=sujato>“Ignorance.” </span><br><p id=mn44:29.7><span class=root>“Avijjāya panāyye, kiṁ paṭibhāgo”ti? </span><br> <span class=sujato>“What is the counterpart of ignorance?” </span><br><p id=mn44:29.8><span class=root>“Avijjāya kho, āvuso visākha, vijjā paṭibhāgo”ti. </span><br> <span class=sujato>“Knowledge.” </span><br><p id=mn44:29.9><span class=root>“Vijjāya panāyye, kiṁ paṭibhāgo”ti? </span><br> <span class=sujato>“What is the counterpart of knowledge?” </span><br><p id=mn44:29.10><span class=root>“Vijjāya kho, āvuso visākha, vimutti paṭibhāgo”ti. </span><br> <span class=sujato>“Freedom.” </span><br><p id=mn44:29.11><span class=root>“Vimuttiyā panāyye, kiṁ paṭibhāgo”ti? </span><br> <span class=sujato>“What is the counterpart of freedom?” </span><br><p id=mn44:29.12><span class=root>“Vimuttiyā kho, āvuso visākha, nibbānaṁ paṭibhāgo”ti. </span><br> <span class=sujato>“Extinguishment.” </span><br><p id=mn44:29.13><span class=root>“Nibbānassa panāyye, kiṁ paṭibhāgo”ti? </span><br> <span class=sujato>“What is the counterpart of extinguishment?” </span><br><p id=mn44:29.14><span class=root>“Accayāsi, āvuso visākha, pañhaṁ, nāsakkhi pañhānaṁ pariyantaṁ gahetuṁ. </span><br> <span class=sujato>“Your question goes too far, Visākha. You couldn’t figure out the limit of questions. </span><br><p id=mn44:29.15><span class=root>Nibbānogadhañhi, āvuso visākha, brahmacariyaṁ, nibbānaparāyanaṁ nibbānapariyosānaṁ. </span><br> <span class=sujato>For extinguishment is the culmination, destination, and end of the spiritual life. </span><br><p id=mn44:29.16><span class=root>Ākaṅkhamāno ca tvaṁ, āvuso visākha, bhagavantaṁ upasaṅkamitvā etamatthaṁ puccheyyāsi, yathā ca te bhagavā byākaroti tathā naṁ dhāreyyāsī”ti. </span><br> <span class=sujato>If you wish, go to the Buddha and ask him this question. You should remember it in line with his answer.” </span><br><p id=mn44:30.1><span class=root>Atha kho visākho upāsako dhammadinnāya bhikkhuniyā bhāsitaṁ abhinanditvā anumoditvā uṭṭhāyāsanā dhammadinnaṁ bhikkhuniṁ abhivādetvā padakkhiṇaṁ katvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>And then the layman Visākha approved and agreed with what the nun Dhammadinnā said. He got up from his seat, bowed, and respectfully circled her, keeping her on his right. Then he went up to the Buddha, bowed, sat down to one side, </span><br><p id=mn44:30.2><span class=root>Ekamantaṁ nisinno kho visākho upāsako yāvatako ahosi dhammadinnāya bhikkhuniyā saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>and informed the Buddha of all they had discussed. </span><br><p id=mn44:30.3><span class=root>Evaṁ vutte, bhagavā visākhaṁ upāsakaṁ etadavoca: </span><br> <span class=sujato>When he had spoken, the Buddha said to him, </span><br><p id=mn44:30.4><span class=root>“paṇḍitā, visākha, dhammadinnā bhikkhunī, mahāpaññā, visākha, dhammadinnā bhikkhunī. </span><br> <span class=sujato>“The nun Dhammadinnā is astute, Visākha, she has great wisdom. </span><br><p id=mn44:30.5><span class=root>Mañcepi tvaṁ, visākha, etamatthaṁ puccheyyāsi, ahampi taṁ evamevaṁ byākareyyaṁ, yathā taṁ dhammadinnāya bhikkhuniyā byākataṁ. </span><br> <span class=sujato>If you came to me and asked this question, I would answer it in exactly the same way as the nun Dhammadinnā. </span><br><p id=mn44:30.6><span class=root>Eso cevetassa attho. Evañca naṁ dhārehī”ti. </span><br> <span class=sujato>That is what it means, and that’s how you should remember it.” </span><br><p id=mn44:30.7><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn44:30.8><span class=root>Attamano visākho upāsako bhagavato bhāsitaṁ abhinandīti. </span><br> <span class=sujato>Satisfied, the layman Visākha approved what the Buddha said. </span><br><p id=mn44:30.9><span class=root>Cūḷavedallasuttaṁ niṭṭhitaṁ catutthaṁ. </span><br></main><footer class="container footer"><small><a href=/about>Contact info</a></small></footer>