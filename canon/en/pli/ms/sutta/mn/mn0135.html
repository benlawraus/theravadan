<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/lt/pli/ms/sutta/mn/mn0135.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0134.html>Previous</a><a href=/canon/en/pli/ms/sutta/mn/mn0136.html>Next</a></div><p><div class=verse-container id=mn135:0.1><span>Majjhima Nikāya 135 </span><span class="translation sujato">Middle Discourses 135 </span></div><p><div class=verse-container id=mn135:0.2><span class=big-bold>Cūḷakammavibhaṅgasutta </span><span class="translation sujato">The Shorter Analysis of Deeds </span></div><p><div class=verse-container id=mn135:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn135:1.2><span>ekaṁ samayaṁ bhagavā sāvatthiyaṁ viharati jetavane, anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn135:2.1><span>Atha kho subho māṇavo todeyyaputto yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the student Subha, Todeyya’s son, approached the Buddha, and exchanged greetings with him. </span></div><p><div class=verse-container id=mn135:2.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho subho māṇavo todeyyaputto bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=mn135:3.1><span>“Ko nu kho, bho gotama, hetu ko paccayo yena manussānaṁyeva sataṁ manussabhūtānaṁ dissanti hīnappaṇītatā? </span><span class="translation sujato">“What is the cause, worthy Gotama, what is the reason why even among those who are human beings some are seen to be inferior and superior? </span></div><p><div class=verse-container id=mn135:3.2><span>Dissanti hi, bho gotama, manussā appāyukā, dissanti dīghāyukā; </span><span class="translation sujato">For people are seen who are short-lived and long-lived, </span></div><p><div class=verse-container id=mn135:3.3><span>dissanti bavhābādhā, dissanti appābādhā; </span><span class="translation sujato">sickly and healthy, </span></div><p><div class=verse-container id=mn135:3.4><span>dissanti dubbaṇṇā, dissanti vaṇṇavanto; </span><span class="translation sujato">ugly and beautiful, </span></div><p><div class=verse-container id=mn135:3.5><span>dissanti appesakkhā, dissanti mahesakkhā; </span><span class="translation sujato">insignificant and illustrious, </span></div><p><div class=verse-container id=mn135:3.6><span>dissanti appabhogā, dissanti mahābhogā; </span><span class="translation sujato">poor and rich, </span></div><p><div class=verse-container id=mn135:3.7><span>dissanti nīcakulīnā, dissanti uccākulīnā; </span><span class="translation sujato">from low and eminent families, </span></div><p><div class=verse-container id=mn135:3.8><span>dissanti duppaññā, dissanti paññavanto. </span><span class="translation sujato">witless and wise. </span></div><p><div class=verse-container id=mn135:3.9><span>Ko nu kho, bho gotama, hetu ko paccayo yena manussānaṁyeva sataṁ manussabhūtānaṁ dissanti hīnappaṇītatā”ti? </span><span class="translation sujato">What is the reason why even among those who are human beings some are seen to be inferior and superior?” </span></div><p><div class=verse-container id=mn135:4.1><span>“Kammassakā, māṇava, sattā kammadāyādā kammayonī kammabandhū kammappaṭisaraṇā. </span><span class="translation sujato">“Student, sentient beings are the owners of their deeds and heir to their deeds. Deeds are their womb, their relative, and their refuge. </span></div><p><div class=verse-container id=mn135:4.2><span>Kammaṁ satte vibhajati yadidaṁ—</span><span class="translation sujato">It is deeds that divide beings into </span></div><p><div class=verse-container id=mn135:4.3><span>hīnappaṇītatāyā”ti. </span><span class="translation sujato">inferior and superior.” </span></div><p><div class=verse-container id=mn135:4.4><span>“Na kho ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājānāmi. </span><span class="translation sujato">“I don’t understand the meaning of what the worthy Gotama has said in brief, without explaining the details. </span></div><p><div class=verse-container id=mn135:4.5><span>Sādhu me bhavaṁ gotamo tathā dhammaṁ desetu yathā ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājāneyyan”ti. </span><span class="translation sujato">Worthy Gotama, please teach me this matter in detail so I can understand the meaning.” </span></div><p><div class=verse-container id=mn135:4.6><span>“Tena hi, māṇava, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, student, listen and apply your mind well, I will speak.” </span></div><p><div class=verse-container id=mn135:4.7><span>“Evaṁ, bho”ti kho subho māṇavo todeyyaputto bhagavato paccassosi. </span><span class="translation sujato">“Yes, worthy sir,” replied Subha. </span></div><p><div class=verse-container id=mn135:4.8><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn135:5.1><span>“Idha, māṇava, ekacco itthī vā puriso vā pāṇātipātī hoti luddo lohitapāṇi hatapahate niviṭṭho adayāpanno pāṇabhūtesu. </span><span class="translation sujato">“Take some woman or man who kills living creatures. They’re violent, bloody-handed, a hardened killer, merciless to living beings. </span></div><p><div class=verse-container id=mn135:5.2><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, when their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn135:5.3><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati appāyuko hoti. </span><span class="translation sujato">If they’re not reborn in a place of loss, but return to the human realm, then wherever they’re reborn they’re short-lived. </span></div><p><div class=verse-container id=mn135:5.4><span>Appāyukasaṁvattanikā esā, māṇava, paṭipadā yadidaṁ—</span><span class="translation sujato">For killing living creatures is the path leading to a short lifespan. </span></div><p><div class=verse-container id=mn135:5.5><span>pāṇātipātī hoti luddo lohitapāṇi hatapahate niviṭṭho adayāpanno pāṇabhūtesu. </span></div><p><div class=verse-container id=mn135:6.1><span>Idha pana, māṇava, ekacco itthī vā puriso vā pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. </span><span class="translation sujato">But take some woman or man who gives up killing living creatures. They renounce the rod and the sword. They’re scrupulous and kind, living full of sympathy for all living beings. </span></div><p><div class=verse-container id=mn135:6.2><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, when their body breaks up, after death, they’re reborn in a good place, a heavenly realm. </span></div><p><div class=verse-container id=mn135:6.3><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati dīghāyuko hoti. </span><span class="translation sujato">If they’re not reborn in a heavenly realm, but return to the human realm, then wherever they’re reborn they’re long-lived. </span></div><p><div class=verse-container id=mn135:6.4><span>Dīghāyukasaṁvattanikā esā, māṇava, paṭipadā yadidaṁ—</span><span class="translation sujato">For not killing living creatures is the path leading to a long lifespan. </span></div><p><div class=verse-container id=mn135:6.5><span>pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati. </span></div><p><div class=verse-container id=mn135:7.1><span>Idha, māṇava, ekacco itthī vā puriso vā sattānaṁ viheṭhakajātiko hoti, pāṇinā vā leḍḍunā vā daṇḍena vā satthena vā. </span><span class="translation sujato">Take some woman or man who habitually hurts living creatures with a fist, stone, rod, or sword. </span></div><p><div class=verse-container id=mn135:7.2><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, after death they’re reborn in a place of loss … </span></div><p><div class=verse-container id=mn135:7.3><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati bavhābādho hoti. </span><span class="translation sujato">or if they return to the human realm, they’re sickly … </span></div><p><div class=verse-container id=mn135:7.4><span>Bavhābādhasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:7.5><span>sattānaṁ viheṭhakajātiko hoti pāṇinā vā leḍḍunā vā daṇḍena vā satthena vā. </span></div><p><div class=verse-container id=mn135:8.1><span>Idha pana, māṇava, ekacco itthī vā puriso vā sattānaṁ aviheṭhakajātiko hoti pāṇinā vā leḍḍunā vā daṇḍena vā satthena vā. </span><span class="translation sujato">But take some woman or man who would never hurt living creatures with a fist, stone, rod, or sword. </span></div><p><div class=verse-container id=mn135:8.2><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, after death they’re reborn in a heavenly realm … </span></div><p><div class=verse-container id=mn135:8.3><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati appābādho hoti. </span><span class="translation sujato">or if they return to the human realm, they’re healthy … </span></div><p><div class=verse-container id=mn135:8.4><span>Appābādhasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:8.5><span>sattānaṁ aviheṭhakajātiko hoti pāṇinā vā leḍḍunā vā daṇḍena vā satthena vā. </span></div><p><div class=verse-container id=mn135:9.1><span>Idha, māṇava, ekacco itthī vā puriso vā kodhano hoti upāyāsabahulo. </span><span class="translation sujato">Take some woman or man who is irritable and bad-tempered. </span></div><p><div class=verse-container id=mn135:9.2><span>Appampi vutto samāno abhisajjati kuppati byāpajjati patiṭṭhīyati kopañca dosañca appaccayañca pātukaroti. </span><span class="translation sujato">Even when lightly criticized they lose their temper, becoming annoyed, hostile, and hard-hearted, and displaying annoyance, hate, and bitterness. </span></div><p><div class=verse-container id=mn135:9.3><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, after death they’re reborn in a place of loss … </span></div><p><div class=verse-container id=mn135:9.4><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati dubbaṇṇo hoti. </span><span class="translation sujato">or if they return to the human realm, they’re ugly … </span></div><p><div class=verse-container id=mn135:9.5><span>Dubbaṇṇasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:9.6><span>kodhano hoti upāyāsabahulo; </span></div><p><div class=verse-container id=mn135:9.7><span>appampi vutto samāno abhisajjati kuppati byāpajjati patiṭṭhīyati kopañca dosañca appaccayañca pātukaroti. </span></div><p><div class=verse-container id=mn135:10.1><span>Idha pana, māṇava, ekacco itthī vā puriso vā akkodhano hoti anupāyāsabahulo; </span><span class="translation sujato">But take some woman or man who isn’t irritable and bad-tempered. </span></div><p><div class=verse-container id=mn135:10.2><span>bahumpi vutto samāno nābhisajjati na kuppati na byāpajjati na patiṭṭhīyati na kopañca dosañca appaccayañca pātukaroti. </span><span class="translation sujato">Even when heavily criticized, they don’t lose their temper, become annoyed, hostile, and hard-hearted, or display annoyance, hate, and bitterness. </span></div><p><div class=verse-container id=mn135:10.3><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, after death they’re reborn in a heavenly realm … </span></div><p><div class=verse-container id=mn135:10.4><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati pāsādiko hoti. </span><span class="translation sujato">or if they return to the human realm, they’re lovely … </span></div><p><div class=verse-container id=mn135:10.5><span>Pāsādikasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:10.6><span>akkodhano hoti anupāyāsabahulo; </span></div><p><div class=verse-container id=mn135:10.7><span>bahumpi vutto samāno nābhisajjati na kuppati na byāpajjati na patiṭṭhīyati na kopañca dosañca appaccayañca pātukaroti. </span></div><p><div class=verse-container id=mn135:11.1><span>Idha, māṇava, ekacco itthī vā puriso vā issāmanako hoti; </span><span class="translation sujato">Take some woman or man who is jealous. </span></div><p><div class=verse-container id=mn135:11.2><span>paralābhasakkāragarukāramānanavandanapūjanāsu issati upadussati issaṁ bandhati. </span><span class="translation sujato">They envy, resent, and begrudge the possessions, honor, respect, reverence, homage, and veneration given to others. </span></div><p><div class=verse-container id=mn135:11.3><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, after death they’re reborn in a place of loss … </span></div><p><div class=verse-container id=mn135:11.4><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati appesakkho hoti. </span><span class="translation sujato">or if they return to the human realm, they’re insignificant … </span></div><p><div class=verse-container id=mn135:11.5><span>Appesakkhasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:11.6><span>issāmanako hoti; </span></div><p><div class=verse-container id=mn135:11.7><span>paralābhasakkāragarukāramānanavandanapūjanāsu issati upadussati issaṁ bandhati. </span></div><p><div class=verse-container id=mn135:12.1><span>Idha pana, māṇava, ekacco itthī vā puriso vā anissāmanako hoti; </span><span class="translation sujato">But take some woman or man who is not jealous … </span></div><p><div class=verse-container id=mn135:12.2><span>paralābhasakkāragarukāramānanavandanapūjanāsu na issati na upadussati na issaṁ bandhati. </span></div><p><div class=verse-container id=mn135:12.3><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, after death they’re reborn in a heavenly realm … </span></div><p><div class=verse-container id=mn135:12.4><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati mahesakkho hoti. </span><span class="translation sujato">or if they return to the human realm, they’re illustrious … </span></div><p><div class=verse-container id=mn135:12.5><span>Mahesakkhasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:12.6><span>anissāmanako hoti; </span></div><p><div class=verse-container id=mn135:12.7><span>paralābhasakkāragarukāramānanavandanapūjanāsu na issati na upadussati na issaṁ bandhati. </span></div><p><div class=verse-container id=mn135:13.1><span>Idha, māṇava, ekacco itthī vā puriso vā na dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span><span class="translation sujato">Take some woman or man who doesn’t give to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting. </span></div><p><div class=verse-container id=mn135:13.2><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, after death they’re reborn in a place of loss … </span></div><p><div class=verse-container id=mn135:13.3><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati appabhogo hoti. </span><span class="translation sujato">or if they return to the human realm, they’re poor … </span></div><p><div class=verse-container id=mn135:13.4><span>Appabhogasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:13.5><span>na dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span></div><p><div class=verse-container id=mn135:14.1><span>Idha pana, māṇava, ekacco itthī vā puriso vā dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span><span class="translation sujato">But take some woman or man who does give to ascetics or brahmins … </span></div><p><div class=verse-container id=mn135:14.2><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, after death they’re reborn in a heavenly realm … </span></div><p><div class=verse-container id=mn135:14.3><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati mahābhogo hoti. </span><span class="translation sujato">or if they return to the human realm, they’re rich … </span></div><p><div class=verse-container id=mn135:14.4><span>Mahābhogasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:14.5><span>dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span></div><p><div class=verse-container id=mn135:15.1><span>Idha, māṇava, ekacco itthī vā puriso vā thaddho hoti atimānī—</span><span class="translation sujato">Take some woman or man who is obstinate and arrogant. </span></div><p><div class=verse-container id=mn135:15.2><span>abhivādetabbaṁ na abhivādeti, paccuṭṭhātabbaṁ na paccuṭṭheti, āsanārahassa na āsanaṁ deti, maggārahassa na maggaṁ deti, sakkātabbaṁ na sakkaroti, garukātabbaṁ na garukaroti, mānetabbaṁ na māneti, pūjetabbaṁ na pūjeti. </span><span class="translation sujato">They don’t bow to those they should bow to. They don’t rise up for them, offer them a seat, make way for them, or honor, respect, esteem, or venerate those who are worthy of such. </span></div><p><div class=verse-container id=mn135:15.3><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, after death they’re reborn in a place of loss … </span></div><p><div class=verse-container id=mn135:15.4><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati nīcakulīno hoti. </span><span class="translation sujato">or if they return to the human realm, they’re reborn in a low class family … </span></div><p><div class=verse-container id=mn135:15.5><span>Nīcakulīnasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:15.6><span>thaddho hoti atimānī; </span></div><p><div class=verse-container id=mn135:15.7><span>abhivādetabbaṁ na abhivādeti, paccuṭṭhātabbaṁ na paccuṭṭheti, āsanārahassa na āsanaṁ deti, maggārahassa na maggaṁ deti, sakkātabbaṁ na sakkaroti, garukātabbaṁ na garukaroti, mānetabbaṁ na māneti, pūjetabbaṁ na pūjeti. </span></div><p><div class=verse-container id=mn135:16.1><span>Idha pana, māṇava, ekacco itthī vā puriso vā atthaddho hoti anatimānī; </span><span class="translation sujato">But take some woman or man who is not obstinate and arrogant … </span></div><p><div class=verse-container id=mn135:16.2><span>abhivādetabbaṁ abhivādeti, paccuṭṭhātabbaṁ paccuṭṭheti, āsanārahassa āsanaṁ deti, maggārahassa maggaṁ deti, sakkātabbaṁ sakkaroti, garukātabbaṁ garukaroti, mānetabbaṁ māneti, pūjetabbaṁ pūjeti. </span></div><p><div class=verse-container id=mn135:16.3><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, after death they’re reborn in a heavenly realm … </span></div><p><div class=verse-container id=mn135:16.4><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati uccākulīno hoti. </span><span class="translation sujato">or if they return to the human realm, they’re reborn in an eminent family … </span></div><p><div class=verse-container id=mn135:16.5><span>Uccākulīnasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:16.6><span>atthaddho hoti anatimānī; </span></div><p><div class=verse-container id=mn135:16.7><span>abhivādetabbaṁ abhivādeti, paccuṭṭhātabbaṁ paccuṭṭheti, āsanārahassa āsanaṁ deti, maggārahassa maggaṁ deti, sakkātabbaṁ sakkaroti, garukātabbaṁ garukaroti, mānetabbaṁ māneti, pūjetabbaṁ pūjeti. </span></div><p><div class=verse-container id=mn135:17.1><span>Idha, māṇava, ekacco itthī vā puriso vā samaṇaṁ vā brāhmaṇaṁ vā upasaṅkamitvā na paripucchitā hoti: </span><span class="translation sujato">Take some woman or man who doesn’t approach an ascetic or brahmin to ask: </span></div><p><div class=verse-container id=mn135:17.2><span>‘kiṁ, bhante, kusalaṁ, kiṁ akusalaṁ; </span><span class="translation sujato">‘Sir, what is skillful and what is unskillful? </span></div><p><div class=verse-container id=mn135:17.3><span>kiṁ sāvajjaṁ, kiṁ anavajjaṁ; </span><span class="translation sujato">What is blameworthy and what is blameless? </span></div><p><div class=verse-container id=mn135:17.4><span>kiṁ sevitabbaṁ, kiṁ na sevitabbaṁ; </span><span class="translation sujato">What should be cultivated and what should not be cultivated? </span></div><p><div class=verse-container id=mn135:17.5><span>kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti? </span><span class="translation sujato">What kind of action will lead to my lasting harm and suffering? Or what kind of action will lead to my lasting welfare and happiness?’ </span></div><p><div class=verse-container id=mn135:17.6><span>So tena kammena evaṁ samattena evaṁ samādinnena kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Because of undertaking such deeds, after death they’re reborn in a place of loss … </span></div><p><div class=verse-container id=mn135:17.7><span>No ce kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati, sace manussattaṁ āgacchati yattha yattha paccājāyati duppañño hoti. </span><span class="translation sujato">or if they return to the human realm, they’re witless … </span></div><p><div class=verse-container id=mn135:17.8><span>Duppaññasaṁvattanikā esā, māṇava, paṭipadā yadidaṁ—</span></div><p><div class=verse-container id=mn135:17.9><span>samaṇaṁ vā brāhmaṇaṁ vā upasaṅkamitvā na paripucchitā hoti: </span></div><p><div class=verse-container id=mn135:17.10><span>‘kiṁ, bhante, kusalaṁ, kiṁ akusalaṁ; </span></div><p><div class=verse-container id=mn135:17.11><span>kiṁ sāvajjaṁ, kiṁ anavajjaṁ; </span></div><p><div class=verse-container id=mn135:17.12><span>kiṁ sevitabbaṁ, kiṁ na sevitabbaṁ; </span></div><p><div class=verse-container id=mn135:17.13><span>kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti? </span></div><p><div class=verse-container id=mn135:18.1><span>Idha pana, māṇava, ekacco itthī vā puriso vā samaṇaṁ vā brāhmaṇaṁ vā upasaṅkamitvā paripucchitā hoti: </span><span class="translation sujato">But take some woman or man who does approach an ascetic or brahmin to ask: </span></div><p><div class=verse-container id=mn135:18.2><span>‘kiṁ, bhante, kusalaṁ, kiṁ akusalaṁ; </span><span class="translation sujato">‘Sir, what is skillful and what is unskillful? </span></div><p><div class=verse-container id=mn135:18.3><span>kiṁ sāvajjaṁ, kiṁ anavajjaṁ; </span><span class="translation sujato">What is blameworthy and what is blameless? </span></div><p><div class=verse-container id=mn135:18.4><span>kiṁ sevitabbaṁ, kiṁ na sevitabbaṁ; </span><span class="translation sujato">What should be cultivated and what should not be cultivated? </span></div><p><div class=verse-container id=mn135:18.5><span>kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti? </span><span class="translation sujato">What kind of action will lead to my lasting harm and suffering? Or what kind of action will lead to my lasting welfare and happiness?’ </span></div><p><div class=verse-container id=mn135:18.6><span>So tena kammena evaṁ samattena evaṁ samādinnena kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Because of undertaking such deeds, when their body breaks up, after death, they’re reborn in a good place, a heavenly realm. </span></div><p><div class=verse-container id=mn135:18.7><span>No ce kāyassa bhedā paraṁ maraṇā sugatiṁ saggaṁ lokaṁ upapajjati, sace manussattaṁ āgacchati yattha yattha paccājāyati mahāpañño hoti. </span><span class="translation sujato">If they’re not reborn in a heavenly realm, but return to the human realm, then wherever they’re reborn they’re very wise. </span></div><p><div class=verse-container id=mn135:18.8><span>Mahāpaññasaṁvattanikā esā, māṇava, paṭipadā yadidaṁ—</span><span class="translation sujato">For asking questions of ascetics or brahmins is the path leading to wisdom. </span></div><p><div class=verse-container id=mn135:18.9><span>samaṇaṁ vā brāhmaṇaṁ vā upasaṅkamitvā paripucchitā hoti: </span></div><p><div class=verse-container id=mn135:18.10><span>‘kiṁ, bhante, kusalaṁ, kiṁ akusalaṁ; </span></div><p><div class=verse-container id=mn135:18.11><span>kiṁ sāvajjaṁ, kiṁ anavajjaṁ; </span></div><p><div class=verse-container id=mn135:18.12><span>kiṁ sevitabbaṁ, kiṁ na sevitabbaṁ; </span></div><p><div class=verse-container id=mn135:18.13><span>kiṁ me karīyamānaṁ dīgharattaṁ ahitāya dukkhāya hoti, kiṁ vā pana me karīyamānaṁ dīgharattaṁ hitāya sukhāya hotī’ti? </span></div><p><div class=verse-container id=mn135:19.1><span>Iti kho, māṇava, appāyukasaṁvattanikā paṭipadā appāyukattaṁ upaneti, dīghāyukasaṁvattanikā paṭipadā dīghāyukattaṁ upaneti; </span><span class="translation sujato">So it is the way people live that makes them how they are, whether short-lived or long-lived, </span></div><p><div class=verse-container id=mn135:19.2><span>bavhābādhasaṁvattanikā paṭipadā bavhābādhattaṁ upaneti, appābādhasaṁvattanikā paṭipadā appābādhattaṁ upaneti; </span><span class="translation sujato">sickly or healthy, </span></div><p><div class=verse-container id=mn135:19.3><span>dubbaṇṇasaṁvattanikā paṭipadā dubbaṇṇattaṁ upaneti, pāsādikasaṁvattanikā paṭipadā pāsādikattaṁ upaneti; </span><span class="translation sujato">ugly or lovely, </span></div><p><div class=verse-container id=mn135:19.4><span>appesakkhasaṁvattanikā paṭipadā appesakkhattaṁ upaneti, mahesakkhasaṁvattanikā paṭipadā mahesakkhattaṁ upaneti; </span><span class="translation sujato">insignificant or illustrious, </span></div><p><div class=verse-container id=mn135:19.5><span>appabhogasaṁvattanikā paṭipadā appabhogattaṁ upaneti, mahābhogasaṁvattanikā paṭipadā mahābhogattaṁ upaneti; </span><span class="translation sujato">poor or rich, </span></div><p><div class=verse-container id=mn135:19.6><span>nīcakulīnasaṁvattanikā paṭipadā nīcakulīnattaṁ upaneti, uccākulīnasaṁvattanikā paṭipadā uccākulīnattaṁ upaneti; </span><span class="translation sujato">in a low class or eminent family, </span></div><p><div class=verse-container id=mn135:19.7><span>duppaññasaṁvattanikā paṭipadā duppaññattaṁ upaneti, mahāpaññasaṁvattanikā paṭipadā mahāpaññattaṁ upaneti. </span><span class="translation sujato">or witless or wise. </span></div><p><div class=verse-container id=mn135:20.1><span>Kammassakā, māṇava, sattā kammadāyādā kammayonī kammabandhū kammappaṭisaraṇā. </span><span class="translation sujato">Sentient beings are the owners of their deeds and heir to their deeds. Deeds are their womb, their relative, and their refuge. </span></div><p><div class=verse-container id=mn135:20.2><span>Kammaṁ satte vibhajati yadidaṁ—</span><span class="translation sujato">It is deeds that divide beings into </span></div><p><div class=verse-container id=mn135:20.3><span>hīnappaṇītatāyā”ti. </span><span class="translation sujato">inferior and superior.” </span></div><p><div class=verse-container id=mn135:21.1><span>Evaṁ vutte, subho māṇavo todeyyaputto bhagavantaṁ etadavoca: </span><span class="translation sujato">When he had spoken, Subha said to him, </span></div><p><div class=verse-container id=mn135:21.2><span>“abhikkantaṁ, bho gotama, abhikkantaṁ, bho gotama. </span><span class="translation sujato">“Excellent, worthy Gotama! Excellent! </span></div><p><div class=verse-container id=mn135:21.3><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the Teaching clear in many ways. </span></div><p><div class=verse-container id=mn135:21.4><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=mn135:21.5><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=mn135:21.6><span>Cūḷakammavibhaṅgasuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/mn/mn0134.html>Previous</a><a href=/canon/en/pli/ms/sutta/mn/mn0136.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>