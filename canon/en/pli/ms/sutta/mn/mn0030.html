<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0030.html>Deutsch</a> , <a href=/canon/lt/pli/ms/sutta/mn/mn0030.html>Lietuvių kalba</a> , <a href=/canon/ru/pli/ms/sutta/mn/mn0030.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0029.html>Previous</a><a href=/canon/en/pli/ms/sutta/mn/mn0031.html>Next</a></div><p id=mn30:0.1><span class=root>Majjhima Nikāya 30 </span><br> <span class=sujato>Middle Discourses 30 </span><br><p id=mn30:0.2><span class="root big-bold">Cūḷasāropamasutta </span><br> <span class=sujato>The Shorter Simile of the Heartwood </span><br><p id=mn30:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn30:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn30:2.1><span class=root>Atha kho piṅgalakoccho brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the brahmin Piṅgalakoccha went up to the Buddha, and exchanged greetings with him. </span><br><p id=mn30:2.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho piṅgalakoccho brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=mn30:2.3><span class=root>“yeme, bho gotama, samaṇabrāhmaṇā saṅghino gaṇino gaṇācariyā ñātā yasassino titthakarā sādhusammatā, bahujanassa, </span><br> <span class=sujato>“Worthy Gotama, there are those ascetics and brahmins who lead an order and a community, and tutor a community. They’re well-known and famous religious founders, deemed holy by many people. </span><br><p id=mn30:2.4><span class=root>seyyathidaṁ—pūraṇo kassapo, makkhali gosālo, ajito kesakambalo, pakudho kaccāyano, sañcayo belaṭṭhaputto, nigaṇṭho nāṭaputto, </span><br> <span class=sujato>Namely: Pūraṇa Kassapa, the bamboo-staffed ascetic Gosāla, Ajita of the hair blanket, Pakudha Kaccāyana, Sañjaya Belaṭṭhiputta, and the Jain ascetic of the Ñātika clan. </span><br><p id=mn30:2.5><span class=root>sabbete sakāya paṭiññāya abbhaññaṁsu sabbeva nābbhaññaṁsu, udāhu ekacce abbhaññaṁsu ekacce nābbhaññaṁsū”ti? </span><br> <span class=sujato>According to their own claims, did all of them have direct knowledge, or none of them, or only some?” </span><br><p id=mn30:2.6><span class=root>“Alaṁ, brāhmaṇa, tiṭṭhatetaṁ—</span><br> <span class=sujato>“Enough, brahmin, let this be: </span><br><p id=mn30:2.7><span class=root>sabbete sakāya paṭiññāya abbhaññaṁsu sabbeva nābbhaññaṁsu, udāhu ekacce abbhaññaṁsu ekacce nābbhaññaṁsūti. </span><br> <span class=sujato>‘According to their own claims, did all of them have direct knowledge, or none of them, or only some?’ </span><br><p id=mn30:2.8><span class=root>Dhammaṁ te, brāhmaṇa, desessāmi, </span><br> <span class=sujato>I will teach you the Dhamma. </span><br><p id=mn30:2.9><span class=root>taṁ suṇāhi, sādhukaṁ manasi karohi, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn30:2.10><span class=root>“Evaṁ, bho”ti kho piṅgalakoccho brāhmaṇo bhagavato paccassosi. </span><br> <span class=sujato>“Yes, worthy sir,” Piṅgalakoccha replied. </span><br><p id=mn30:2.11><span class=root>Bhagavā etadavoca: </span><br> <span class=sujato>The Buddha said this: </span><br><p id=mn30:3.1><span class=root>“Seyyathāpi, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkameyya ‘sāran’ti maññamāno. </span><br> <span class=sujato>“Suppose there was a person in need of heartwood. And while wandering in search of heartwood he’d come across a large tree standing with heartwood. But, passing over the heartwood, softwood, bark, and shoots, he’d cut off the branches and leaves and depart imagining they were heartwood. </span><br><p id=mn30:3.2><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw him they’d say: </span><br><p id=mn30:3.3><span class=root>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br> <span class=sujato>‘This gentleman doesn’t know what heartwood, softwood, bark, shoots, or branches and leaves are. </span><br><p id=mn30:3.4><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkanto “sāran”ti maññamāno. </span><br> <span class=sujato>That’s why he passed them over, cut off the branches and leaves, and departed imagining they were heartwood. </span><br><p id=mn30:3.5><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br> <span class=sujato>Whatever he needs to make from heartwood, he won’t succeed.’ </span><br><p id=mn30:4.1><span class=root>Seyyathāpi vā pana, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ, papaṭikaṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was another person in need of heartwood … he’d cut off the shoots and depart imagining they were heartwood … </span><br><p id=mn30:4.2><span class=root>Tamenaṁ cakkhumā puriso disvā evaṁ vadeyya: </span><br><p id=mn30:4.3><span class=root>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br><p id=mn30:4.4><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ papaṭikaṁ chetvā ādāya pakkanto “sāran”ti maññamāno. </span><br><p id=mn30:4.5><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br><p id=mn30:5.1><span class=root>Seyyathāpi vā pana, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ, tacaṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was another person in need of heartwood … he’d cut off the bark and depart imagining it was heartwood … </span><br><p id=mn30:5.2><span class=root>Tamenaṁ cakkhumā puriso disvā evaṁ vadeyya: </span><br><p id=mn30:5.3><span class=root>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br><p id=mn30:5.4><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ, tacaṁ chetvā ādāya pakkanto “sāran”ti maññamāno. </span><br><p id=mn30:5.5><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br><p id=mn30:6.1><span class=root>Seyyathāpi vā pana, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ, phegguṁ chetvā ādāya pakkameyya ‘sāran’ti maññamāno. </span><br> <span class=sujato>Suppose there was another person in need of heartwood … he’d cut out the softwood and depart imagining it was heartwood … </span><br><p id=mn30:6.2><span class=root>Tamenaṁ cakkhumā puriso disvā evaṁ vadeyya: </span><br><p id=mn30:6.3><span class=root>‘na vatāyaṁ bhavaṁ puriso aññāsi sāraṁ, na aññāsi phegguṁ, na aññāsi tacaṁ, na aññāsi papaṭikaṁ, na aññāsi sākhāpalāsaṁ. </span><br><p id=mn30:6.4><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ, phegguṁ chetvā ādāya pakkanto “sāran”ti maññamāno. </span><br><p id=mn30:6.5><span class=root>Yañcassa sārena sārakaraṇīyaṁ tañcassa atthaṁ nānubhavissatī’ti. </span><br><p id=mn30:7.1><span class=root>Seyyathāpi vā pana, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraññeva chetvā ādāya pakkameyya ‘sāran’ti jānamāno. </span><br> <span class=sujato>Suppose there was another person in need of heartwood. And while wandering in search of heartwood he’d come across a large tree standing with heartwood. He’d cut out just the heartwood and depart knowing it was heartwood. </span><br><p id=mn30:7.2><span class=root>Tamenaṁ cakkhumā puriso disvā evaṁ vadeyya: </span><br> <span class=sujato>If a person with clear eyes saw him they’d say: </span><br><p id=mn30:7.3><span class=root>‘aññāsi vatāyaṁ bhavaṁ puriso sāraṁ, aññāsi phegguṁ, aññāsi tacaṁ, aññāsi papaṭikaṁ, aññāsi sākhāpalāsaṁ. </span><br> <span class=sujato>‘This gentleman knows what heartwood, softwood, bark, shoots, or branches and leaves are. </span><br><p id=mn30:7.4><span class=root>Tathā hayaṁ bhavaṁ puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraññeva chetvā ādāya pakkanto “sāran”ti jānamāno. </span><br> <span class=sujato>That’s why he cut out just the heartwood and departed knowing it was heartwood. </span><br><p id=mn30:7.5><span class=root>Yañcassa sārena sārakaraṇīyaṁ tañcassa atthaṁ anubhavissatī’ti. </span><br> <span class=sujato>Whatever he needs to make from heartwood, he will succeed.’ </span><br><p id=mn30:8.1><span class=root>Evameva kho, brāhmaṇa, idhekacco puggalo saddhā agārasmā anagāriyaṁ pabbajito hoti: </span><br> <span class=sujato>In the same way, take a certain person who goes forth from the lay life to homelessness, thinking: </span><br><p id=mn30:8.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn30:8.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn30:8.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. </span><br><p id=mn30:8.5><span class=root>So tena lābhasakkārasilokena attamano hoti paripuṇṇasaṅkappo. </span><br> <span class=sujato>They’re happy with that, and they’ve got all they wished for. </span><br><p id=mn30:8.6><span class=root>So tena lābhasakkārasilokena attānukkaṁseti, paraṁ vambheti: </span><br> <span class=sujato>And they glorify themselves and put others down on account of that: </span><br><p id=mn30:8.7><span class=root>‘ahamasmi lābhasakkārasilokavā, ime panaññe bhikkhū appaññātā appesakkhā’ti. </span><br> <span class=sujato>‘I’m the one with possessions, honor, and popularity. These other mendicants are obscure and insignificant.’ </span><br><p id=mn30:8.8><span class=root>Lābhasakkārasilokena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya na chandaṁ janeti, na vāyamati, olīnavuttiko ca hoti sāthaliko. </span><br> <span class=sujato>They become lazy and slack on account of their possessions, honor, and popularity, not generating enthusiasm or trying to realize those things that are better and finer. … </span><br><p id=mn30:8.9><span class=root>Seyyathāpi so, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ atikkamma papaṭikaṁ, sākhāpalāsaṁ chetvā ādāya pakkanto ‘sāran’ti maññamāno. </span><br><p id=mn30:8.10><span class=root>Yañcassa sārena sārakaraṇīyaṁ tañcassa atthaṁ nānubhavissati. </span><br><p id=mn30:8.11><span class=root>Tathūpamāhaṁ, brāhmaṇa, imaṁ puggalaṁ vadāmi. </span><br> <span class=sujato>They’re like the person who mistakes branches and leaves for heartwood, I say. </span><br><p id=mn30:9.1><span class=root>Idha pana, brāhmaṇa, ekacco puggalo saddhā agārasmā anagāriyaṁ pabbajito hoti: </span><br> <span class=sujato>Next, take a person who has gone forth out of faith from the lay life to homelessness … </span><br><p id=mn30:9.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn30:9.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn30:9.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. </span><br><p id=mn30:9.5><span class=root>So tena lābhasakkārasilokena na attamano hoti na paripuṇṇasaṅkappo. </span><br> <span class=sujato>They’re not happy with that, and haven’t got all they wished for. </span><br><p id=mn30:9.6><span class=root>So tena lābhasakkārasilokena na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn30:9.7><span class=root>Lābhasakkārasilokena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br> <span class=sujato>They don’t become lazy and slack regarding their possessions, honor, and popularity, but generate enthusiasm and try to realize those things that are better and finer. </span><br><p id=mn30:9.8><span class=root>So sīlasampadaṁ ārādheti. </span><br> <span class=sujato>They achieve accomplishment in ethics. </span><br><p id=mn30:9.9><span class=root>So tāya sīlasampadāya attamano hoti, paripuṇṇasaṅkappo. </span><br> <span class=sujato>They’re happy with that, and they’ve got all they wished for. </span><br><p id=mn30:9.10><span class=root>So tāya sīlasampadāya attānukkaṁseti, paraṁ vambheti: </span><br> <span class=sujato>And they glorify themselves and put others down on account of that: </span><br><p id=mn30:9.11><span class=root>‘ahamasmi sīlavā kalyāṇadhammo, ime panaññe bhikkhū dussīlā pāpadhammā’ti. </span><br> <span class=sujato>‘I’m the one who is ethical, of good character. These other mendicants are unethical, of bad character.’ </span><br><p id=mn30:9.12><span class=root>Sīlasampadāya ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya na chandaṁ janeti, na vāyamati, olīnavuttiko ca hoti sāthaliko. </span><br> <span class=sujato>They become lazy and slack regarding their accomplishment in ethics, not generating enthusiasm or trying to realize those things that are better and finer. … </span><br><p id=mn30:9.13><span class=root>Seyyathāpi so, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ atikkamma tacaṁ, papaṭikaṁ chetvā ādāya pakkanto ‘sāran’ti maññamāno. </span><br><p id=mn30:9.14><span class=root>Yañcassa sārena sārakaraṇīyaṁ, tañcassa atthaṁ nānubhavissati. </span><br><p id=mn30:9.15><span class=root>Tathūpamāhaṁ, brāhmaṇa, imaṁ puggalaṁ vadāmi. </span><br> <span class=sujato>They’re like the person who mistakes shoots for heartwood, I say. </span><br><p id=mn30:10.1><span class=root>Idha pana, brāhmaṇa, ekacco puggalo saddhā agārasmā anagāriyaṁ pabbajito hoti: </span><br> <span class=sujato>Next, take a person who has gone forth out of faith from the lay life to homelessness … </span><br><p id=mn30:10.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br><p id=mn30:10.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br><p id=mn30:10.4><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn30:10.5><span class=root>So tena lābhasakkārasilokena na attamano hoti, na paripuṇṇasaṅkappo. </span><br><p id=mn30:10.6><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn30:10.7><span class=root>Lābhasakkārasilokena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br><p id=mn30:10.8><span class=root>So sīlasampadaṁ ārādheti. </span><br> <span class=sujato>They achieve accomplishment in ethics … </span><br><p id=mn30:10.9><span class=root>So tāya sīlasampadāya attamano hoti no ca kho paripuṇṇasaṅkappo. </span><br><p id=mn30:10.10><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn30:10.11><span class=root>Sīlasampadāya ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br><p id=mn30:10.12><span class=root>So samādhisampadaṁ ārādheti. </span><br> <span class=sujato>and immersion. … </span><br><p id=mn30:10.13><span class=root>So tāya samādhisampadāya attamano hoti, paripuṇṇasaṅkappo. </span><br><p id=mn30:10.14><span class=root>So tāya samādhisampadāya attānukkaṁseti, paraṁ vambheti: </span><br><p id=mn30:10.15><span class=root>‘ahamasmi samāhito ekaggacitto, ime panaññe bhikkhū asamāhitā vibbhantacittā’ti. </span><br><p id=mn30:10.16><span class=root>Samādhisampadāya ca ye aññe dhammā uttaritarā ca paṇītatarā ca, tesaṁ dhammānaṁ sacchikiriyāya na chandaṁ janeti, na vāyamati, olīnavuttiko ca hoti sāthaliko. </span><br> <span class=sujato>They become lazy and slack regarding their accomplishment in immersion, not generating enthusiasm or trying to realize those things that are better and finer. … </span><br><p id=mn30:10.17><span class=root>Seyyathāpi so, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ atikkamma phegguṁ, tacaṁ chetvā ādāya pakkanto ‘sāran’ti maññamāno. </span><br><p id=mn30:10.18><span class=root>Yañcassa sārena sārakaraṇīyaṁ tañcassa atthaṁ nānubhavissati. </span><br><p id=mn30:10.19><span class=root>Tathūpamāhaṁ, brāhmaṇa, imaṁ puggalaṁ vadāmi. </span><br> <span class=sujato>They’re like the person who mistakes bark for heartwood, I say. </span><br><p id=mn30:11.1><span class=root>Idha pana, brāhmaṇa, ekacco puggalo saddhā agārasmā anagāriyaṁ pabbajito hoti: </span><br> <span class=sujato>Next, take a person who has gone forth out of faith from the lay life to homelessness … </span><br><p id=mn30:11.2><span class=root>‘otiṇṇomhi jātiyā jarāya maraṇena …pe… </span><br><p id=mn30:11.3><span class=root>antakiriyā paññāyethā’ti. </span><br><p id=mn30:11.4><span class=root>So evaṁ pabbajito samāno lābhasakkārasilokaṁ abhinibbatteti. </span><br><p id=mn30:11.5><span class=root>So tena lābhasakkārasilokena na attamano hoti na paripuṇṇasaṅkappo. </span><br><p id=mn30:11.6><span class=root>So tena lābhasakkārasilokena na attānukkaṁseti, na paraṁ vambheti. </span><br><p id=mn30:11.7><span class=root>Lābhasakkārasilokena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br><p id=mn30:11.8><span class=root>So sīlasampadaṁ ārādheti. </span><br> <span class=sujato>They achieve accomplishment in ethics … </span><br><p id=mn30:11.9><span class=root>So tāya sīlasampadāya attamano hoti, no ca kho paripuṇṇasaṅkappo. </span><br><p id=mn30:11.10><span class=root>So tāya sīlasampadāya na attānukkaṁseti, na paraṁ vambheti. </span><br><p id=mn30:11.11><span class=root>Sīlasampadāya ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br><p id=mn30:11.12><span class=root>So samādhisampadaṁ ārādheti. </span><br> <span class=sujato>immersion … </span><br><p id=mn30:11.13><span class=root>So tāya samādhisampadāya attamano hoti, no ca kho paripuṇṇasaṅkappo. </span><br><p id=mn30:11.14><span class=root>So tāya samādhisampadāya na attānukkaṁseti, na paraṁ vambheti. </span><br><p id=mn30:11.15><span class=root>Samādhisampadāya ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br><p id=mn30:11.16><span class=root>So ñāṇadassanaṁ ārādheti. </span><br> <span class=sujato>and knowledge and vision. </span><br><p id=mn30:11.17><span class=root>So tena ñāṇadassanena attamano hoti, paripuṇṇasaṅkappo. </span><br><p id=mn30:11.18><span class=root>So tena ñāṇadassanena attānukkaṁseti, paraṁ vambheti: </span><br><p id=mn30:11.19><span class=root>‘ahamasmi jānaṁ passaṁ viharāmi, ime panaññe bhikkhū ajānaṁ apassaṁ viharantī’ti. </span><br><p id=mn30:11.20><span class=root>Ñāṇadassanena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya na chandaṁ janeti, na vāyamati, olīnavuttiko ca hoti sāthaliko. </span><br> <span class=sujato>They become lazy and slack regarding their knowledge and vision, not generating enthusiasm or trying to realize those things that are better and finer. … </span><br><p id=mn30:11.21><span class=root>Seyyathāpi so, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva sāraṁ, phegguṁ chetvā ādāya pakkanto ‘sāran’ti maññamāno. </span><br><p id=mn30:11.22><span class=root>Yañcassa sārena sārakaraṇīyaṁ tañcassa atthaṁ nānubhavissati. </span><br><p id=mn30:11.23><span class=root>Tathūpamāhaṁ, brāhmaṇa, imaṁ puggalaṁ vadāmi. </span><br> <span class=sujato>They’re like the person who mistakes softwood for heartwood, I say. </span><br><p id=mn30:12.1><span class=root>Idha pana, brāhmaṇa, ekacco puggalo saddhā agārasmā anagāriyaṁ pabbajito hoti: </span><br> <span class=sujato>Next, take a person who has gone forth out of faith from the lay life to homelessness, thinking: </span><br><p id=mn30:12.2><span class=root>‘otiṇṇomhi jātiyā jarāya maraṇena sokehi paridevehi dukkhehi domanassehi upāyāsehi, dukkhotiṇṇo dukkhapareto, </span><br> <span class=sujato>‘I’m swamped by rebirth, old age, and death; by sorrow, lamentation, pain, sadness, and distress. I’m swamped by suffering, mired in suffering. </span><br><p id=mn30:12.3><span class=root>appeva nāma imassa kevalassa dukkhakkhandhassa antakiriyā paññāyethā’ti. </span><br> <span class=sujato>Hopefully I can find an end to this entire mass of suffering.’ </span><br><p id=mn30:12.4><span class=root>So evaṁ pabbajito samāno lābhasakkārasilokaṁ abhinibbatteti. </span><br> <span class=sujato>When they’ve gone forth they generate possessions, honor, and popularity. </span><br><p id=mn30:12.5><span class=root>So tena lābhasakkārasilokena na attamano hoti, na paripuṇṇasaṅkappo. </span><br> <span class=sujato>They’re not happy with that, and haven’t got all they wished for. </span><br><p id=mn30:12.6><span class=root>So tena lābhasakkārasilokena na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn30:12.7><span class=root>Lābhasakkārasilokena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br> <span class=sujato>They don’t become lazy and slack on account of their possessions, honor, and popularity, but generate enthusiasm and try to realize those things that are better and finer. </span><br><p id=mn30:12.8><span class=root>So sīlasampadaṁ ārādheti. </span><br> <span class=sujato>They become accomplished in ethics. </span><br><p id=mn30:12.9><span class=root>So tāya sīlasampadāya attamano hoti, no ca kho paripuṇṇasaṅkappo. </span><br> <span class=sujato>They’re happy with that, but they haven’t got all they wished for. </span><br><p id=mn30:12.10><span class=root>So tāya sīlasampadāya na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn30:12.11><span class=root>Sīlasampadāya ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br> <span class=sujato>They don’t become lazy and slack regarding their accomplishment in ethics, but generate enthusiasm and try to realize those things that are better and finer. </span><br><p id=mn30:12.12><span class=root>So samādhisampadaṁ ārādheti. </span><br> <span class=sujato>They become accomplished in immersion. </span><br><p id=mn30:12.13><span class=root>So tāya samādhisampadāya attamano hoti, no ca kho paripuṇṇasaṅkappo. </span><br> <span class=sujato>They’re happy with that, but they haven’t got all they wished for. </span><br><p id=mn30:12.14><span class=root>So tāya samādhisampadāya na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn30:12.15><span class=root>Samādhisampadāya ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br> <span class=sujato>They don’t become lazy and slack regarding their accomplishment in immersion, but generate enthusiasm and try to realize those things that are better and finer. </span><br><p id=mn30:12.16><span class=root>So ñāṇadassanaṁ ārādheti. </span><br> <span class=sujato>They achieve knowledge and vision. </span><br><p id=mn30:12.17><span class=root>So tena ñāṇadassanena attamano hoti, no ca kho paripuṇṇasaṅkappo. </span><br> <span class=sujato>They’re happy with that, but they haven’t got all they wished for. </span><br><p id=mn30:12.18><span class=root>So tena ñāṇadassanena na attānukkaṁseti, na paraṁ vambheti. </span><br> <span class=sujato>They don’t glorify themselves and put others down on account of that. </span><br><p id=mn30:12.19><span class=root>Ñāṇadassanena ca ye aññe dhammā uttaritarā ca paṇītatarā ca tesaṁ dhammānaṁ sacchikiriyāya chandaṁ janeti, vāyamati, anolīnavuttiko ca hoti asāthaliko. </span><br> <span class=sujato>They don’t become lazy and slack regarding their knowledge and vision, but generate enthusiasm and try to realize those things that are better and finer. </span><br><p id=mn30:12.20><span class=root>Katame ca, brāhmaṇa, dhammā ñāṇadassanena uttaritarā ca paṇītatarā ca? </span><br> <span class=sujato>And what are those things that are better and finer than knowledge and vision? </span><br><p id=mn30:13.1><span class=root>Idha, brāhmaṇa, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Take a mendicant who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=mn30:13.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This is something better and finer than knowledge and vision. </span><br><p id=mn30:14.1><span class=root>Puna caparaṁ, brāhmaṇa, bhikkhu vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=mn30:14.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:15.1><span class=root>Puna caparaṁ, brāhmaṇa, bhikkhu pītiyā ca virāgā upekkhako ca viharati, sato ca sampajāno sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sujato>Furthermore, with the fading away of rapture, a mendicant enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=mn30:15.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:16.1><span class=root>Puna caparaṁ, brāhmaṇa, bhikkhu sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sujato>Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. </span><br><p id=mn30:16.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:17.1><span class=root>Puna caparaṁ, brāhmaṇa, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><br> <span class=sujato>Furthermore, a mendicant, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, enters and remains in the dimension of infinite space. </span><br><p id=mn30:17.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:18.1><span class=root>Puna caparaṁ, brāhmaṇa, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><br> <span class=sujato>Furthermore, a mendicant, going totally beyond the dimension of infinite space, aware that ‘consciousness is infinite’, enters and remains in the dimension of infinite consciousness. </span><br><p id=mn30:18.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:19.1><span class=root>Puna caparaṁ, brāhmaṇa, bhikkhu sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><br> <span class=sujato>Furthermore, a mendicant, going totally beyond the dimension of infinite consciousness, aware that ‘there is nothing at all’, enters and remains in the dimension of nothingness. </span><br><p id=mn30:19.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:20.1><span class=root>Puna caparaṁ, brāhmaṇa, bhikkhu sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><br> <span class=sujato>Furthermore, take a mendicant who, going totally beyond the dimension of nothingness, enters and remains in the dimension of neither perception nor non-perception. </span><br><p id=mn30:20.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:21.1><span class=root>Puna caparaṁ, brāhmaṇa, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati, paññāya cassa disvā āsavā parikkhīṇā honti. </span><br> <span class=sujato>Furthermore, take a mendicant who, going totally beyond the dimension of neither perception nor non-perception, enters and remains in the cessation of perception and feeling. And, having seen with wisdom, their defilements come to an end. </span><br><p id=mn30:21.2><span class=root>Ayampi kho, brāhmaṇa, dhammo ñāṇadassanena uttaritaro ca paṇītataro ca. </span><br> <span class=sujato>This too is something better and finer than knowledge and vision. </span><br><p id=mn30:21.3><span class=root>Ime kho, brāhmaṇa, dhammā ñāṇadassanena uttaritarā ca paṇītatarā ca. </span><br> <span class=sujato>These are the things that are better and finer than knowledge and vision. </span><br><p id=mn30:22.1><span class=root>Seyyathāpi so, brāhmaṇa, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato sāraṁyeva chetvā ādāya pakkanto ‘sāran’ti jānamāno. </span><br> <span class=sujato>Suppose there was a person in need of heartwood. And while wandering in search of heartwood he’d come across a large tree standing with heartwood. He’d cut out just the heartwood and depart knowing it was heartwood. </span><br><p id=mn30:22.2><span class=root>Yañcassa sārena sārakaraṇīyaṁ tañcassa atthaṁ anubhavissati. </span><br> <span class=sujato>Whatever he needs to make from heartwood, he will succeed. </span><br><p id=mn30:22.3><span class=root>Tathūpamāhaṁ, brāhmaṇa, imaṁ puggalaṁ vadāmi. </span><br> <span class=sujato>That’s what this person is like, I say. </span><br><p id=mn30:23.1><span class=root>Iti kho, brāhmaṇa, nayidaṁ brahmacariyaṁ lābhasakkārasilokānisaṁsaṁ, na sīlasampadānisaṁsaṁ, na samādhisampadānisaṁsaṁ, na ñāṇadassanānisaṁsaṁ. </span><br> <span class=sujato>And so, brahmin, this spiritual life is not lived for the sake of possessions, honor, and popularity, or for accomplishment in ethics, or for accomplishment in immersion, or for knowledge and vision. </span><br><p id=mn30:23.2><span class=root>Yā ca kho ayaṁ, brāhmaṇa, akuppā cetovimutti—</span><br> <span class=sujato>Rather, the goal, heartwood, and final end of the spiritual life is the unshakable freedom of heart.” </span><br><p id=mn30:23.3><span class=root>etadatthamidaṁ, brāhmaṇa, brahmacariyaṁ, etaṁ sāraṁ etaṁ pariyosānan”ti. </span><br><p id=mn30:24.1><span class=root>Evaṁ vutte, piṅgalakoccho brāhmaṇo bhagavantaṁ etadavoca: </span><br> <span class=sujato>When he had spoken, the brahmin Piṅgalakoccha said to the Buddha, </span><br><p id=mn30:24.2><span class=root>“abhikkantaṁ, bho gotama, abhikkantaṁ, bho gotama …pe… </span><br> <span class=sujato>“Excellent, worthy Gotama! Excellent! … </span><br><p id=mn30:24.3><span class=root>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=mn30:24.4><span class=root>Cūḷasāropamasuttaṁ niṭṭhitaṁ dasamaṁ. </span><br><p id=mn30:24.5><span class=root>Opammavaggo niṭṭhito tatiyo. </span><br><p id=mn30:25.0><span class=root>Tassuddānaṁ </span><br><p id=mn30:25.1><span class=root>Moḷiyaphaggunariṭṭhañca nāmo, </span><br><p id=mn30:25.2><span class=root>Andhavane kathipuṇṇaṁ nivāpo; </span><br><p id=mn30:25.3><span class=root>Rāsikaṇerumahāgajanāmo, </span><br><p id=mn30:25.4><span class=root>Sārūpamo puna piṅgalakoccho. </span><br></main><footer class="container footer"><small><a href=/about>Contact info</a></small></footer>