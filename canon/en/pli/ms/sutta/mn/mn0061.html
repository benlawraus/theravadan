<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0061.html>Deutsch</a> , <a href=/canon/lt/pli/ms/sutta/mn/mn0061.html>Lietuvių kalba</a> , <a href=/canon/ru/pli/ms/sutta/mn/mn0061.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0060.html>Previous</a><a href=/canon/en/pli/ms/sutta/mn/mn0062.html>Next</a></div><p id=mn61:0.1><span class=root>Majjhima Nikāya 61 </span><br> <span class=sujato>Middle Discourses 61 </span><br><p id=mn61:0.2><span class="root big-bold">Ambalaṭṭhikarāhulovādasutta </span><br> <span class=sujato>Advice to Rāhula at Ambalaṭṭhika </span><br><p id=mn61:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn61:1.2><span class=root>ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=mn61:2.1><span class=root>Tena kho pana samayena āyasmā rāhulo ambalaṭṭhikāyaṁ viharati. </span><br> <span class=sujato>Now at that time Venerable Rāhula was staying at Ambalaṭṭhikā. </span><br><p id=mn61:2.2><span class=root>Atha kho bhagavā sāyanhasamayaṁ paṭisallānā vuṭṭhito yena ambalaṭṭhikā yenāyasmā rāhulo tenupasaṅkami. </span><br> <span class=sujato>Then in the late afternoon, the Buddha came out of retreat and went to Ambalaṭṭhika to see Venerable Rāhula. </span><br><p id=mn61:2.3><span class=root>Addasā kho āyasmā rāhulo bhagavantaṁ dūratova āgacchantaṁ. </span><br> <span class=sujato>Rāhula saw the Buddha coming off in the distance. </span><br><p id=mn61:2.4><span class=root>Disvāna āsanaṁ paññāpesi, udakañca pādānaṁ. </span><br> <span class=sujato>He spread out a seat and placed water for washing the feet. </span><br><p id=mn61:2.5><span class=root>Nisīdi bhagavā paññatte āsane. </span><br> <span class=sujato>The Buddha sat on the seat spread out, </span><br><p id=mn61:2.6><span class=root>Nisajja pāde pakkhālesi. </span><br> <span class=sujato>and washed his feet. </span><br><p id=mn61:2.7><span class=root>Āyasmāpi kho rāhulo bhagavantaṁ abhivādetvā ekamantaṁ nisīdi. </span><br> <span class=sujato>Rāhula bowed to the Buddha and sat down to one side. </span><br><p id=mn61:3.1><span class=root>Atha kho bhagavā parittaṁ udakāvasesaṁ udakādhāne ṭhapetvā āyasmantaṁ rāhulaṁ āmantesi: </span><br> <span class=sujato>Then the Buddha, leaving a little water in the pot, addressed Rāhula, </span><br><p id=mn61:3.2><span class=root>“passasi no tvaṁ, rāhula, imaṁ parittaṁ udakāvasesaṁ udakādhāne ṭhapitan”ti? </span><br> <span class=sujato>“Rāhula, do you see this little bit of water left in the pot?” </span><br><p id=mn61:3.3><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn61:3.4><span class=root>“Evaṁ parittakaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><br> <span class=sujato>“That’s how little of the ascetic’s nature is left in those who are not ashamed to tell a deliberate lie.” </span><br><p id=mn61:4.1><span class=root>Atha kho bhagavā parittaṁ udakāvasesaṁ chaḍḍetvā āyasmantaṁ rāhulaṁ āmantesi: </span><br> <span class=sujato>Then the Buddha, tossing away what little water was left in the pot, said to Rāhula, </span><br><p id=mn61:4.2><span class=root>“passasi no tvaṁ, rāhula, parittaṁ udakāvasesaṁ chaḍḍitan”ti? </span><br> <span class=sujato>“Do you see this little bit of water that was tossed away?” </span><br><p id=mn61:4.3><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn61:4.4><span class=root>“Evaṁ chaḍḍitaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><br> <span class=sujato>“That’s how the ascetic’s nature is tossed away in those who are not ashamed to tell a deliberate lie.” </span><br><p id=mn61:5.1><span class=root>Atha kho bhagavā taṁ udakādhānaṁ nikkujjitvā āyasmantaṁ rāhulaṁ āmantesi: </span><br> <span class=sujato>Then the Buddha, turning the pot upside down, said to Rāhula, </span><br><p id=mn61:5.2><span class=root>“passasi no tvaṁ, rāhula, imaṁ udakādhānaṁ nikkujjitan”ti? </span><br> <span class=sujato>“Do you see how this pot is turned upside down?” </span><br><p id=mn61:5.3><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn61:5.4><span class=root>“Evaṁ nikkujjitaṁ kho, rāhula, tesaṁ sāmaññaṁ yesaṁ natthi sampajānamusāvāde lajjā”ti. </span><br> <span class=sujato>“That’s how the ascetic’s nature is turned upside down in those who are not ashamed to tell a deliberate lie.” </span><br><p id=mn61:6.1><span class=root>Atha kho bhagavā taṁ udakādhānaṁ ukkujjitvā āyasmantaṁ rāhulaṁ āmantesi: </span><br> <span class=sujato>Then the Buddha, turning the pot right side up, said to Rāhula, </span><br><p id=mn61:6.2><span class=root>“passasi no tvaṁ, rāhula, imaṁ udakādhānaṁ rittaṁ tucchan”ti? </span><br> <span class=sujato>“Do you see how this pot is vacant and hollow?” </span><br><p id=mn61:6.3><span class=root>“Evaṁ, bhante”. </span><br> <span class=sujato>“Yes, sir.” </span><br><p id=mn61:6.4><span class=root>“Evaṁ rittaṁ tucchaṁ kho, rāhula, tesaṁ sāmaññaṁ yesaṁ natthi sampajānamusāvāde lajjāti. </span><br> <span class=sujato>“That’s how vacant and hollow the ascetic’s nature is in those who are not ashamed to tell a deliberate lie. </span><br><p id=mn61:7.1><span class=root>Seyyathāpi, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti, purimenapi kāyena kammaṁ karoti, pacchimenapi kāyena kammaṁ karoti, sīsenapi kammaṁ karoti, kaṇṇehipi kammaṁ karoti, dantehipi kammaṁ karoti, naṅguṭṭhenapi kammaṁ karoti; rakkhateva soṇḍaṁ. </span><br> <span class=sujato>Suppose there was a royal bull elephant with tusks like chariot-poles, able to draw a heavy load, pedigree and battle-hardened. In battle it uses its fore-feet and hind-feet, its fore-quarters and hind-quarters, its head, ears, tusks, and tail, but it still protects its trunk. </span><br><p id=mn61:7.2><span class=root>Tattha hatthārohassa evaṁ hoti: </span><br> <span class=sujato>So its rider thinks: </span><br><p id=mn61:7.3><span class=root>‘ayaṁ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti …pe… naṅguṭṭhenapi kammaṁ karoti; rakkhateva soṇḍaṁ. </span><br> <span class=sujato>‘This royal bull elephant still protects its trunk. </span><br><p id=mn61:7.4><span class=root>Apariccattaṁ kho rañño nāgassa jīvitan’ti. </span><br> <span class=sujato>It has not yet given its life.’ </span><br><p id=mn61:7.5><span class=root>Yato kho, rāhula, rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti …pe… naṅguṭṭhenapi kammaṁ karoti, soṇḍāyapi kammaṁ karoti, tattha hatthārohassa evaṁ hoti: </span><br> <span class=sujato>But when that royal bull elephant … in battle uses its fore-feet and hind-feet, its fore-quarters and hind-quarters, its head, ears, tusks, and tail, and its trunk, its rider thinks: </span><br><p id=mn61:7.6><span class=root>‘ayaṁ kho rañño nāgo īsādanto urūḷhavā abhijāto saṅgāmāvacaro saṅgāmagato purimehipi pādehi kammaṁ karoti, pacchimehipi pādehi kammaṁ karoti, purimenapi kāyena kammaṁ karoti, pacchimenapi kāyena kammaṁ karoti, sīsenapi kammaṁ karoti, kaṇṇehipi kammaṁ karoti, dantehipi kammaṁ karoti, naṅguṭṭhenapi kammaṁ karoti, soṇḍāyapi kammaṁ karoti. </span><br> <span class=sujato>‘This royal bull elephant … in battle uses its fore-feet and hind-feet, its fore-quarters and hind-quarters, its head, ears, tusks, and tail, and its trunk. </span><br><p id=mn61:7.7><span class=root>Pariccattaṁ kho rañño nāgassa jīvitaṁ. </span><br> <span class=sujato>It has given its life. </span><br><p id=mn61:7.8><span class=root>Natthi dāni kiñci rañño nāgassa akaraṇīyan’ti. </span><br> <span class=sujato>Now there is nothing that royal bull elephant would not do.’ </span><br><p id=mn61:7.9><span class=root>Evameva kho, rāhula, yassa kassaci sampajānamusāvāde natthi lajjā, nāhaṁ tassa kiñci pāpaṁ akaraṇīyanti vadāmi. </span><br> <span class=sujato>In the same way, when someone is not ashamed to tell a deliberate lie, there is no bad deed they would not do, I say. </span><br><p id=mn61:7.10><span class=root>Tasmātiha te, rāhula, ‘hassāpi na musā bhaṇissāmī’ti—</span><br> <span class=sujato>So you should train like this: ‘I will not tell a lie, even for a joke.’ </span><br><p id=mn61:7.11><span class=root>evañhi te, rāhula, sikkhitabbaṁ. </span><br><p id=mn61:8.1><span class=root>Taṁ kiṁ maññasi, rāhula, </span><br> <span class=sujato>What do you think, Rāhula? </span><br><p id=mn61:8.2><span class=root>kimatthiyo ādāso”ti? </span><br> <span class=sujato>What is the purpose of a mirror?” </span><br><p id=mn61:8.3><span class=root>“Paccavekkhaṇattho, bhante”ti. </span><br> <span class=sujato>“It’s for checking your reflection, sir.” </span><br><p id=mn61:8.4><span class=root>“Evameva kho, rāhula, paccavekkhitvā paccavekkhitvā kāyena kammaṁ kattabbaṁ, paccavekkhitvā paccavekkhitvā vācāya kammaṁ kattabbaṁ, paccavekkhitvā paccavekkhitvā manasā kammaṁ kattabbaṁ. </span><br> <span class=sujato>“In the same way, deeds of body, speech, and mind should be done only after repeated checking. </span><br><p id=mn61:9.1><span class=root>Yadeva tvaṁ, rāhula, kāyena kammaṁ kattukāmo ahosi, tadeva te kāyakammaṁ paccavekkhitabbaṁ: </span><br> <span class=sujato>When you want to act with the body, you should check on that same deed: </span><br><p id=mn61:9.2><span class=root>‘yannu kho ahaṁ idaṁ kāyena kammaṁ kattukāmo idaṁ me kāyakammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><br> <span class=sujato>‘Does this act with the body that I want to do lead to hurting myself, hurting others, or hurting both? </span><br><p id=mn61:9.3><span class=root>akusalaṁ idaṁ kāyakammaṁ dukkhudrayaṁ dukkhavipākan’ti? </span><br> <span class=sujato>Is it unskillful, with suffering as its outcome and result?’ </span><br><p id=mn61:9.4><span class=root>Sace tvaṁ, rāhula, paccavekkhamāno evaṁ jāneyyāsi: </span><br> <span class=sujato>If, while checking in this way, you know: </span><br><p id=mn61:9.5><span class=root>‘yaṁ kho ahaṁ idaṁ kāyena kammaṁ kattukāmo idaṁ me kāyakammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><br> <span class=sujato>‘This act with the body that I want to do leads to hurting myself, hurting others, or hurting both. </span><br><p id=mn61:9.6><span class=root>akusalaṁ idaṁ kāyakammaṁ dukkhudrayaṁ dukkhavipākan’ti, evarūpaṁ te, rāhula, kāyena kammaṁ sasakkaṁ na karaṇīyaṁ. </span><br> <span class=sujato>It’s unskillful, with suffering as its outcome and result.’ To the best of your ability, Rāhula, you should not do such a deed. </span><br><p id=mn61:9.7><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br> <span class=sujato>But if, while checking in this way, you know: </span><br><p id=mn61:9.8><span class=root>‘yaṁ kho ahaṁ idaṁ kāyena kammaṁ kattukāmo idaṁ me kāyakammaṁ nevattabyābādhāyapi saṁvatteyya, na parabyābādhāyapi saṁvatteyya, na ubhayabyābādhāyapi saṁvatteyya—</span><br> <span class=sujato>‘This act with the body that I want to do doesn’t lead to hurting myself, hurting others, or hurting both. </span><br><p id=mn61:9.9><span class=root>kusalaṁ idaṁ kāyakammaṁ sukhudrayaṁ sukhavipākan’ti, evarūpaṁ te, rāhula, kāyena kammaṁ karaṇīyaṁ. </span><br> <span class=sujato>It’s skillful, with happiness as its outcome and result.’ Then, Rāhula, you should do such a deed. </span><br><p id=mn61:10.1><span class=root>Karontenapi te, rāhula, kāyena kammaṁ tadeva te kāyakammaṁ paccavekkhitabbaṁ: </span><br> <span class=sujato>While you are acting with the body, you should check on that same act: </span><br><p id=mn61:10.2><span class=root>‘yannu kho ahaṁ idaṁ kāyena kammaṁ karomi idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br> <span class=sujato>‘Does this act with the body that I am doing lead to hurting myself, hurting others, or hurting both? </span><br><p id=mn61:10.3><span class=root>akusalaṁ idaṁ kāyakammaṁ dukkhudrayaṁ dukkhavipākan’ti? </span><br> <span class=sujato>Is it unskillful, with suffering as its outcome and result?’ </span><br><p id=mn61:10.4><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br> <span class=sujato>If, while checking in this way, you know: </span><br><p id=mn61:10.5><span class=root>‘yaṁ kho ahaṁ idaṁ kāyena kammaṁ karomi idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br> <span class=sujato>‘This act with the body that I am doing leads to hurting myself, hurting others, or hurting both. </span><br><p id=mn61:10.6><span class=root>akusalaṁ idaṁ kāyakammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ kāyakammaṁ. </span><br> <span class=sujato>It’s unskillful, with suffering as its outcome and result.’ Then, Rāhula, you should desist from such a deed. </span><br><p id=mn61:10.7><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br> <span class=sujato>But if, while checking in this way, you know: </span><br><p id=mn61:10.8><span class=root>‘yaṁ kho ahaṁ idaṁ kāyena kammaṁ karomi idaṁ me kāyakammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><br> <span class=sujato>‘This act with the body that I am doing doesn’t lead to hurting myself, hurting others, or hurting both. </span><br><p id=mn61:10.9><span class=root>kusalaṁ idaṁ kāyakammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ kāyakammaṁ. </span><br> <span class=sujato>It’s skillful, with happiness as its outcome and result.’ Then, Rāhula, you should continue doing such a deed. </span><br><p id=mn61:11.1><span class=root>Katvāpi te, rāhula, kāyena kammaṁ tadeva te kāyakammaṁ paccavekkhitabbaṁ: </span><br> <span class=sujato>After you have acted with the body, you should check on that same act: </span><br><p id=mn61:11.2><span class=root>‘yannu kho ahaṁ idaṁ kāyena kammaṁ akāsiṁ idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br> <span class=sujato>‘Does this act with the body that I have done lead to hurting myself, hurting others, or hurting both? </span><br><p id=mn61:11.3><span class=root>akusalaṁ idaṁ kāyakammaṁ dukkhudrayaṁ dukkhavipākan’ti? </span><br> <span class=sujato>Is it unskillful, with suffering as its outcome and result?’ </span><br><p id=mn61:11.4><span class=root>Sace kho tvaṁ, rāhula, paccavekkhamāno evaṁ jāneyyāsi: </span><br> <span class=sujato>If, while checking in this way, you know: </span><br><p id=mn61:11.5><span class=root>‘yaṁ kho ahaṁ idaṁ kāyena kammaṁ akāsiṁ, idaṁ me kāyakammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br> <span class=sujato>‘This act with the body that I have done leads to hurting myself, hurting others, or hurting both. </span><br><p id=mn61:11.6><span class=root>akusalaṁ idaṁ kāyakammaṁ dukkhudrayaṁ dukkhavipākan’ti, evarūpaṁ te, rāhula, kāyakammaṁ satthari vā viññūsu vā sabrahmacārīsu desetabbaṁ, vivaritabbaṁ, uttānīkātabbaṁ; </span><br> <span class=sujato>It’s unskillful, with suffering as its outcome and result.’ Then, Rāhula, you should confess, reveal, and clarify such a deed to the Teacher or a sensible spiritual companion. </span><br><p id=mn61:11.7><span class=root>desetvā vivaritvā uttānīkatvā āyatiṁ saṁvaraṁ āpajjitabbaṁ. </span><br> <span class=sujato>And having revealed it you should restrain yourself in future. </span><br><p id=mn61:11.8><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br> <span class=sujato>But if, while checking in this way, you know: </span><br><p id=mn61:11.9><span class=root>‘yaṁ kho ahaṁ idaṁ kāyena kammaṁ akāsiṁ idaṁ me kāyakammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><br> <span class=sujato>‘This act with the body that I have done doesn’t lead to hurting myself, hurting others, or hurting both. </span><br><p id=mn61:11.10><span class=root>kusalaṁ idaṁ kāyakammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><br> <span class=sujato>It’s skillful, with happiness as its outcome and result.’ Then, Rāhula, you should live in rapture and joy because of this, training day and night in skillful qualities. </span><br><p id=mn61:12.1><span class=root>“Yadeva tvaṁ, rāhula, vācāya kammaṁ kattukāmo ahosi, tadeva te vacīkammaṁ paccavekkhitabbaṁ: </span><br> <span class=sujato>When you want to act with speech, you should check on that same deed: </span><br><p id=mn61:12.2><span class=root>‘yannu kho ahaṁ idaṁ vācāya kammaṁ kattukāmo idaṁ me vacīkammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><br> <span class=sujato>‘Does this act of speech that I want to do lead to hurting myself, hurting others, or hurting both? …’ … </span><br><p id=mn61:12.3><span class=root>akusalaṁ idaṁ vacīkammaṁ dukkhudrayaṁ dukkhavipākan’ti? </span><br><p id=mn61:12.4><span class=root>Sace tvaṁ, rāhula, paccavekkhamāno evaṁ jāneyyāsi: </span><br><p id=mn61:12.5><span class=root>‘yaṁ kho ahaṁ idaṁ vācāya kammaṁ kattukāmo idaṁ me vacīkammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><br><p id=mn61:12.6><span class=root>akusalaṁ idaṁ vacīkammaṁ dukkhudrayaṁ dukkhavipākan’ti, evarūpaṁ te, rāhula, vācāya kammaṁ sasakkaṁ na karaṇīyaṁ. </span><br><p id=mn61:12.7><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br><p id=mn61:12.8><span class=root>‘yaṁ kho ahaṁ idaṁ vācāya kammaṁ kattukāmo idaṁ me vacīkammaṁ nevattabyābādhāyapi saṁvatteyya, na parabyābādhāyapi saṁvatteyya—</span><br><p id=mn61:12.9><span class=root>kusalaṁ idaṁ vacīkammaṁ sukhudrayaṁ sukhavipākan’ti, evarūpaṁ te, rāhula, vācāya kammaṁ karaṇīyaṁ. </span><br><p id=mn61:13.1><span class=root>Karontenapi te, rāhula, vācāya kammaṁ tadeva te vacīkammaṁ paccavekkhitabbaṁ: </span><br><p id=mn61:13.2><span class=root>‘yannu kho ahaṁ idaṁ vācāya kammaṁ karomi idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br><p id=mn61:13.3><span class=root>akusalaṁ idaṁ vacīkammaṁ dukkhudrayaṁ dukkhavipākan’ti? </span><br><p id=mn61:13.4><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br><p id=mn61:13.5><span class=root>‘yaṁ kho ahaṁ idaṁ vācāya kammaṁ karomi idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br><p id=mn61:13.6><span class=root>akusalaṁ idaṁ vacīkammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ vacīkammaṁ. </span><br><p id=mn61:13.7><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br><p id=mn61:13.8><span class=root>‘yaṁ kho ahaṁ idaṁ vācāya kammaṁ karomi idaṁ me vacīkammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><br><p id=mn61:13.9><span class=root>kusalaṁ idaṁ vacīkammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ vacīkammaṁ. </span><br><p id=mn61:14.1><span class=root>Katvāpi te, rāhula, vācāya kammaṁ tadeva te vacīkammaṁ paccavekkhitabbaṁ: </span><br><p id=mn61:14.2><span class=root>‘yannu kho ahaṁ idaṁ vācāya kammaṁ akāsiṁ idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br><p id=mn61:14.3><span class=root>akusalaṁ idaṁ vacīkammaṁ dukkhudrayaṁ dukkhavipākan’ti? </span><br><p id=mn61:14.4><span class=root>Sace kho tvaṁ, rāhula, paccavekkhamāno evaṁ jāneyyāsi: </span><br> <span class=sujato>If, while checking in this way, you know: </span><br><p id=mn61:14.5><span class=root>‘yaṁ kho ahaṁ idaṁ vācāya kammaṁ akāsiṁ idaṁ me vacīkammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br> <span class=sujato>‘This act of speech that I have done leads to hurting myself, hurting others, or hurting both. </span><br><p id=mn61:14.6><span class=root>akusalaṁ idaṁ vacīkammaṁ dukkhudrayaṁ dukkhavipākan’ti, evarūpaṁ te, rāhula, vacīkammaṁ satthari vā viññūsu vā sabrahmacārīsu desetabbaṁ, vivaritabbaṁ, uttānīkattabbaṁ; </span><br> <span class=sujato>It’s unskillful, with suffering as its outcome and result.’ Then, Rāhula, you should confess, reveal, and clarify such a deed to the Teacher or a sensible spiritual companion. </span><br><p id=mn61:14.7><span class=root>desetvā vivaritvā uttānīkatvā āyatiṁ saṁvaraṁ āpajjitabbaṁ. </span><br> <span class=sujato>And having revealed it you should restrain yourself in future. </span><br><p id=mn61:14.8><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br> <span class=sujato>But if, while checking in this way, you know: </span><br><p id=mn61:14.9><span class=root>‘yaṁ kho ahaṁ idaṁ vācāya kammaṁ akāsiṁ idaṁ me vacīkammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><br> <span class=sujato>‘This act of speech that I have done doesn’t lead to hurting myself, hurting others, or hurting both. </span><br><p id=mn61:14.10><span class=root>kusalaṁ idaṁ vacīkammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><br> <span class=sujato>It’s skillful, with happiness as its outcome and result.’ Then, Rāhula, you should live in rapture and joy because of this, training day and night in skillful qualities. </span><br><p id=mn61:15.1><span class=root>Yadeva tvaṁ, rāhula, manasā kammaṁ kattukāmo ahosi, tadeva te manokammaṁ paccavekkhitabbaṁ: </span><br> <span class=sujato>When you want to act with the mind, you should check on that same deed: </span><br><p id=mn61:15.2><span class=root>‘yannu kho ahaṁ idaṁ manasā kammaṁ kattukāmo idaṁ me manokammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><br> <span class=sujato>‘Does this act of mind that I want to do lead to hurting myself, hurting others, or hurting both? …’ … </span><br><p id=mn61:15.3><span class=root>akusalaṁ idaṁ manokammaṁ dukkhudrayaṁ dukkhavipākan’ti? </span><br><p id=mn61:15.4><span class=root>Sace tvaṁ, rāhula, paccavekkhamāno evaṁ jāneyyāsi: </span><br><p id=mn61:15.5><span class=root>‘yaṁ kho ahaṁ idaṁ manasā kammaṁ kattukāmo idaṁ me manokammaṁ attabyābādhāyapi saṁvatteyya, parabyābādhāyapi saṁvatteyya, ubhayabyābādhāyapi saṁvatteyya—</span><br><p id=mn61:15.6><span class=root>akusalaṁ idaṁ manokammaṁ dukkhudrayaṁ dukkhavipākan’ti, evarūpaṁ te, rāhula, manasā kammaṁ sasakkaṁ na karaṇīyaṁ. </span><br><p id=mn61:15.7><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br><p id=mn61:15.8><span class=root>‘yaṁ kho ahaṁ idaṁ manasā kammaṁ kattukāmo idaṁ me manokammaṁ nevattabyābādhāyapi saṁvatteyya, na parabyābādhāyapi saṁvatteyya, na ubhayabyābādhāyapi saṁvatteyya—</span><br><p id=mn61:15.9><span class=root>kusalaṁ idaṁ manokammaṁ sukhudrayaṁ sukhavipākan’ti, evarūpaṁ te, rāhula, manasā kammaṁ karaṇīyaṁ. </span><br><p id=mn61:16.1><span class=root>Karontenapi te, rāhula, manasā kammaṁ tadeva te manokammaṁ paccavekkhitabbaṁ: </span><br><p id=mn61:16.2><span class=root>‘yannu kho ahaṁ idaṁ manasā kammaṁ karomi idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br><p id=mn61:16.3><span class=root>akusalaṁ idaṁ manokammaṁ dukkhudrayaṁ dukkhavipākan’ti? </span><br><p id=mn61:16.4><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br><p id=mn61:16.5><span class=root>‘yaṁ kho ahaṁ idaṁ manasā kammaṁ karomi idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br><p id=mn61:16.6><span class=root>akusalaṁ idaṁ manokammaṁ dukkhudrayaṁ dukkhavipākan’ti, paṭisaṁhareyyāsi tvaṁ, rāhula, evarūpaṁ manokammaṁ. </span><br><p id=mn61:16.7><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br><p id=mn61:16.8><span class=root>‘yaṁ kho ahaṁ idaṁ manasā kammaṁ karomi idaṁ me manokammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><br><p id=mn61:16.9><span class=root>kusalaṁ idaṁ manokammaṁ sukhudrayaṁ sukhavipākan’ti, anupadajjeyyāsi tvaṁ, rāhula, evarūpaṁ manokammaṁ. </span><br><p id=mn61:17.1><span class=root>Katvāpi te, rāhula, manasā kammaṁ tadeva te manokammaṁ paccavekkhitabbaṁ: </span><br><p id=mn61:17.2><span class=root>‘yannu kho ahaṁ idaṁ manasā kammaṁ akāsiṁ idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br><p id=mn61:17.3><span class=root>akusalaṁ idaṁ manokammaṁ dukkhudrayaṁ dukkhavipākan’ti? </span><br><p id=mn61:17.4><span class=root>Sace kho tvaṁ, rāhula, paccavekkhamāno evaṁ jāneyyāsi: </span><br> <span class=sujato>If, while checking in this way, you know: </span><br><p id=mn61:17.5><span class=root>‘yaṁ kho ahaṁ idaṁ manasā kammaṁ akāsiṁ idaṁ me manokammaṁ attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati—</span><br> <span class=sujato>‘This act of mind that I have done leads to hurting myself, hurting others, or hurting both. </span><br><p id=mn61:17.6><span class=root>akusalaṁ idaṁ manokammaṁ dukkhudrayaṁ dukkhavipākan’ti, evarūpaṁ pana te, rāhula, manokammaṁ aṭṭīyitabbaṁ harāyitabbaṁ jigucchitabbaṁ; </span><br> <span class=sujato>It’s unskillful, with suffering as its outcome and result.’ Then, Rāhula, you should be horrified, repelled, and disgusted by that deed. </span><br><p id=mn61:17.7><span class=root>aṭṭīyitvā harāyitvā jigucchitvā āyatiṁ saṁvaraṁ āpajjitabbaṁ. </span><br> <span class=sujato>And being repelled, you should restrain yourself in future. </span><br><p id=mn61:17.8><span class=root>Sace pana tvaṁ, rāhula, paccavekkhamāno evaṁ jāneyyāsi: </span><br> <span class=sujato>But if, while checking in this way, you know: </span><br><p id=mn61:17.9><span class=root>‘yaṁ kho ahaṁ idaṁ manasā kammaṁ akāsiṁ idaṁ me manokammaṁ nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati—</span><br> <span class=sujato>‘This act with the mind that I have done doesn’t lead to hurting myself, hurting others, or hurting both. </span><br><p id=mn61:17.10><span class=root>kusalaṁ idaṁ manokammaṁ sukhudrayaṁ sukhavipākan’ti, teneva tvaṁ, rāhula, pītipāmojjena vihareyyāsi ahorattānusikkhī kusalesu dhammesu. </span><br> <span class=sujato>It’s skillful, with happiness as its outcome and result.’ Then, Rāhula, you should live in rapture and joy because of this, training day and night in skillful qualities. </span><br><p id=mn61:18.1><span class=root>Ye hi keci, rāhula, atītamaddhānaṁ samaṇā vā brāhmaṇā vā kāyakammaṁ parisodhesuṁ, vacīkammaṁ parisodhesuṁ, manokammaṁ parisodhesuṁ, sabbe te evamevaṁ paccavekkhitvā paccavekkhitvā kāyakammaṁ parisodhesuṁ, paccavekkhitvā paccavekkhitvā vacīkammaṁ parisodhesuṁ, paccavekkhitvā paccavekkhitvā manokammaṁ parisodhesuṁ. </span><br> <span class=sujato>All the ascetics and brahmins of the past, future, and present who purify their physical, verbal, and mental actions do so after repeatedly checking. </span><br><p id=mn61:18.2><span class=root>Yepi hi keci, rāhula, anāgatamaddhānaṁ samaṇā vā brāhmaṇā vā kāyakammaṁ parisodhessanti, vacīkammaṁ parisodhessanti, manokammaṁ parisodhessanti, sabbe te evamevaṁ paccavekkhitvā paccavekkhitvā kāyakammaṁ parisodhessanti, paccavekkhitvā paccavekkhitvā vacīkammaṁ parisodhessanti, paccavekkhitvā paccavekkhitvā manokammaṁ parisodhessan”ti. </span><br><p id=mn61:18.3><span class=root>Yepi hi keci, rāhula, etarahi samaṇā vā brāhmaṇā vā kāyakammaṁ parisodhenti, vacīkammaṁ parisodhenti, manokammaṁ parisodhenti, sabbe te evamevaṁ paccavekkhitvā paccavekkhitvā kāyakammaṁ parisodhenti, paccavekkhitvā paccavekkhitvā vacīkammaṁ parisodhenti, paccavekkhitvā paccavekkhitvā manokammaṁ parisodhenti. </span><br><p id=mn61:18.4><span class=root>Tasmātiha, rāhula, ‘paccavekkhitvā paccavekkhitvā kāyakammaṁ parisodhessāmi, paccavekkhitvā paccavekkhitvā vacīkammaṁ parisodhessāmi, paccavekkhitvā paccavekkhitvā manokammaṁ parisodhessāmī’ti—</span><br> <span class=sujato>So Rāhula, you should train yourself like this: ‘I will purify my physical, verbal, and mental actions after repeatedly checking.’” </span><br><p id=mn61:18.5><span class=root>evañhi te, rāhula, sikkhitabban”ti. </span><br><p id=mn61:18.6><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn61:18.7><span class=root>Attamano āyasmā rāhulo bhagavato bhāsitaṁ abhinandīti. </span><br> <span class=sujato>Satisfied, Venerable Rāhula approved what the Buddha said. </span><br><p id=mn61:18.8><span class=root>Ambalaṭṭhikarāhulovādasuttaṁ niṭṭhitaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>