<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0042.html>Deutsch</a> , <a href=/canon/ru/pli/ms/sutta/mn/mn0042.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0041.html>Previous</a><a href=/canon/en/pli/ms/sutta/mn/mn0043.html>Next</a></div><p><div class=verse-container id=mn42:0.1><span>Majjhima Nikāya 42 </span><span class="translation sujato">Middle Discourses 42 </span></div><p><div class=verse-container id=mn42:0.2><span class=big-bold>Verañjakasutta </span><span class="translation sujato">The People of Verañjā </span></div><p><div class=verse-container id=mn42:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn42:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn42:2.1><span>Tena kho pana samayena verañjakā brāhmaṇagahapatikā sāvatthiyaṁ paṭivasanti kenacideva karaṇīyena. </span><span class="translation sujato">Now at that time the brahmins and householders of Verañjā were residing in Sāvatthī on some business. </span></div><p><div class=verse-container id=mn42:2.2><span>Assosuṁ kho verañjakā brāhmaṇagahapatikā: </span><span class="translation sujato">The brahmins and householders of Verañjā heard: </span></div><p><div class=verse-container id=mn42:2.3><span>“samaṇo khalu, bho, gotamo sakyaputto sakyakulā pabbajito sāvatthiyaṁ viharati jetavane anāthapiṇḍikassa ārāme. </span><span class="translation sujato">“It seems the ascetic Gotama—a Sakyan, gone forth from a Sakyan family—is staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn42:2.4><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation sujato">He has this good reputation … </span></div><p><div class=verse-container id=mn42:2.5><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’. </span></div><p><div class=verse-container id=mn42:2.6><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span></div><p><div class=verse-container id=mn42:2.7><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ; kevalaparipuṇṇaṁ parisuddhaṁ brahmacariyaṁ pakāseti. </span></div><p><div class=verse-container id=mn42:2.8><span>Sādhu kho pana tathārūpānaṁ arahataṁ dassanaṁ hotī”ti. </span><span class="translation sujato">It’s good to see such perfected ones.” </span></div><p><div class=verse-container id=mn42:3.1><span>Atha kho verañjakā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu; appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu; appekacce yena bhagavā tenañjaliṁ paṇāmetvā ekamantaṁ nisīdiṁsu; appekacce bhagavato santike nāmagottaṁ sāvetvā ekamantaṁ nisīdiṁsu; appekacce tuṇhībhūtā ekamantaṁ nisīdiṁsu. Ekamantaṁ nisinnā kho verañjakā brāhmaṇagahapatikā bhagavantaṁ etadavocuṁ: </span><span class="translation sujato">… They said to the Buddha: </span></div><p><div class=verse-container id=mn42:4.1><span>“ko nu kho, bho gotama, hetu, ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti? </span><span class="translation sujato">“What is the cause, worthy Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell? </span></div><p><div class=verse-container id=mn42:4.2><span>Ko pana, bho gotama, hetu, ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti? </span><span class="translation sujato">And what is the cause, worthy Gotama, what is the reason why some sentient beings, when their body breaks up, after death, are reborn in a good place, a heavenly realm?” </span></div><p><div class=verse-container id=mn42:5.1><span>“Adhammacariyāvisamacariyāhetu kho, gahapatayo, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><span class="translation sujato">“Unprincipled and immoral conduct is the reason why some sentient beings, when their body breaks up, after death, are reborn in a place of loss, a bad place, the underworld, hell. </span></div><p><div class=verse-container id=mn42:5.2><span>Dhammacariyāsamacariyāhetu kho, gahapatayo, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><span class="translation sujato">Principled and moral conduct is the reason why some sentient beings, when their body breaks up, after death, are reborn in a good place, a heavenly realm.” </span></div><p><div class=verse-container id=mn42:6.1><span>“Na kho mayaṁ imassa bhoto gotamassa saṅkhittena bhāsitassa, vitthārena atthaṁ avibhattassa, vitthārena atthaṁ ājānāma. </span><span class="translation sujato">“We don’t understand the detailed meaning of the worthy Gotama’s brief statement. …” </span></div><p><div class=verse-container id=mn42:6.2><span>Sādhu no bhavaṁ gotamo tathā dhammaṁ desetu yathā mayaṁ imassa bhoto gotamassa saṅkhittena bhāsitassa, vitthārena atthaṁ avibhattassa, vitthārena atthaṁ ājāneyyāmā”ti. </span></div><p><div class=verse-container id=mn42:6.3><span>“Tena hi, gahapatayo, suṇātha sādhukaṁ manasi karotha, bhāsissāmī”ti. </span></div><p><div class=verse-container id=mn42:6.4><span>“Evaṁ, bho”ti kho verañjakā brāhmaṇagahapatikā bhagavato paccassosuṁ. </span></div><p><div class=verse-container id=mn42:6.5><span>Bhagavā etadavoca: </span></div><p><div class=verse-container id=mn42:7.1><span>“Tividhaṁ kho, gahapatayo, kāyena adhammacārī visamacārī hoti, catubbidhaṁ vācāya adhammacārī visamacārī hoti, tividhaṁ manasā adhammacārī visamacārī hoti. </span><span class="translation sujato">“Householders, a person of unprincipled and immoral conduct is threefold by way of body, fourfold by way of speech, and threefold by way of mind. …” … </span></div><p><div class=verse-container id=mn42:8.1><span>Kathañca, gahapatayo, tividhaṁ kāyena adhammacārī visamacārī hoti? </span></div><p><div class=verse-container id=mn42:8.2><span>Idha, gahapatayo, ekacco pāṇātipātī hoti. Luddo lohitapāṇi hatappahate niviṭṭho adayāpanno pāṇabhūtesu. </span></div><p><div class=verse-container id=mn42:8.3><span>Adinnādāyī kho pana hoti. Yaṁ taṁ parassa paravittūpakaraṇaṁ … taṁ adinnaṁ theyyasaṅkhātaṁ ādātā hoti. </span></div><p><div class=verse-container id=mn42:8.4><span>Kāmesumicchācārī kho pana hoti. Yā tā māturakkhitā … tathārūpāsu cārittaṁ āpajjitā hoti. </span></div><p><div class=verse-container id=mn42:8.5><span>Evaṁ kho, gahapatayo, tividhaṁ kāyena adhammacārī visamacārī hoti. </span></div><p><div class=verse-container id=mn42:9.1><span>Kathañca, gahapatayo, catubbidhaṁ vācāya adhammacārī visamacārī hoti? </span></div><p><div class=verse-container id=mn42:9.2><span>Idha, gahapatayo, ekacco musāvādī hoti. Sabhāgato vā … sampajānamusā bhāsitā hoti. </span></div><p><div class=verse-container id=mn42:9.3><span>Pisuṇavāco kho pana hoti. Ito sutvā amutra akkhātā … vaggakaraṇiṁ vācaṁ bhāsitā hoti. </span></div><p><div class=verse-container id=mn42:9.4><span>Pharusavāco kho pana hoti. Yā sā vācā aṇḍakā kakkasā … tathārūpiṁ vācaṁ bhāsitā hoti. </span></div><p><div class=verse-container id=mn42:9.5><span>Samphappalāpī kho pana hoti. Akālavādī … apariyantavatiṁ anatthasaṁhitaṁ. </span></div><p><div class=verse-container id=mn42:9.6><span>Evaṁ kho, gahapatayo, catubbidhaṁ vācāya adhammacārī visamacārī hoti. </span></div><p><div class=verse-container id=mn42:10.1><span>Kathañca, gahapatayo, tividhaṁ manasā adhammacārī visamacārī hoti? </span></div><p><div class=verse-container id=mn42:10.2><span>Idha, gahapatayo, ekacco abhijjhālu hoti …pe… taṁ mamassā’ti. </span></div><p><div class=verse-container id=mn42:10.3><span>Byāpannacitto kho pana hoti paduṭṭhamanasaṅkappo: ‘ime sattā haññantu vā … mā vā ahesun’ti. </span></div><p><div class=verse-container id=mn42:10.4><span>Micchādiṭṭhiko kho pana hoti viparītadassano: </span></div><p><div class=verse-container id=mn42:10.5><span>‘natthi dinnaṁ, natthi yiṭṭhaṁ … sacchikatvā pavedentī’ti. </span></div><p><div class=verse-container id=mn42:10.6><span>Evaṁ kho, gahapatayo, tividhaṁ manasā adhammacārī visamacārī hoti. </span></div><p><div class=verse-container id=mn42:10.7><span>Evaṁ adhammacariyāvisamacariyāhetu kho, gahapatayo, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span></div><p><div class=verse-container id=mn42:11.1><span>Tividhaṁ kho, gahapatayo, kāyena dhammacārī samacārī hoti, catubbidhaṁ vācāya dhammacārī samacārī hoti, tividhaṁ manasā dhammacārī samacārī hoti. </span></div><p><div class=verse-container id=mn42:12.1><span>Kathañca, gahapatayo, tividhaṁ kāyena dhammacārī samacārī hoti? </span></div><p><div class=verse-container id=mn42:12.2><span>Idha, gahapatayo, ekacco pāṇātipātaṁ pahāya pāṇātipātā paṭivirato hoti, nihitadaṇḍo nihitasattho lajjī dayāpanno sabbapāṇabhūtahitānukampī viharati. </span></div><p><div class=verse-container id=mn42:12.3><span>Adinnādānaṁ pahāya adinnādānā paṭivirato hoti, yaṁ taṁ parassa … taṁ nādinnaṁ theyyasaṅkhātaṁ ādātā hoti. </span></div><p><div class=verse-container id=mn42:12.4><span>Kāmesumicchācāraṁ pahāya … tathārūpāsu na cārittaṁ āpajjitā hoti. </span></div><p><div class=verse-container id=mn42:12.5><span>Evaṁ kho, gahapatayo, tividhaṁ kāyena dhammacārī samacārī hoti. </span></div><p><div class=verse-container id=mn42:13.1><span>Kathañca, gahapatayo, catubbidhaṁ vācāya dhammacārī samacārī hoti? </span></div><p><div class=verse-container id=mn42:13.2><span>Idha, gahapatayo, ekacco musāvādaṁ pahāya musāvādā paṭivirato hoti. Sabhāgato vā …pe… na sampajānamusā bhāsitā hoti. </span></div><p><div class=verse-container id=mn42:13.3><span>Pisuṇaṁ vācaṁ pahāya … samaggakaraṇiṁ vācaṁ bhāsitā hoti. </span></div><p><div class=verse-container id=mn42:13.4><span>Pharusaṁ vācaṁ pahāya … tathārūpaṁ vācaṁ bhāsitā hoti. </span></div><p><div class=verse-container id=mn42:13.5><span>Samphappalāpaṁ pahāya … kālena sāpadesaṁ pariyantavatiṁ atthasaṁhitaṁ. </span></div><p><div class=verse-container id=mn42:13.6><span>Evaṁ kho, gahapatayo, catubbidhaṁ vācāya dhammacārī samacārī hoti. </span></div><p><div class=verse-container id=mn42:14.1><span>Kathañca, gahapatayo, tividhaṁ manasā dhammacārī samacārī hoti? </span></div><p><div class=verse-container id=mn42:14.2><span>Idha, gahapatayo, ekacco anabhijjhālu hoti. Yaṁ taṁ parassa paravittūpakaraṇaṁ taṁ nābhijjhātā hoti: ‘aho vata yaṁ parassa, taṁ mamassā’ti. </span></div><p><div class=verse-container id=mn42:14.3><span>Abyāpannacitto kho pana hoti appaduṭṭhamanasaṅkappo: ‘ime sattā averā abyābajjhā anīghā sukhī attānaṁ pariharantū’ti. </span></div><p><div class=verse-container id=mn42:14.4><span>Sammādiṭṭhiko kho pana hoti aviparītadassano: </span></div><p><div class=verse-container id=mn42:14.5><span>‘atthi dinnaṁ, atthi yiṭṭhaṁ … sayaṁ abhiññā sacchikatvā pavedentī’ti. </span></div><p><div class=verse-container id=mn42:14.6><span>Evaṁ kho, gahapatayo, tividhaṁ manasā dhammacārī samacārī hoti. </span></div><p><div class=verse-container id=mn42:14.7><span>Evaṁ dhammacariyāsamacariyāhetu kho, gahapatayo, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjanti. </span></div><p><div class=verse-container id=mn42:15.1><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:15.2><span>‘aho vatāhaṁ kāyassa bhedā paraṁ maraṇā khattiyamahāsālānaṁ sahabyataṁ upapajjeyyan’ti; </span></div><p><div class=verse-container id=mn42:15.3><span>ṭhānaṁ kho panetaṁ vijjati, yaṁ so kāyassa bhedā paraṁ maraṇā khattiyamahāsālānaṁ sahabyataṁ upapajjeyya. </span></div><p><div class=verse-container id=mn42:15.4><span>Taṁ kissa hetu? </span></div><p><div class=verse-container id=mn42:15.5><span>Tathā hi so dhammacārī samacārī. </span></div><p><div class=verse-container id=mn42:16-17.1><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:16-17.2><span>‘aho vatāhaṁ kāyassa bhedā paraṁ maraṇā brāhmaṇamahāsālānaṁ …pe… </span></div><p><div class=verse-container id=mn42:16-17.3><span>gahapatimahāsālānaṁ sahabyataṁ upapajjeyyan’ti; </span></div><p><div class=verse-container id=mn42:16-17.4><span>ṭhānaṁ kho panetaṁ vijjati, yaṁ so kāyassa bhedā paraṁ maraṇā gahapatimahāsālānaṁ sahabyataṁ upapajjeyya. </span></div><p><div class=verse-container id=mn42:16-17.5><span>Taṁ kissa hetu? </span></div><p><div class=verse-container id=mn42:16-17.6><span>Tathā hi so dhammacārī samacārī. </span></div><p><div class=verse-container id=mn42:18-42.1><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:18-42.2><span>‘aho vatāhaṁ kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyyan’ti; </span></div><p><div class=verse-container id=mn42:18-42.3><span>ṭhānaṁ kho panetaṁ vijjati, yaṁ so kāyassa bhedā paraṁ maraṇā cātumahārājikānaṁ devānaṁ sahabyataṁ upapajjeyya. </span></div><p><div class=verse-container id=mn42:18-42.4><span>Taṁ kissa hetu? </span></div><p><div class=verse-container id=mn42:18-42.5><span>Tathā hi so dhammacārī samacārī. </span></div><p><div class=verse-container id=mn42:18-42.6><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:18-42.7><span>‘aho vatāhaṁ kāyassa bhedā paraṁ maraṇā tāvatiṁsānaṁ devānaṁ … </span></div><p><div class=verse-container id=mn42:18-42.8><span>yāmānaṁ devānaṁ … </span></div><p><div class=verse-container id=mn42:18-42.9><span>tusitānaṁ devānaṁ … </span></div><p><div class=verse-container id=mn42:18-42.10><span>nimmānaratīnaṁ devānaṁ … </span></div><p><div class=verse-container id=mn42:18-42.11><span>paranimmitavasavattīnaṁ devānaṁ … </span></div><p><div class=verse-container id=mn42:18-42.12><span>brahmakāyikānaṁ devānaṁ sahabyataṁ upapajjeyyan’ti; </span></div><p><div class=verse-container id=mn42:18-42.13><span>ṭhānaṁ kho panetaṁ vijjati, yaṁ so kāyassa bhedā paraṁ maraṇā brahmakāyikānaṁ devānaṁ sahabyataṁ upapajjeyya. </span></div><p><div class=verse-container id=mn42:18-42.14><span>Taṁ kissa hetu? </span></div><p><div class=verse-container id=mn42:18-42.15><span>Tathā hi so dhammacārī samacārī. </span></div><p><div class=verse-container id=mn42:18-42.16><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:18-42.17><span>‘aho vatāhaṁ kāyassa bhedā paraṁ maraṇā ābhānaṁ devānaṁ sahabyataṁ upapajjeyyan’ti; </span></div><p><div class=verse-container id=mn42:18-42.18><span>ṭhānaṁ kho panetaṁ vijjati, yaṁ so kāyassa bhedā paraṁ maraṇā ābhānaṁ devānaṁ sahabyataṁ upapajjeyya. </span></div><p><div class=verse-container id=mn42:18-42.19><span>Taṁ kissa hetu? </span></div><p><div class=verse-container id=mn42:18-42.20><span>Tathā hi so dhammacārī samacārī. </span></div><p><div class=verse-container id=mn42:18-42.21><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:18-42.22><span>‘aho vatāhaṁ kāyassa bhedā paraṁ maraṇā parittābhānaṁ devānaṁ …pe… </span></div><p><div class=verse-container id=mn42:18-42.23><span>appamāṇābhānaṁ devānaṁ … </span></div><p><div class=verse-container id=mn42:18-42.24><span>ābhassarānaṁ devānaṁ … </span></div><p><div class=verse-container id=mn42:18-42.25><span>parittasubhānaṁ devānaṁ … </span></div><p><div class=verse-container id=mn42:18-42.26><span>appamāṇasubhānaṁ devānaṁ … </span></div><p><div class=verse-container id=mn42:18-42.27><span>subhakiṇhānaṁ devānaṁ … </span></div><p><div class=verse-container id=mn42:18-42.28><span>vehapphalānaṁ devānaṁ … </span></div><p><div class=verse-container id=mn42:18-42.29><span>avihānaṁ devānaṁ … </span></div><p><div class=verse-container id=mn42:18-42.30><span>atappānaṁ devānaṁ … </span></div><p><div class=verse-container id=mn42:18-42.31><span>sudassānaṁ devānaṁ … </span></div><p><div class=verse-container id=mn42:18-42.32><span>sudassīnaṁ devānaṁ … </span></div><p><div class=verse-container id=mn42:18-42.33><span>akaniṭṭhānaṁ devānaṁ … </span></div><p><div class=verse-container id=mn42:18-42.34><span>ākāsānañcāyatanūpagānaṁ devānaṁ … </span></div><p><div class=verse-container id=mn42:18-42.35><span>viññāṇañcāyatanūpagānaṁ devānaṁ … </span></div><p><div class=verse-container id=mn42:18-42.36><span>ākiñcaññāyatanūpagānaṁ devānaṁ … </span></div><p><div class=verse-container id=mn42:18-42.37><span>nevasaññānāsaññāyatanūpagānaṁ devānaṁ sahabyataṁ upapajjeyyan’ti; </span></div><p><div class=verse-container id=mn42:18-42.38><span>ṭhānaṁ kho panetaṁ vijjati, yaṁ so kāyassa bhedā paraṁ maraṇā nevasaññānāsaññāyatanūpagānaṁ devānaṁ sahabyataṁ upapajjeyya. </span></div><p><div class=verse-container id=mn42:18-42.39><span>Taṁ kissa hetu? </span></div><p><div class=verse-container id=mn42:18-42.40><span>Tathā hi so dhammacārī samacārī. </span></div><p><div class=verse-container id=mn42:43.1><span>Ākaṅkheyya ce, gahapatayo, dhammacārī samacārī: </span></div><p><div class=verse-container id=mn42:43.2><span>‘aho vatāhaṁ āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti; </span></div><p><div class=verse-container id=mn42:43.3><span>ṭhānaṁ kho panetaṁ vijjati, ‘yaṁ so āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyya. </span></div><p><div class=verse-container id=mn42:43.4><span>Taṁ kissa hetu? </span></div><p><div class=verse-container id=mn42:43.5><span>Tathā hi so dhammacārī samacārī’”ti. </span></div><p><div class=verse-container id=mn42:44.1><span>Evaṁ vutte, verañjakā brāhmaṇagahapatikā bhagavantaṁ etadavocuṁ: </span></div><p><div class=verse-container id=mn42:44.2><span>“abhikkantaṁ, bho gotama, abhikkantaṁ, bho gotama. </span></div><p><div class=verse-container id=mn42:44.3><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span></div><p><div class=verse-container id=mn42:44.4><span>Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca. </span></div><p><div class=verse-container id=mn42:44.5><span>Upāsake no bhavaṁ gotamo dhāretu ajjatagge pāṇupete saraṇaṁ gate”ti. </span></div><p><div class=verse-container id=mn42:44.6><span>Verañjakasuttaṁ niṭṭhitaṁ dutiyaṁ. </span></div><div class=flex-between><a href=/canon/en/pli/ms/sutta/mn/mn0041.html>Previous</a><a href=/canon/en/pli/ms/sutta/mn/mn0043.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>