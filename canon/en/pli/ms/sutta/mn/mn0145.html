<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0145.html>Deutsch</a> , <a href=/canon/ru/pli/ms/sutta/mn/mn0145.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0144.html>Previous</a><a href=/canon/en/pli/ms/sutta/mn/mn0146.html>Next</a></div><p><div class=verse-container id=mn145:0.1><span>Majjhima Nikāya 145 </span><span class="translation sujato">Middle Discourses 145 </span></div><p><div class=verse-container id=mn145:0.2><span class=big-bold>Puṇṇovādasutta </span><span class="translation sujato">Advice to Puṇṇa </span></div><p><div class=verse-container id=mn145:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn145:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=mn145:1.3><span>Atha kho āyasmā puṇṇo sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā puṇṇo bhagavantaṁ etadavoca: </span><span class="translation sujato">Then in the late afternoon, Venerable Puṇṇa came out of retreat and went to the Buddha. He bowed, sat down to one side, and said to the Buddha, </span></div><p><div class=verse-container id=mn145:2.1><span>“sādhu maṁ, bhante, bhagavā saṅkhittena ovādena ovadatu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti. </span><span class="translation sujato">“Sir, may the Buddha please teach me Dhamma in brief. When I’ve heard it, I’ll live alone, withdrawn, diligent, keen, and resolute.” </span></div><p><div class=verse-container id=mn145:2.2><span>“Tena hi, puṇṇa, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, Puṇṇa, listen and apply your mind well, I will speak.” </span></div><p><div class=verse-container id=mn145:2.3><span>“Evaṁ, bhante”ti kho āyasmā puṇṇo bhagavato paccassosi. </span><span class="translation sujato">“Yes, sir,” replied Puṇṇa. </span></div><p><div class=verse-container id=mn145:2.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=mn145:3.1><span>“Santi kho, puṇṇa, cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā. </span><span class="translation sujato">“Puṇṇa, there are sights known by the eye, which are likable, desirable, agreeable, pleasant, sensual, and arousing. </span></div><p><div class=verse-container id=mn145:3.2><span>Tañce bhikkhu abhinandati abhivadati ajjhosāya tiṭṭhati. </span><span class="translation sujato">If a mendicant approves, welcomes, and keeps clinging to them, </span></div><p><div class=verse-container id=mn145:3.3><span>Tassa taṁ abhinandato abhivadato ajjhosāya tiṭṭhato uppajjati nandī. </span><span class="translation sujato">this gives rise to relishing. </span></div><p><div class=verse-container id=mn145:3.4><span>‘Nandīsamudayā dukkhasamudayo, puṇṇā’ti vadāmi. </span><span class="translation sujato">Relishing is the origin of suffering, I say. </span></div><p><div class=verse-container id=mn145:3.5><span>Santi kho, puṇṇa, sotaviññeyyā saddā … </span><span class="translation sujato">There are sounds known by the ear … </span></div><p><div class=verse-container id=mn145:3.6><span>ghānaviññeyyā gandhā … </span><span class="translation sujato">smells known by the nose … </span></div><p><div class=verse-container id=mn145:3.7><span>jivhāviññeyyā rasā … </span><span class="translation sujato">tastes known by the tongue … </span></div><p><div class=verse-container id=mn145:3.8><span>kāyaviññeyyā phoṭṭhabbā … </span><span class="translation sujato">touches known by the body … </span></div><p><div class=verse-container id=mn145:3.9><span>manoviññeyyā dhammā iṭṭhā kantā manāpā piyarūpā kāmūpasaṁhitā rajanīyā. </span><span class="translation sujato">ideas known by the mind, which are likable, desirable, agreeable, pleasant, sensual, and arousing. </span></div><p><div class=verse-container id=mn145:3.10><span>Tañce bhikkhu abhinandati abhivadati ajjhosāya tiṭṭhati. </span><span class="translation sujato">If a mendicant approves, welcomes, and keeps clinging to them, </span></div><p><div class=verse-container id=mn145:3.11><span>Tassa taṁ abhinandato abhivadato ajjhosāya tiṭṭhato uppajjati nandī. </span><span class="translation sujato">this gives rise to relishing. </span></div><p><div class=verse-container id=mn145:3.12><span>‘Nandīsamudayā dukkhasamudayo, puṇṇā’ti vadāmi. </span><span class="translation sujato">Relishing is the origin of suffering, I say. </span></div><p><div class=verse-container id=mn145:4.1><span>Santi ca kho, puṇṇa, cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā. </span><span class="translation sujato">There are sights known by the eye, which are likable, desirable, agreeable, pleasant, sensual, and arousing. </span></div><p><div class=verse-container id=mn145:4.2><span>Tañce bhikkhu nābhinandati nābhivadati nājjhosāya tiṭṭhati. </span><span class="translation sujato">If a mendicant doesn’t approve, welcome, and keep clinging to them, </span></div><p><div class=verse-container id=mn145:4.3><span>Tassa taṁ anabhinandato anabhivadato anajjhosāya tiṭṭhato nandī nirujjhati. </span><span class="translation sujato">relishing ceases. </span></div><p><div class=verse-container id=mn145:4.4><span>‘Nandīnirodhā dukkhanirodho, puṇṇā’ti vadāmi. </span><span class="translation sujato">When relishing ceases, suffering ceases, I say. </span></div><p><div class=verse-container id=mn145:4.5><span>Santi ca kho, puṇṇa, sotaviññeyyā saddā … </span><span class="translation sujato">There are sounds known by the ear … </span></div><p><div class=verse-container id=mn145:4.6><span>ghānaviññeyyā gandhā … </span><span class="translation sujato">smells known by the nose … </span></div><p><div class=verse-container id=mn145:4.7><span>jivhāviññeyyā rasā … </span><span class="translation sujato">tastes known by the tongue … </span></div><p><div class=verse-container id=mn145:4.8><span>kāyaviññeyyā phoṭṭhabbā … </span><span class="translation sujato">touches known by the body … </span></div><p><div class=verse-container id=mn145:4.9><span>manoviññeyyā dhammā iṭṭhā kantā manāpā piyarūpā kāmūpasaṁhitā rajanīyā. </span><span class="translation sujato">ideas known by the mind, which are likable, desirable, agreeable, pleasant, sensual, and arousing. </span></div><p><div class=verse-container id=mn145:4.10><span>Tañce bhikkhu nābhinandati nābhivadati nājjhosāya tiṭṭhati. </span><span class="translation sujato">If a mendicant doesn’t approve, welcome, and keep clinging to them, </span></div><p><div class=verse-container id=mn145:4.11><span>Tassa taṁ anabhinandato anabhivadato anajjhosāya tiṭṭhato nandī nirujjhati. </span><span class="translation sujato">relishing ceases. </span></div><p><div class=verse-container id=mn145:4.12><span>‘Nandīnirodhā dukkhanirodho, puṇṇā’ti vadāmi. </span><span class="translation sujato">When relishing ceases, suffering ceases, I say. </span></div><p><div class=verse-container id=mn145:5.1><span>Iminā ca tvaṁ, puṇṇa, mayā saṅkhittena ovādena ovadito katarasmiṁ janapade viharissasī”ti? </span><span class="translation sujato">Puṇṇa, now that I’ve given you this brief advice, what country will you live in?” </span></div><p><div class=verse-container id=mn145:5.2><span>“Imināhaṁ, bhante, bhagavatā saṅkhittena ovādena ovadito, atthi sunāparanto nāma janapado, tatthāhaṁ viharissāmī”ti. </span><span class="translation sujato">“Sir, there’s a country named Sunāparanta. I shall live there.” </span></div><p><div class=verse-container id=mn145:5.3><span>“Caṇḍā kho, puṇṇa, sunāparantakā manussā; </span><span class="translation sujato">“The people of Sunāparanta are wild and rough, Puṇṇa. </span></div><p><div class=verse-container id=mn145:5.4><span>pharusā kho, puṇṇa, sunāparantakā manussā. </span></div><p><div class=verse-container id=mn145:5.5><span>Sace taṁ, puṇṇa, sunāparantakā manussā akkosissanti paribhāsissanti, tattha te, puṇṇa, kinti bhavissatī”ti? </span><span class="translation sujato">If they abuse and insult you, what will you think of them?” </span></div><p><div class=verse-container id=mn145:5.6><span>“Sace maṁ, bhante, sunāparantakā manussā akkosissanti paribhāsissanti, tattha me evaṁ bhavissati: </span><span class="translation sujato">“If they abuse and insult me, I will think: </span></div><p><div class=verse-container id=mn145:5.7><span>‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime pāṇinā pahāraṁ dentī’ti. </span><span class="translation sujato">‘These people of Sunāparanta are gracious, truly gracious, since they don’t hit me with their fists.’ </span></div><p><div class=verse-container id=mn145:5.8><span>Evamettha, bhagavā, bhavissati; </span><span class="translation sujato">That’s what I’ll think, Blessed One. </span></div><p><div class=verse-container id=mn145:5.9><span>evamettha, sugata, bhavissatī”ti. </span><span class="translation sujato">That’s what I’ll think, Holy One.” </span></div><p><div class=verse-container id=mn145:5.10><span>“Sace pana te, puṇṇa, sunāparantakā manussā pāṇinā pahāraṁ dassanti, tattha pana te, puṇṇa, kinti bhavissatī”ti? </span><span class="translation sujato">“But if they do hit you with their fists, what will you think of them then?” </span></div><p><div class=verse-container id=mn145:5.11><span>“Sace me, bhante, sunāparantakā manussā pāṇinā pahāraṁ dassanti, tattha me evaṁ bhavissati: </span><span class="translation sujato">“If they hit me with their fists, I’ll think: </span></div><p><div class=verse-container id=mn145:5.12><span>‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime leḍḍunā pahāraṁ dentī’ti. </span><span class="translation sujato">‘These people of Sunāparanta are gracious, truly gracious, since they don’t throw stones at me.’ </span></div><p><div class=verse-container id=mn145:5.13><span>Evamettha, bhagavā, bhavissati; </span><span class="translation sujato">That’s what I’ll think, Blessed One. </span></div><p><div class=verse-container id=mn145:5.14><span>evamettha, sugata, bhavissatī”ti. </span><span class="translation sujato">That’s what I’ll think, Holy One.” </span></div><p><div class=verse-container id=mn145:5.15><span>“Sace pana te, puṇṇa, sunāparantakā manussā leḍḍunā pahāraṁ dassanti, tattha pana te, puṇṇa, kinti bhavissatī”ti? </span><span class="translation sujato">“But if they do throw stones at you, what will you think of them then?” </span></div><p><div class=verse-container id=mn145:5.16><span>“Sace me, bhante, sunāparantakā manussā leḍḍunā pahāraṁ dassanti, tattha me evaṁ bhavissati: </span><span class="translation sujato">“If they throw stones at me, I’ll think: </span></div><p><div class=verse-container id=mn145:5.17><span>‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime daṇḍena pahāraṁ dentī’ti. </span><span class="translation sujato">‘These people of Sunāparanta are gracious, truly gracious, since they don’t beat me with a club.’ </span></div><p><div class=verse-container id=mn145:5.18><span>Evamettha, bhagavā, bhavissati; </span><span class="translation sujato">That’s what I’ll think, Blessed One. </span></div><p><div class=verse-container id=mn145:5.19><span>evamettha, sugata, bhavissatī”ti. </span><span class="translation sujato">That’s what I’ll think, Holy One.” </span></div><p><div class=verse-container id=mn145:5.20><span>“Sace pana te, puṇṇa, sunāparantakā manussā daṇḍena pahāraṁ dassanti, tattha pana te, puṇṇa, kinti bhavissatī”ti? </span><span class="translation sujato">“But if they do beat you with a club, what will you think of them then?” </span></div><p><div class=verse-container id=mn145:5.21><span>“Sace me, bhante, sunāparantakā manussā daṇḍena pahāraṁ dassanti, tattha me evaṁ bhavissati: </span><span class="translation sujato">“If they beat me with a club, I’ll think: </span></div><p><div class=verse-container id=mn145:5.22><span>‘bhaddakā vatime sunāparantakā manussā, subhaddakā vatime sunāparantakā manussā, yaṁ me nayime satthena pahāraṁ dentī’ti. </span><span class="translation sujato">‘These people of Sunāparanta are gracious, truly gracious, since they don’t stab me with a knife.’ </span></div><p><div class=verse-container id=mn145:5.23><span>Evamettha, bhagavā, bhavissati; </span><span class="translation sujato">That’s what I’ll think, Blessed One. </span></div><p><div class=verse-container id=mn145:5.24><span>evamettha, sugata, bhavissatī”ti. </span><span class="translation sujato">That’s what I’ll think, Holy One.” </span></div><p><div class=verse-container id=mn145:5.25><span>“Sace pana te, puṇṇa, sunāparantakā manussā satthena pahāraṁ dassanti, tattha pana te, puṇṇa, kinti bhavissatī”ti? </span><span class="translation sujato">“But if they do stab you with a knife, what will you think of them then?” </span></div><p><div class=verse-container id=mn145:5.26><span>“Sace me, bhante, sunāparantakā manussā satthena pahāraṁ dassanti, tattha me evaṁ bhavissati: </span><span class="translation sujato">“If they stab me with a knife, I’ll think: </span></div><p><div class=verse-container id=mn145:5.27><span>‘bhaddakā vatime sunāparantakā manussā, subhaddakā vatime sunāparantakā manussā, yaṁ maṁ nayime tiṇhena satthena jīvitā voropentī’ti. </span><span class="translation sujato">‘These people of Sunāparanta are gracious, truly gracious, since they don’t take my life with a sharp knife.’ </span></div><p><div class=verse-container id=mn145:5.28><span>Evamettha, bhagavā, bhavissati; </span><span class="translation sujato">That’s what I’ll think, Blessed One. </span></div><p><div class=verse-container id=mn145:5.29><span>evamettha, sugata, bhavissatī”ti. </span><span class="translation sujato">That’s what I’ll think, Holy One.” </span></div><p><div class=verse-container id=mn145:5.30><span>“Sace pana taṁ, puṇṇa, sunāparantakā manussā tiṇhena satthena jīvitā voropessanti, tattha pana te, puṇṇa, kinti bhavissatī”ti? </span><span class="translation sujato">“But if they do take your life with a sharp knife, what will you think of them then?” </span></div><p><div class=verse-container id=mn145:5.31><span>“Sace maṁ, bhante, sunāparantakā manussā tiṇhena satthena jīvitā voropessanti, tattha me evaṁ bhavissati: </span><span class="translation sujato">“If they take my life with a sharp knife, I’ll think: </span></div><p><div class=verse-container id=mn145:5.32><span>‘santi kho bhagavato sāvakā kāye ca jīvite ca aṭṭīyamānā harāyamānā jigucchamānā satthahārakaṁ pariyesanti. Taṁ me idaṁ apariyiṭṭhaṁyeva satthahārakaṁ laddhan’ti. </span><span class="translation sujato">‘There are disciples of the Buddha who looked for something to take their life because they were horrified, repelled, and disgusted with the body and with life. And I have found this without looking!’ </span></div><p><div class=verse-container id=mn145:5.33><span>Evamettha, bhagavā, bhavissati; </span><span class="translation sujato">That’s what I’ll think, Blessed One. </span></div><p><div class=verse-container id=mn145:5.34><span>evamettha, sugata, bhavissatī”ti. </span><span class="translation sujato">That’s what I’ll think, Holy One.” </span></div><p><div class=verse-container id=mn145:6.1><span>“Sādhu sādhu, puṇṇa. </span><span class="translation sujato">“Good, good Puṇṇa! </span></div><p><div class=verse-container id=mn145:6.2><span>Sakkhissasi kho tvaṁ, puṇṇa, iminā damūpasamena samannāgato sunāparantasmiṁ janapade viharituṁ. </span><span class="translation sujato">Having such self-control and peacefulness, you will be quite capable of living in Sunāparanta. </span></div><p><div class=verse-container id=mn145:6.3><span>Yassadāni tvaṁ, puṇṇa, kālaṁ maññasī”ti. </span><span class="translation sujato">Now, Puṇṇa, go at your convenience.” </span></div><p><div class=verse-container id=mn145:7.1><span>Atha kho āyasmā puṇṇo bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā senāsanaṁ saṁsāmetvā pattacīvaramādāya yena sunāparanto janapado tena cārikaṁ pakkāmi. </span><span class="translation sujato">And then Puṇṇa welcomed and agreed with the Buddha’s words. He got up from his seat, bowed, and respectfully circled the Buddha, keeping him on his right. Then he set his lodgings in order and, taking his bowl and robe, set out for Sunāparanta. </span></div><p><div class=verse-container id=mn145:7.2><span>Anupubbena cārikaṁ caramāno yena sunāparanto janapado tadavasari. </span><span class="translation sujato">Traveling stage by stage, he arrived at Sunāparanta, </span></div><p><div class=verse-container id=mn145:7.3><span>Tatra sudaṁ āyasmā puṇṇo sunāparantasmiṁ janapade viharati. </span><span class="translation sujato">and stayed there. </span></div><p><div class=verse-container id=mn145:7.4><span>Atha kho āyasmā puṇṇo tenevantaravassena pañcamattāni upāsakasatāni paṭivedesi, tenevantaravassena pañcamattāni upāsikasatāni paṭivedesi, tenevantaravassena tisso vijjā sacchākāsi. </span><span class="translation sujato">Within that rainy season he confirmed around five hundred male and five hundred female lay followers. And within that same rainy season he realized the three knowledges. </span></div><p><div class=verse-container id=mn145:7.5><span>Atha kho āyasmā puṇṇo aparena samayena parinibbāyi. </span><span class="translation sujato">Some time later he became fully extinguished. </span></div><p><div class=verse-container id=mn145:8.1><span>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then several mendicants went up to the Buddha, bowed, sat down to one side, and said to him, </span></div><p><div class=verse-container id=mn145:8.2><span>“yo so, bhante, puṇṇo nāma kulaputto bhagavatā saṅkhittena ovādena ovadito so kālaṅkato. </span><span class="translation sujato">“Sir, the gentleman named Puṇṇa, who was advised in brief by the Buddha, has passed away. </span></div><p><div class=verse-container id=mn145:8.3><span>Tassa kā gati, ko abhisamparāyo”ti? </span><span class="translation sujato">Where has he been reborn in his next life?” </span></div><p><div class=verse-container id=mn145:8.4><span>“Paṇḍito, bhikkhave, puṇṇo kulaputto paccapādi dhammassānudhammaṁ, na ca maṁ dhammādhikaraṇaṁ viheṭhesi. </span><span class="translation sujato">“Mendicants, Puṇṇa was astute. He practiced in line with the teachings, and did not trouble me about the teachings. </span></div><p><div class=verse-container id=mn145:8.5><span>Parinibbuto, bhikkhave, puṇṇo kulaputto”ti. </span><span class="translation sujato">Puṇṇa has become fully quenched.” </span></div><p><div class=verse-container id=mn145:8.6><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn145:8.7><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn145:8.8><span>Puṇṇovādasuttaṁ niṭṭhitaṁ tatiyaṁ. </span></div><div class=flex-between><a href=/canon/en/pli/ms/sutta/mn/mn0144.html>Previous</a><a href=/canon/en/pli/ms/sutta/mn/mn0146.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>