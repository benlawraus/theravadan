<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0123.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0122.html>Previous</a><a href=/canon/en/pli/ms/sutta/mn/mn0124.html>Next</a></div><p id=mn123:0.1><span class=root>Majjhima Nikāya 123 </span><br> <span class=sujato>Middle Discourses 123 </span><br><p id=mn123:0.2><span class="root big-bold">Acchariyaabbhutasutta </span><br> <span class=sujato>Incredible and Amazing </span><br><p id=mn123:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn123:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn123:2.1><span class=root>Atha kho sambahulānaṁ bhikkhūnaṁ pacchābhattaṁ piṇḍapātapaṭikkantānaṁ upaṭṭhānasālāyaṁ sannisinnānaṁ sannipatitānaṁ ayamantarākathā udapādi: </span><br> <span class=sujato>Then after the meal, on return from almsround, several mendicants sat together in the assembly hall and this discussion came up among them: </span><br><p id=mn123:2.2><span class=root>“acchariyaṁ, āvuso, abbhutaṁ, āvuso. Tathāgatassa mahiddhikatā mahānubhāvatā, </span><br> <span class=sujato>“It’s incredible, reverends, it’s amazing! The Realized One has such psychic power and might! </span><br><p id=mn123:2.3><span class=root>yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte jānissati: </span><br> <span class=sujato>For he is able to know the Buddhas of the past who have become completely quenched, cut off proliferation, cut off the track, finished off the cycle, and transcended all suffering. </span><br><p id=mn123:2.4><span class=root>‘evaṁjaccā te bhagavanto ahesuṁ’ itipi, ‘evaṁnāmā te bhagavanto ahesuṁ’ itipi, ‘evaṅgottā te bhagavanto ahesuṁ’ itipi, ‘evaṁsīlā te bhagavanto ahesuṁ’ itipi, ‘evaṁdhammā te bhagavanto ahesuṁ’ itipi, ‘evaṁpaññā te bhagavanto ahesuṁ’ itipi, ‘evaṁvihārī te bhagavanto ahesuṁ’ itipi, ‘evaṁvimuttā te bhagavanto ahesuṁ’ itipī”ti. </span><br> <span class=sujato>He knows their birth, names, clans, conduct, teaching, wisdom, meditation, and freedom.” </span><br><p id=mn123:2.5><span class=root>Evaṁ vutte, āyasmā ānando te bhikkhū etadavoca: </span><br> <span class=sujato>When they said this, Venerable Ānanda said, </span><br><p id=mn123:2.6><span class=root>“acchariyā ceva, āvuso, tathāgatā acchariyadhammasamannāgatā ca; </span><br> <span class=sujato>“The Realized Ones are incredible, reverends, and they have incredible qualities. </span><br><p id=mn123:2.7><span class=root>abbhutā ceva, āvuso, tathāgatā abbhutadhammasamannāgatā cā”ti. </span><br> <span class=sujato>They’re amazing, and they have amazing qualities.” </span><br><p id=mn123:2.8><span class=root>Ayañca hidaṁ tesaṁ bhikkhūnaṁ antarākathā vippakatā hoti. </span><br> <span class=sujato>But this conversation among those mendicants was left unfinished. </span><br><p id=mn123:2.9><span class=root>Atha kho bhagavā sāyanhasamayaṁ paṭisallānā vuṭṭhito yenupaṭṭhānasālā tenupasaṅkami; upasaṅkamitvā paññatte āsane nisīdi. </span><br> <span class=sujato>Then in the late afternoon, the Buddha came out of retreat, went to the assembly hall, sat down on the seat spread out, </span><br><p id=mn123:2.10><span class=root>Nisajja kho bhagavā bhikkhū āmantesi: </span><br> <span class=sujato>and addressed the mendicants: </span><br><p id=mn123:2.11><span class=root>“kāya nuttha, bhikkhave, etarahi kathāya sannisinnā, kā ca pana vo antarākathā vippakatā”ti? </span><br> <span class=sujato>“Mendicants, what were you sitting talking about just now? What conversation was left unfinished?” </span><br><p id=mn123:2.12><span class=root>“Idha, bhante, amhākaṁ pacchābhattaṁ piṇḍapātapaṭikkantānaṁ upaṭṭhānasālāyaṁ sannisinnānaṁ sannipatitānaṁ ayamantarākathā udapādi: </span><br> <span class=sujato>So the mendicants told him what they had been talking about. The Buddha said, </span><br><p id=mn123:2.13><span class=root>‘acchariyaṁ, āvuso, abbhutaṁ, āvuso, tathāgatassa mahiddhikatā mahānubhāvatā, yatra hi nāma tathāgato atīte buddhe parinibbute chinnapapañce chinnavaṭume pariyādinnavaṭṭe sabbadukkhavītivatte jānissati—</span><br><p id=mn123:2.14><span class=root>evaṁjaccā te bhagavanto ahesuṁ itipi, evaṁnāmā … evaṅgottā … evaṁsīlā … evaṁdhammā … evaṁpaññā … evaṁvihārī … evaṁvimuttā te bhagavanto ahesuṁ itipī’ti. Evaṁ vutte, bhante, āyasmā ānando amhe etadavoca: </span><br><p id=mn123:2.15><span class=root>‘acchariyā ceva, āvuso, tathāgatā acchariyadhammasamannāgatā ca; </span><br><p id=mn123:2.16><span class=root>abbhutā ceva, āvuso, tathāgatā abbhutadhammasamannāgatā cā’ti. </span><br><p id=mn123:2.17><span class=root>Ayaṁ kho no, bhante, antarākathā vippakatā; atha bhagavā anuppatto”ti. </span><br><p id=mn123:2.18><span class=root>Atha kho bhagavā āyasmantaṁ ānandaṁ āmantesi: </span><br><p id=mn123:2.19><span class=root>“tasmātiha taṁ, ānanda, bhiyyoso mattāya paṭibhantu tathāgatassa acchariyā abbhutadhammā”ti. </span><br> <span class=sujato>“Well then, Ānanda, say some more about the incredible and amazing qualities of the Realized One.” </span><br><p id=mn123:3.1><span class=root>“Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>“Sir, I have heard and learned this in the presence of the Buddha: </span><br><p id=mn123:3.2><span class=root>‘sato sampajāno, ānanda, bodhisatto tusitaṁ kāyaṁ upapajjī’ti. </span><br> <span class=sujato>‘Mindful and aware, the being intent on awakening was reborn in the host of joyful gods.’ </span><br><p id=mn123:3.3><span class=root>Yampi, bhante, sato sampajāno bodhisatto tusitaṁ kāyaṁ upapajji idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This I remember as an incredible quality of the Buddha. </span><br><p id=mn123:4.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:4.2><span class=root>‘sato sampajāno, ānanda, bodhisatto tusite kāye aṭṭhāsī’ti. </span><br> <span class=sujato>‘Mindful and aware, the being intent on awakening remained in the host of joyful gods.’ </span><br><p id=mn123:4.3><span class=root>Yampi, bhante, sato sampajāno bodhisatto tusite kāye aṭṭhāsi idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:5.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:5.2><span class=root>‘yāvatāyukaṁ, ānanda, bodhisatto tusite kāye aṭṭhāsī’ti. </span><br> <span class=sujato>‘For the whole of that life, the being intent on awakening remained in the host of joyful gods.’ </span><br><p id=mn123:5.3><span class=root>Yampi, bhante, yāvatāyukaṁ bodhisatto tusite kāye aṭṭhāsi idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:6.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:6.2><span class=root>‘sato sampajāno, ānanda, bodhisatto tusitā, kāyā cavitvā mātukucchiṁ okkamī’ti. </span><br> <span class=sujato>‘Mindful and aware, the being intent on awakening passed away from the host of joyful gods and was conceived in his mother’s womb.’ </span><br><p id=mn123:6.3><span class=root>Yampi, bhante, sato sampajāno bodhisatto tusitā kāyā cavitvā mātukucchiṁ okkami idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:7.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:7.2><span class=root>‘yadā, ānanda, bodhisatto tusitā kāyā cavitvā mātukucchiṁ okkamati, </span><br> <span class=sujato>‘When the being intent on awakening passes away from the host of joyful gods, he is conceived in his mother’s womb. </span><br><p id=mn123:7.3><span class=root>atha sadevake loke samārake sabrahmake sassamaṇabrāhmaṇiyā pajāya sadevamanussāya appamāṇo uḷāro obhāso loke pātubhavati atikkammeva devānaṁ devānubhāvaṁ. </span><br> <span class=sujato>And then—in this world with its gods, Māras, and divinities, this population with its ascetics and brahmins, gods and humans—an immeasurable, magnificent light appears, surpassing the glory of the gods. </span><br><p id=mn123:7.4><span class=root>Yāpi tā lokantarikā aghā asaṁvutā andhakārā andhakāratimisā, yatthapime candimasūriyā evaṁmahiddhikā evaṁmahānubhāvā ābhāya nānubhonti tatthapi appamāṇo uḷāro obhāso loke pātubhavati atikkammeva devānaṁ devānubhāvaṁ. </span><br> <span class=sujato>Even in the boundless void of interstellar space—so utterly dark that even the light of the moon and the sun, so mighty and powerful, makes no impression—an immeasurable, magnificent light appears, surpassing the glory of the gods. </span><br><p id=mn123:7.5><span class=root>Yepi tattha sattā upapannā tepi tenobhāsena aññamaññaṁ sañjānanti—aññepi kira, bho, santi sattā idhūpapannāti. </span><br> <span class=sujato>And even the sentient beings reborn there recognize each other by that light: “So, it seems other sentient beings have been reborn here!” </span><br><p id=mn123:7.6><span class=root>Ayañca dasasahassī lokadhātu saṅkampati sampakampati sampavedhati appamāṇo ca uḷāro obhāso loke pātubhavati atikkammeva devānaṁ devānubhāvan’ti. </span><br> <span class=sujato>And this ten-thousandfold galaxy shakes and rocks and trembles. And an immeasurable, magnificent light appears in the world, surpassing the glory of the gods.’ </span><br><p id=mn123:7.7><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:8.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:8.2><span class=root>‘yadā, ānanda, bodhisatto mātukucchiṁ okkanto hoti, cattāro devaputtā catuddisaṁ ārakkhāya upagacchanti—mā naṁ bodhisattaṁ vā bodhisattamātaraṁ vā manusso vā amanusso vā koci vā viheṭhesī’ti. </span><br> <span class=sujato>‘When the being intent on awakening is conceived in his mother’s belly, four gods approach to guard the four quarters, so that no human or non-human or anyone at all shall harm the being intent on awakening or his mother.’ </span><br><p id=mn123:8.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:9.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:9.2><span class=root>‘yadā, ānanda, bodhisatto mātukucchiṁ okkanto hoti, pakatiyā sīlavatī bodhisattamātā hoti viratā pāṇātipātā viratā adinnādānā viratā kāmesumicchācārā viratā musāvādā viratā surāmerayamajjapamādaṭṭhānā’ti. </span><br> <span class=sujato>‘When the being intent on awakening is conceived in his mother’s belly, she becomes naturally ethical. She refrains from killing living creatures, stealing, sexual misconduct, lying, and beer, wine, and liquor intoxicants.’ </span><br><p id=mn123:9.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:10.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:10.2><span class=root>‘yadā, ānanda, bodhisatto mātukucchiṁ okkanto hoti, na bodhisattamātu purisesu mānasaṁ uppajjati kāmaguṇūpasaṁhitaṁ, anatikkamanīyā ca bodhisattamātā hoti kenaci purisena rattacittenā’ti. </span><br> <span class=sujato>‘When the being intent on awakening is conceived in his mother’s belly, she no longer feels sexual desire for men, and she cannot be violated by a man of lustful intent.’ </span><br><p id=mn123:10.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:11.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:11.2><span class=root>‘yadā, ānanda, bodhisatto mātukucchiṁ okkanto hoti, lābhinī bodhisattamātā hoti pañcannaṁ kāmaguṇānaṁ. Sā pañcahi kāmaguṇehi samappitā samaṅgībhūtā paricāretī’ti. </span><br> <span class=sujato>‘When the being intent on awakening is conceived in his mother’s belly, she obtains the five kinds of sensual stimulation and amuses herself, supplied and provided with them.’ </span><br><p id=mn123:11.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:12.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:12.2><span class=root>‘yadā, ānanda, bodhisatto mātukucchiṁ okkanto hoti, na bodhisattamātu kocideva ābādho uppajjati; sukhinī bodhisattamātā hoti akilantakāyā; bodhisattañca bodhisattamātā tirokucchigataṁ passati sabbaṅgapaccaṅgaṁ ahīnindriyaṁ. </span><br> <span class=sujato>‘When the being intent on awakening is conceived in his mother’s belly, no afflictions beset her. She’s happy and free of bodily fatigue. And she sees the being intent on awakening in her womb, whole in his major and minor limbs, not deficient in any faculty. </span><br><p id=mn123:12.3><span class=root>Seyyathāpi, ānanda, maṇi veḷuriyo subho jātimā aṭṭhaṁso suparikammakato. Tatrāssa suttaṁ āvutaṁ nīlaṁ vā pītaṁ vā lohitaṁ vā odātaṁ vā paṇḍusuttaṁ vā. </span><br> <span class=sujato>Suppose there was a beryl gem that was naturally beautiful, eight-faceted, well-worked. And it was strung with a thread of blue, yellow, red, white, or golden brown. </span><br><p id=mn123:12.4><span class=root>Tamenaṁ cakkhumā puriso hatthe karitvā paccavekkheyya—ayaṁ kho maṇi veḷuriyo subho jātimā aṭṭhaṁso suparikammakato, tatridaṁ suttaṁ āvutaṁ nīlaṁ vā pītaṁ vā lohitaṁ vā odātaṁ vā paṇḍusuttaṁ vāti. </span><br> <span class=sujato>And someone with clear eyes were to take it in their hand and examine it: “This beryl gem is naturally beautiful, eight-faceted, well-worked. And it’s strung with a thread of blue, yellow, red, white, or golden brown.” </span><br><p id=mn123:12.5><span class=root>Evameva kho, ānanda, yadā bodhisatto mātukucchiṁ okkanto hoti, na bodhisattamātu kocideva ābādho uppajjati; sukhinī bodhisattamātā hoti akilantakāyā; bodhisattañca bodhisattamātā tirokucchigataṁ passati sabbaṅgapaccaṅgaṁ ahīnindriyan’ti. </span><br> <span class=sujato>In the same way, when the being intent on awakening is conceived in his mother’s belly, no afflictions beset her. She’s happy and free of bodily fatigue. And she sees the being intent on awakening in her womb, whole in his major and minor limbs, not deficient in any faculty.’ </span><br><p id=mn123:12.6><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:13.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:13.2><span class=root>‘sattāhajāte, ānanda, bodhisatte bodhisattamātā kālaṁ karoti, tusitaṁ kāyaṁ upapajjatī’ti. </span><br> <span class=sujato>‘Seven days after the being intent on awakening is born, his mother passes away and is reborn in the host of joyful gods.’ </span><br><p id=mn123:13.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:14.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:14.2><span class=root>‘yathā kho panānanda, aññā itthikā nava vā dasa vā māse gabbhaṁ kucchinā pariharitvā vijāyanti, na hevaṁ bodhisattaṁ bodhisattamātā vijāyati. Daseva māsāni bodhisattaṁ bodhisattamātā kucchinā pariharitvā vijāyatī’ti. </span><br> <span class=sujato>‘Other women carry the infant in the womb for nine or ten months before giving birth. Not so the mother of the being intent on awakening. She gives birth after exactly ten months.’ </span><br><p id=mn123:14.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:15.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:15.2><span class=root>‘yathā kho panānanda, aññā itthikā nisinnā vā nipannā vā vijāyanti, na hevaṁ bodhisattaṁ bodhisattamātā vijāyati. Ṭhitāva bodhisattaṁ bodhisattamātā vijāyatī’ti. </span><br> <span class=sujato>‘Other women give birth while sitting or lying down. Not so the mother of the being intent on awakening. She only gives birth standing up.’ </span><br><p id=mn123:15.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:16.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:16.2><span class=root>‘yadā, ānanda, bodhisatto mātukucchimhā nikkhamati, devā naṁ paṭhamaṁ paṭiggaṇhanti pacchā manussā’ti. </span><br> <span class=sujato>‘When the being intent on awakening emerges from his mother’s womb, gods receive him first, then humans.’ </span><br><p id=mn123:16.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:17.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:17.2><span class=root>‘yadā, ānanda, bodhisatto mātukucchimhā nikkhamati, appattova bodhisatto pathaviṁ hoti, cattāro naṁ devaputtā paṭiggahetvā mātu purato ṭhapenti—attamanā, devi, hohi; mahesakkho te putto uppanno’ti. </span><br> <span class=sujato>‘When the being intent on awakening emerges from his mother’s womb, before he reaches the ground, four gods receive him and place him before his mother, saying: “Rejoice, O Queen! An illustrious son is born to you.”’ </span><br><p id=mn123:17.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:18.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:18.2><span class=root>‘yadā, ānanda, bodhisatto mātukucchimhā nikkhamati, visadova nikkhamati amakkhito udena amakkhito semhena amakkhito ruhirena amakkhito kenaci asucinā suddho visado. </span><br> <span class=sujato>‘When the being intent on awakening emerges from his mother’s womb, he emerges already clean, unsoiled by waters, mucus, blood, or any other kind of impurity, pure and clean. </span><br><p id=mn123:18.3><span class=root>Seyyathāpi, ānanda, maṇiratanaṁ kāsike vatthe nikkhittaṁ neva maṇiratanaṁ kāsikaṁ vatthaṁ makkheti nāpi kāsikaṁ vatthaṁ maṇiratanaṁ makkheti. </span><br> <span class=sujato>Suppose a jewel-treasure was placed on a cloth from Kāsi. The jewel would not soil the cloth, nor would the cloth soil the jewel. </span><br><p id=mn123:18.4><span class=root>Taṁ kissa hetu? </span><br> <span class=sujato>Why is that? </span><br><p id=mn123:18.5><span class=root>Ubhinnaṁ suddhattā. </span><br> <span class=sujato>Because of the cleanliness of them both. </span><br><p id=mn123:18.6><span class=root>Evameva kho, ānanda, yadā bodhisatto mātukucchimhā nikkhamati, visadova nikkhamati amakkhito udena amakkhito semhena amakkhito ruhirena amakkhito kenaci asucinā suddho visado’ti. </span><br> <span class=sujato>In the same way, when the being intent on awakening emerges from his mother’s womb, he emerges already clean, unsoiled by waters, mucus, blood, or any other kind of impurity, pure and clean.’ </span><br><p id=mn123:18.7><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:19.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:19.2><span class=root>‘yadā, ānanda, bodhisatto mātukucchimhā nikkhamati, dve udakassa dhārā antalikkhā pātubhavanti—ekā sītassa, ekā uṇhassa; yena bodhisattassa udakakiccaṁ karonti mātu cā’ti. </span><br> <span class=sujato>‘When the being intent on awakening emerges from his mother’s womb, two showers of water appear from the sky, one cool, one warm, for bathing the being intent on awakening and his mother.’ </span><br><p id=mn123:19.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:20.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:20.2><span class=root>‘sampatijāto, ānanda, bodhisatto samehi pādehi pathaviyaṁ patiṭṭhahitvā uttarābhimukho sattapadavītihārena gacchati, setamhi chatte anudhāriyamāne, sabbā ca disā viloketi, āsabhiñca vācaṁ bhāsati—aggohamasmi lokassa, jeṭṭhohamasmi lokassa, seṭṭhohamasmi lokassa. Ayamantimā jāti, natthi dāni punabbhavo’ti. </span><br> <span class=sujato>‘As soon as he’s born, the being intent on awakening stands firm with his own feet on the ground. Facing north, he takes seven strides with a white parasol held above him, surveys all quarters, and makes this dramatic proclamation: “I am the foremost in the world! I am the eldest in the world! I am the first in the world! This is my last rebirth; now there’ll be no more future lives.”’ </span><br><p id=mn123:20.3><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremi. </span><br> <span class=sujato>This too I remember as an incredible quality of the Buddha. </span><br><p id=mn123:21.1><span class=root>Sammukhā metaṁ, bhante, bhagavato sutaṁ, sammukhā paṭiggahitaṁ: </span><br> <span class=sujato>I have learned this in the presence of the Buddha: </span><br><p id=mn123:21.2><span class=root>‘yadā, ānanda, bodhisatto mātukucchimhā nikkhamati, atha sadevake loke samārake sabrahmake sassamaṇabrāhmaṇiyā pajāya sadevamanussāya appamāṇo uḷāro obhāso loke pātubhavati atikkammeva devānaṁ devānubhāvaṁ. </span><br> <span class=sujato>‘When the being intent on awakening emerges from his mother’s womb, then—in this world with its gods, Māras, and divinities, this population with its ascetics and brahmins, gods and humans—an immeasurable, magnificent light appears, surpassing the glory of the gods. </span><br><p id=mn123:21.3><span class=root>Yāpi tā lokantarikā aghā asaṁvutā andhakārā andhakāratimisā yatthapime candimasūriyā evaṁmahiddhikā evaṁmahānubhāvā ābhāya nānubhonti tatthapi appamāṇo uḷāro obhāso loke pātubhavati atikkammeva devānaṁ devānubhāvaṁ. </span><br> <span class=sujato>Even in the boundless void of interstellar space—so utterly dark that even the light of the moon and the sun, so mighty and powerful, makes no impression—an immeasurable, magnificent light appears, surpassing the glory of the gods. </span><br><p id=mn123:21.4><span class=root>Yepi tattha sattā upapannā tepi tenobhāsena aññamaññaṁ sañjānanti—aññepi kira, bho, santi sattā idhūpapannāti. </span><br> <span class=sujato>And the sentient beings reborn there recognize each other by that light: “So, it seems other sentient beings have been reborn here!” </span><br><p id=mn123:21.5><span class=root>Ayañca dasasahassī lokadhātu saṅkampati sampakampati sampavedhati, appamāṇo ca uḷāro obhāso loke pātubhavati atikkammeva devānaṁ devānubhāvan’ti. </span><br> <span class=sujato>And this ten-thousandfold galaxy shakes and rocks and trembles. And an immeasurable, magnificent light appears in the world, surpassing the glory of the gods.’ </span><br><p id=mn123:21.6><span class=root>Yampi, bhante …pe… idampāhaṁ, bhante, bhagavato acchariyaṁ abbhutadhammaṁ dhāremī”ti. </span><br> <span class=sujato>This too I remember as an incredible and amazing quality of the Buddha.” </span><br><p id=mn123:22.1><span class=root>“Tasmātiha tvaṁ, ānanda, idampi tathāgatassa acchariyaṁ abbhutadhammaṁ dhārehi. </span><br> <span class=sujato>“Well then, Ānanda, you should also remember this as an incredible and amazing quality of the Realized One. </span><br><p id=mn123:22.2><span class=root>Idhānanda, tathāgatassa viditā vedanā uppajjanti, viditā upaṭṭhahanti, viditā abbhatthaṁ gacchanti; </span><br> <span class=sujato>It’s that the Realized One knows feelings as they arise, as they remain, and as they go away. </span><br><p id=mn123:22.3><span class=root>viditā saññā uppajjanti …pe… </span><br> <span class=sujato>He knows perceptions as they arise, as they remain, and as they go away. </span><br><p id=mn123:22.4><span class=root>viditā vitakkā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knows thoughts as they arise, as they remain, and as they go away. </span><br><p id=mn123:22.5><span class=root>Idampi kho tvaṁ, ānanda, tathāgatassa acchariyaṁ abbhutadhammaṁ dhārehī”ti. </span><br> <span class=sujato>This too you should remember as an incredible and amazing quality of the Realized One.” </span><br><p id=mn123:23.1><span class=root>“Yampi, bhante, bhagavato viditā vedanā uppajjanti, viditā upaṭṭhahanti, viditā abbhatthaṁ gacchanti; </span><br> <span class=sujato>“Sir, the Buddha knows feelings as they arise, as they remain, and as they go away. </span><br><p id=mn123:23.2><span class=root>viditā saññā … </span><br> <span class=sujato>He knows perceptions as they arise, as they remain, and as they go away. </span><br><p id=mn123:23.3><span class=root>viditā vitakkā uppajjanti, viditā upaṭṭhahanti, viditā abbhatthaṁ gacchanti. </span><br> <span class=sujato>He knows thoughts as they arise, as they remain, and as they go away. </span><br><p id=mn123:23.4><span class=root>Idampāhaṁ, bhante, bhagavato acchariyaṁ abbhutadhammaṁ dhāremī”ti. </span><br> <span class=sujato>This too I remember as an incredible and amazing quality of the Buddha.” </span><br><p id=mn123:23.5><span class=root>Idamavoca āyasmā ānando. </span><br> <span class=sujato>That’s what Ānanda said, </span><br><p id=mn123:23.6><span class=root>Samanuñño satthā ahosi; </span><br> <span class=sujato>and the teacher approved. </span><br><p id=mn123:23.7><span class=root>attamanā ca te bhikkhū āyasmato ānandassa bhāsitaṁ abhinandunti. </span><br> <span class=sujato>Satisfied, those mendicants approved what Venerable Ānanda said. </span><br><p id=mn123:23.8><span class=root>Acchariyaabbhutasuttaṁ niṭṭhitaṁ tatiyaṁ. </span><br></main><footer class="container footer"><small><a href=/about>Contact info</a></small></footer>