<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0011.html>Deutsch</a> , <a href=/canon/ru/pli/ms/sutta/mn/mn0011.html>ру́сский язы́к</a> , <a href=/canon/sr/pli/ms/sutta/mn/mn0011.html>Srpski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0010.html>Previous</a><a href=/canon/en/pli/ms/sutta/mn/mn0012.html>Next</a></div><p id=mn11:0.1><span class=root>Majjhima Nikāya 11 </span><br> <span class=sujato>Middle Discourses 11 </span><br><p id=mn11:0.2><span class="root big-bold">Cūḷasīhanādasutta </span><br> <span class=sujato>The Shorter Discourse on the Lion’s Roar </span><br><p id=mn11:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn11:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn11:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn11:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn11:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn11:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn11:2.1><span class=root>“Idheva, bhikkhave, samaṇo, idha dutiyo samaṇo, idha tatiyo samaṇo, idha catuttho samaṇo; </span><br> <span class=sujato>“‘Only here is there a true ascetic, here a second ascetic, here a third ascetic, and here a fourth ascetic. </span><br><p id=mn11:2.2><span class=root>suññā parappavādā samaṇebhi aññehīti. </span><br> <span class=sujato>Other sects are empty of ascetics.’ </span><br><p id=mn11:2.3><span class=root>Evametaṁ, bhikkhave, sammā sīhanādaṁ nadatha. </span><br> <span class=sujato>This, mendicants, is how you should rightly roar your lion’s roar. </span><br><p id=mn11:3.1><span class=root>Ṭhānaṁ kho panetaṁ, bhikkhave, vijjati yaṁ aññatitthiyā paribbājakā evaṁ vadeyyuṁ: </span><br> <span class=sujato>It’s possible that wanderers of other religions might say: </span><br><p id=mn11:3.2><span class=root>‘ko panāyasmantānaṁ assāso, kiṁ balaṁ, yena tumhe āyasmanto evaṁ vadetha—</span><br> <span class=sujato>‘But what is the source of the venerables’ certainty and forcefulness that they say this?’ </span><br><p id=mn11:3.3><span class=root>idheva samaṇo, idha dutiyo samaṇo, idha tatiyo samaṇo, idha catuttho samaṇo; </span><br><p id=mn11:3.4><span class=root>suññā parappavādā samaṇebhi aññehī’ti? </span><br><p id=mn11:3.5><span class=root>Evaṁvādino, bhikkhave, aññatitthiyā paribbājakā evamassu vacanīyā: </span><br> <span class=sujato>You should say to them: </span><br><p id=mn11:3.6><span class=root>‘atthi kho no, āvuso, tena bhagavatā jānatā passatā arahatā sammāsambuddhena cattāro dhammā akkhātā ye mayaṁ attani sampassamānā evaṁ vadema—</span><br> <span class=sujato>‘There are four things explained by the Blessed One, who knows and sees, the perfected one, the fully awakened Buddha. Seeing these things in ourselves we say that: </span><br><p id=mn11:3.7><span class=root>idheva samaṇo, idha dutiyo samaṇo, idha tatiyo samaṇo, idha catuttho samaṇo; </span><br> <span class=sujato>“Only here is there a true ascetic, here a second ascetic, here a third ascetic, and here a fourth ascetic. </span><br><p id=mn11:3.8><span class=root>suññā parappavādā samaṇebhi aññehīti. </span><br> <span class=sujato>Other sects are empty of ascetics.” </span><br><p id=mn11:3.9><span class=root>Katame cattāro? </span><br> <span class=sujato>What four? </span><br><p id=mn11:3.10><span class=root>Atthi kho no, āvuso, satthari pasādo, atthi dhamme pasādo, atthi sīlesu paripūrakāritā; </span><br> <span class=sujato>We have confidence in the Teacher, we have confidence in the teaching, and we have fulfilled the precepts. </span><br><p id=mn11:3.11><span class=root>sahadhammikā kho pana piyā manāpā—</span><br> <span class=sujato>And we have love and affection for those who share our path, </span><br><p id=mn11:3.12><span class=root>gahaṭṭhā ceva pabbajitā ca. </span><br> <span class=sujato>both laypeople and renunciates. </span><br><p id=mn11:3.13><span class=root>Ime kho no, āvuso, tena bhagavatā jānatā passatā arahatā sammāsambuddhena cattāro dhammā akkhātā ye mayaṁ attani sampassamānā evaṁ vadema—</span><br> <span class=sujato>These are the four things.’ </span><br><p id=mn11:3.14><span class=root>idheva samaṇo, idha dutiyo samaṇo, idha tatiyo samaṇo, idha catuttho samaṇo; </span><br><p id=mn11:3.15><span class=root>suññā parappavādā samaṇebhi aññehī’ti. </span><br><p id=mn11:4.1><span class=root>Ṭhānaṁ kho panetaṁ, bhikkhave, vijjati yaṁ aññatitthiyā paribbājakā evaṁ vadeyyuṁ: </span><br> <span class=sujato>It’s possible that wanderers of other religions might say: </span><br><p id=mn11:4.2><span class=root>‘amhākampi kho, āvuso, atthi satthari pasādo yo amhākaṁ satthā, amhākampi atthi dhamme pasādo yo amhākaṁ dhammo, mayampi sīlesu paripūrakārino yāni amhākaṁ sīlāni, </span><br> <span class=sujato>‘We too have confidence in the Teacher—our Teacher; we have confidence in the teaching—our teaching; and we have fulfilled the precepts—our precepts. </span><br><p id=mn11:4.3><span class=root>amhākampi sahadhammikā piyā manāpā—</span><br> <span class=sujato>And we have love and affection for those who share our path, </span><br><p id=mn11:4.4><span class=root>gahaṭṭhā ceva pabbajitā ca. </span><br> <span class=sujato>both laypeople and renunciates. </span><br><p id=mn11:4.5><span class=root>Idha no, āvuso, ko viseso ko adhippayāso kiṁ nānākaraṇaṁ yadidaṁ tumhākañceva amhākañcā’ti? </span><br> <span class=sujato>What, then, is the difference between you and us?’ </span><br><p id=mn11:5.1><span class=root>Evaṁvādino, bhikkhave, aññatitthiyā paribbājakā evamassu vacanīyā: </span><br> <span class=sujato>You should say to them: </span><br><p id=mn11:5.2><span class=root>‘kiṁ panāvuso, ekā niṭṭhā, udāhu puthu niṭṭhā’ti? </span><br> <span class=sujato>‘Well, reverends, is the goal one or many?’ </span><br><p id=mn11:5.3><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br> <span class=sujato>Answering rightly, the wanderers would say: </span><br><p id=mn11:5.4><span class=root>‘ekāvuso, niṭṭhā, na puthu niṭṭhā’ti. </span><br> <span class=sujato>‘The goal is one, reverends, not many.’ </span><br><p id=mn11:5.5><span class=root>‘Sā panāvuso, niṭṭhā sarāgassa udāhu vītarāgassā’ti? </span><br> <span class=sujato>‘But is that goal for the greedy or for those free of greed?’ </span><br><p id=mn11:5.6><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br> <span class=sujato>Answering rightly, the wanderers would say: </span><br><p id=mn11:5.7><span class=root>‘vītarāgassāvuso, sā niṭṭhā, na sā niṭṭhā sarāgassā’ti. </span><br> <span class=sujato>‘That goal is for those free of greed, not for the greedy.’ </span><br><p id=mn11:5.8><span class=root>‘Sā panāvuso, niṭṭhā sadosassa udāhu vītadosassā’ti? </span><br> <span class=sujato>‘Is it for the hateful or those free of hate?’ </span><br><p id=mn11:5.9><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br><p id=mn11:5.10><span class=root>‘vītadosassāvuso, sā niṭṭhā, na sā niṭṭhā sadosassā’ti. </span><br> <span class=sujato>‘It’s for those free of hate.’ </span><br><p id=mn11:5.11><span class=root>‘Sā panāvuso, niṭṭhā samohassa udāhu vītamohassā’ti? </span><br> <span class=sujato>‘Is it for the delusional or those free of delusion?’ </span><br><p id=mn11:5.12><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br><p id=mn11:5.13><span class=root>‘vītamohassāvuso, sā niṭṭhā, na sā niṭṭhā samohassā’ti. </span><br> <span class=sujato>‘It’s for those free of delusion.’ </span><br><p id=mn11:5.14><span class=root>‘Sā panāvuso, niṭṭhā sataṇhassa udāhu vītataṇhassā’ti? </span><br> <span class=sujato>‘Is it for those who crave or those rid of craving?’ </span><br><p id=mn11:5.15><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br><p id=mn11:5.16><span class=root>‘vītataṇhassāvuso, sā niṭṭhā, na sā niṭṭhā sataṇhassā’ti. </span><br> <span class=sujato>‘It’s for those rid of craving.’ </span><br><p id=mn11:5.17><span class=root>‘Sā panāvuso, niṭṭhā saupādānassa udāhu anupādānassā’ti? </span><br> <span class=sujato>‘Is it for those who have fuel for grasping or those who do not?’ </span><br><p id=mn11:5.18><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br><p id=mn11:5.19><span class=root>‘anupādānassāvuso, sā niṭṭhā, na sā niṭṭhā saupādānassā’ti. </span><br> <span class=sujato>‘It’s for those who do not have fuel for grasping.’ </span><br><p id=mn11:5.20><span class=root>‘Sā panāvuso, niṭṭhā viddasuno udāhu aviddasuno’ti? </span><br> <span class=sujato>‘Is it for the knowledgeable or the ignorant?’ </span><br><p id=mn11:5.21><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br><p id=mn11:5.22><span class=root>‘viddasuno, āvuso, sā niṭṭhā, na sā niṭṭhā aviddasuno’ti. </span><br> <span class=sujato>‘It’s for the knowledgeable.’ </span><br><p id=mn11:5.23><span class=root>‘Sā panāvuso, niṭṭhā anuruddhappaṭiviruddhassa udāhu ananuruddhaappaṭiviruddhassā’ti? </span><br> <span class=sujato>‘Is it for those who favor and oppose or for those who don’t favor and oppose?’ </span><br><p id=mn11:5.24><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br><p id=mn11:5.25><span class=root>‘ananuruddhaappaṭiviruddhassāvuso, sā niṭṭhā, na sā niṭṭhā anuruddhappaṭiviruddhassā’ti. </span><br> <span class=sujato>‘It’s for those who don’t favor and oppose.’ </span><br><p id=mn11:5.26><span class=root>‘Sā panāvuso, niṭṭhā papañcārāmassa papañcaratino udāhu nippapañcārāmassa nippapañcaratino’ti? </span><br> <span class=sujato>‘But is that goal for those who enjoy proliferation or for those who enjoy non-proliferation?’ </span><br><p id=mn11:5.27><span class=root>Sammā byākaramānā, bhikkhave, aññatitthiyā paribbājakā evaṁ byākareyyuṁ: </span><br> <span class=sujato>Answering rightly, the wanderers would say: </span><br><p id=mn11:5.28><span class=root>‘nippapañcārāmassāvuso, sā niṭṭhā nippapañcaratino, na sā niṭṭhā papañcārāmassa papañcaratino’ti. </span><br> <span class=sujato>‘It’s for those who enjoy non-proliferation, not for those who enjoy proliferation.’ </span><br><p id=mn11:6.1><span class=root>Dvemā, bhikkhave, diṭṭhiyo—</span><br> <span class=sujato>Mendicants, there are these two views: </span><br><p id=mn11:6.2><span class=root>bhavadiṭṭhi ca vibhavadiṭṭhi ca. </span><br> <span class=sujato>views favoring continued existence and views favoring ending existence. </span><br><p id=mn11:6.3><span class=root>Ye hi keci, bhikkhave, samaṇā vā brāhmaṇā vā bhavadiṭṭhiṁ allīnā bhavadiṭṭhiṁ upagatā bhavadiṭṭhiṁ ajjhositā, vibhavadiṭṭhiyā te paṭiviruddhā. </span><br> <span class=sujato>Any ascetics or brahmins who resort to, draw near to, and cling to a view favoring continued existence will oppose a view favoring ending existence. </span><br><p id=mn11:6.4><span class=root>Ye hi keci, bhikkhave, samaṇā vā brāhmaṇā vā vibhavadiṭṭhiṁ allīnā vibhavadiṭṭhiṁ upagatā vibhavadiṭṭhiṁ ajjhositā, bhavadiṭṭhiyā te paṭiviruddhā. </span><br> <span class=sujato>Any ascetics or brahmins who resort to, draw near to, and cling to a view favoring ending existence will oppose a view favoring continued existence. </span><br><p id=mn11:7.1><span class=root>Ye hi keci, bhikkhave, samaṇā vā brāhmaṇā vā imāsaṁ dvinnaṁ diṭṭhīnaṁ samudayañca atthaṅgamañca assādañca ādīnavañca nissaraṇañca yathābhūtaṁ nappajānanti, ‘te sarāgā te sadosā te samohā te sataṇhā te saupādānā te aviddasuno te anuruddhappaṭiviruddhā te papañcārāmā papañcaratino; </span><br> <span class=sujato>There are some ascetics and brahmins who don’t truly understand these two views’ origin, ending, gratification, drawback, and escape. They’re greedy, hateful, delusional, craving, grasping, and ignorant. They favor and oppose, and they enjoy proliferation. </span><br><p id=mn11:7.2><span class=root>te na parimuccanti jātiyā jarāya maraṇena sokehi paridevehi dukkhehi domanassehi upāyāsehi; </span><br> <span class=sujato>They’re not freed from rebirth, old age, and death, from sorrow, lamentation, pain, sadness, and distress. </span><br><p id=mn11:7.3><span class=root>na parimuccanti dukkhasmā’ti vadāmi. </span><br> <span class=sujato>They’re not freed from suffering, I say. </span><br><p id=mn11:8.1><span class=root>Ye ca kho keci, bhikkhave, samaṇā vā brāhmaṇā vā imāsaṁ dvinnaṁ diṭṭhīnaṁ samudayañca atthaṅgamañca assādañca ādīnavañca nissaraṇañca yathābhūtaṁ pajānanti, ‘te vītarāgā te vītadosā te vītamohā te vītataṇhā te anupādānā te viddasuno te ananuruddhaappaṭiviruddhā te nippapañcārāmā nippapañcaratino; </span><br> <span class=sujato>There are some ascetics and brahmins who do truly understand these two views’ origin, ending, gratification, drawback, and escape. They’re rid of greed, hate, delusion, craving, grasping, and ignorance. They don’t favor and oppose, and they enjoy non-proliferation. </span><br><p id=mn11:8.2><span class=root>te parimuccanti jātiyā jarāya maraṇena sokehi paridevehi dukkhehi domanassehi upāyāsehi; </span><br> <span class=sujato>They’re freed from rebirth, old age, and death, from sorrow, lamentation, pain, sadness, and distress. </span><br><p id=mn11:8.3><span class=root>parimuccanti dukkhasmā’ti vadāmi. </span><br> <span class=sujato>They’re freed from suffering, I say. </span><br><p id=mn11:9.1><span class=root>Cattārimāni, bhikkhave, upādānāni. </span><br> <span class=sujato>There are these four kinds of grasping. </span><br><p id=mn11:9.2><span class=root>Katamāni cattāri? </span><br> <span class=sujato>What four? </span><br><p id=mn11:9.3><span class=root>Kāmupādānaṁ, diṭṭhupādānaṁ, sīlabbatupādānaṁ, attavādupādānaṁ. </span><br> <span class=sujato>Grasping at sensual pleasures, views, precepts and observances, and theories of a self. </span><br><p id=mn11:10.1><span class=root>Santi, bhikkhave, eke samaṇabrāhmaṇā sabbupādānapariññāvādā paṭijānamānā. </span><br> <span class=sujato>There are some ascetics and brahmins who claim to propound the complete understanding of all kinds of grasping. </span><br><p id=mn11:10.2><span class=root>Te na sammā sabbupādānapariññaṁ paññapenti—</span><br> <span class=sujato>But they don’t correctly describe the complete understanding of all kinds of grasping. </span><br><p id=mn11:10.3><span class=root>kāmupādānassa pariññaṁ paññapenti, na diṭṭhupādānassa pariññaṁ paññapenti, na sīlabbatupādānassa pariññaṁ paññapenti, na attavādupādānassa pariññaṁ paññapenti. </span><br> <span class=sujato>They describe the complete understanding of grasping at sensual pleasures, but not views, precepts and observances, and theories of a self. </span><br><p id=mn11:10.4><span class=root>Taṁ kissa hetu? </span><br> <span class=sujato>Why is that? </span><br><p id=mn11:10.5><span class=root>Imāni hi te bhonto samaṇabrāhmaṇā tīṇi ṭhānāni yathābhūtaṁ nappajānanti. </span><br> <span class=sujato>Because those gentlemen don’t truly understand these three things. </span><br><p id=mn11:10.6><span class=root>Tasmā te bhonto samaṇabrāhmaṇā sabbupādānapariññāvādā paṭijānamānā; </span><br> <span class=sujato>That’s why they claim to propound the complete understanding of all kinds of grasping, </span><br><p id=mn11:10.7><span class=root>te na sammā sabbupādānapariññaṁ paññapenti—</span><br> <span class=sujato>but they don’t really. </span><br><p id=mn11:10.8><span class=root>kāmupādānassa pariññaṁ paññapenti, na diṭṭhupādānassa pariññaṁ paññapenti, na sīlabbatupādānassa pariññaṁ paññapenti, na attavādupādānassa pariññaṁ paññapenti. </span><br><p id=mn11:11.1><span class=root>Santi, bhikkhave, eke samaṇabrāhmaṇā sabbupādānapariññāvādā paṭijānamānā. </span><br> <span class=sujato>There are some other ascetics and brahmins who claim to propound the complete understanding of all kinds of grasping, </span><br><p id=mn11:11.2><span class=root>Te na sammā sabbupādānapariññaṁ paññapenti—</span><br> <span class=sujato>but they don’t really. </span><br><p id=mn11:11.3><span class=root>kāmupādānassa pariññaṁ paññapenti, diṭṭhupādānassa pariññaṁ paññapenti, na sīlabbatupādānassa pariññaṁ paññapenti, na attavādupādānassa pariññaṁ paññapenti. </span><br> <span class=sujato>They describe the complete understanding of grasping at sensual pleasures and views, but not precepts and observances, and theories of a self. </span><br><p id=mn11:11.4><span class=root>Taṁ kissa hetu? </span><br> <span class=sujato>Why is that? </span><br><p id=mn11:11.5><span class=root>Imāni hi te bhonto samaṇabrāhmaṇā dve ṭhānāni yathābhūtaṁ nappajānanti. </span><br> <span class=sujato>Because those gentlemen don’t truly understand these two things. </span><br><p id=mn11:11.6><span class=root>Tasmā te bhonto samaṇabrāhmaṇā sabbupādānapariññāvādā paṭijānamānā; </span><br> <span class=sujato>That’s why they claim to propound the complete understanding of all kinds of grasping, </span><br><p id=mn11:11.7><span class=root>te na sammā sabbupādānapariññaṁ paññapenti—</span><br> <span class=sujato>but they don’t really. </span><br><p id=mn11:11.8><span class=root>kāmupādānassa pariññaṁ paññapenti, diṭṭhupādānassa pariññaṁ paññapenti, na sīlabbatupādānassa pariññaṁ paññapenti, na attavādupādānassa pariññaṁ paññapenti. </span><br><p id=mn11:12.1><span class=root>Santi, bhikkhave, eke samaṇabrāhmaṇā sabbupādānapariññāvādā paṭijānamānā. </span><br> <span class=sujato>There are some other ascetics and brahmins who claim to propound the complete understanding of all kinds of grasping, </span><br><p id=mn11:12.2><span class=root>Te na sammā sabbupādānapariññaṁ paññapenti—</span><br> <span class=sujato>but they don’t really. </span><br><p id=mn11:12.3><span class=root>kāmupādānassa pariññaṁ paññapenti, diṭṭhupādānassa pariññaṁ paññapenti, sīlabbatupādānassa pariññaṁ paññapenti, na attavādupādānassa pariññaṁ paññapenti. </span><br> <span class=sujato>They describe the complete understanding of grasping at sensual pleasures, views, and precepts and observances, but not theories of a self. </span><br><p id=mn11:12.4><span class=root>Taṁ kissa hetu? </span><br> <span class=sujato>Why is that? </span><br><p id=mn11:12.5><span class=root>Imañhi te bhonto samaṇabrāhmaṇā ekaṁ ṭhānaṁ yathābhūtaṁ nappajānanti. </span><br> <span class=sujato>Because those gentlemen don’t truly understand this one thing. </span><br><p id=mn11:12.6><span class=root>Tasmā te bhonto samaṇabrāhmaṇā sabbupādānapariññāvādā paṭijānamānā; </span><br> <span class=sujato>That’s why they claim to propound the complete understanding of all kinds of grasping, </span><br><p id=mn11:12.7><span class=root>te na sammā sabbupādānapariññaṁ paññapenti—</span><br> <span class=sujato>but they don’t really. </span><br><p id=mn11:12.8><span class=root>kāmupādānassa pariññaṁ paññapenti, diṭṭhupādānassa pariññaṁ paññapenti, sīlabbatupādānassa pariññaṁ paññapenti, na attavādupādānassa pariññaṁ paññapenti. </span><br><p id=mn11:13.1><span class=root>Evarūpe kho, bhikkhave, dhammavinaye yo satthari pasādo so na sammaggato akkhāyati; </span><br> <span class=sujato>In such a teaching and training, confidence in the Teacher is said to be not rightly placed. </span><br><p id=mn11:13.2><span class=root>yo dhamme pasādo so na sammaggato akkhāyati; </span><br> <span class=sujato>Likewise, confidence in the teaching, </span><br><p id=mn11:13.3><span class=root>yā sīlesu paripūrakāritā sā na sammaggatā akkhāyati; </span><br> <span class=sujato>fulfillment of the precepts, </span><br><p id=mn11:13.4><span class=root>yā sahadhammikesu piyamanāpatā sā na sammaggatā akkhāyati. </span><br> <span class=sujato>and love and affection for those sharing the same path are said to be not rightly placed. </span><br><p id=mn11:13.5><span class=root>Taṁ kissa hetu? </span><br> <span class=sujato>Why is that? </span><br><p id=mn11:13.6><span class=root>Evañhetaṁ, bhikkhave, hoti yathā taṁ durakkhāte dhammavinaye duppavedite aniyyānike anupasamasaṁvattanike asammāsambuddhappavedite. </span><br> <span class=sujato>It’s because that teaching and training is poorly explained and poorly propounded, not emancipating, not leading to peace, proclaimed by someone who is not a fully awakened Buddha. </span><br><p id=mn11:14.1><span class=root>Tathāgato ca kho, bhikkhave, arahaṁ sammāsambuddho sabbupādānapariññāvādo paṭijānamāno sammā sabbupādānapariññaṁ paññapeti—</span><br> <span class=sujato>The Realized One, the perfected one, the fully awakened Buddha claims to propound the complete understanding of all kinds of grasping. </span><br><p id=mn11:14.2><span class=root>kāmupādānassa pariññaṁ paññapeti, diṭṭhupādānassa pariññaṁ paññapeti, sīlabbatupādānassa pariññaṁ paññapeti, attavādupādānassa pariññaṁ paññapeti. </span><br> <span class=sujato>He describes the complete understanding of grasping at sensual pleasures, views, precepts and observances, and theories of a self. </span><br><p id=mn11:15.1><span class=root>Evarūpe kho, bhikkhave, dhammavinaye yo satthari pasādo so sammaggato akkhāyati; </span><br> <span class=sujato>In such a teaching and training, confidence in the Teacher is said to be rightly placed. </span><br><p id=mn11:15.2><span class=root>yo dhamme pasādo so sammaggato akkhāyati; </span><br> <span class=sujato>Likewise, confidence in the teaching, </span><br><p id=mn11:15.3><span class=root>yā sīlesu paripūrakāritā sā sammaggatā akkhāyati; </span><br> <span class=sujato>fulfillment of the precepts, </span><br><p id=mn11:15.4><span class=root>yā sahadhammikesu piyamanāpatā sā sammaggatā akkhāyati. </span><br> <span class=sujato>and love and affection for those sharing the same path are said to be rightly placed. </span><br><p id=mn11:15.5><span class=root>Taṁ kissa hetu? </span><br> <span class=sujato>Why is that? </span><br><p id=mn11:15.6><span class=root>Evañhetaṁ, bhikkhave, hoti yathā taṁ svākkhāte dhammavinaye suppavedite niyyānike upasamasaṁvattanike sammāsambuddhappavedite. </span><br> <span class=sujato>It’s because that teaching and training is well explained and well propounded, emancipating, leading to peace, proclaimed by a fully awakened Buddha. </span><br><p id=mn11:16.1><span class=root>Ime ca, bhikkhave, cattāro upādānā. Kiṁnidānā kiṁsamudayā kiṁjātikā kiṁpabhavā? </span><br> <span class=sujato>What is the source, origin, birthplace, and inception of these four kinds of grasping? </span><br><p id=mn11:16.2><span class=root>Ime cattāro upādānā taṇhānidānā taṇhāsamudayā taṇhājātikā taṇhāpabhavā. </span><br> <span class=sujato>Craving. </span><br><p id=mn11:16.3><span class=root>Taṇhā cāyaṁ, bhikkhave, kiṁnidānā kiṁsamudayā kiṁjātikā kiṁpabhavā? </span><br> <span class=sujato>And what is the source, origin, birthplace, and inception of craving? </span><br><p id=mn11:16.4><span class=root>Taṇhā vedanānidānā vedanāsamudayā vedanājātikā vedanāpabhavā. </span><br> <span class=sujato>Feeling. </span><br><p id=mn11:16.5><span class=root>Vedanā cāyaṁ, bhikkhave, kiṁnidānā kiṁsamudayā kiṁjātikā kiṁpabhavā? </span><br> <span class=sujato>And what is the source of feeling? </span><br><p id=mn11:16.6><span class=root>Vedanā phassanidānā phassasamudayā phassajātikā phassapabhavā. </span><br> <span class=sujato>Contact. </span><br><p id=mn11:16.7><span class=root>Phasso cāyaṁ, bhikkhave, kiṁnidāno kiṁsamudayo kiṁjātiko kiṁpabhavo? </span><br> <span class=sujato>And what is the source of contact? </span><br><p id=mn11:16.8><span class=root>Phasso saḷāyatananidāno saḷāyatanasamudayo saḷāyatanajātiko saḷāyatanapabhavo. </span><br> <span class=sujato>The six sense fields. </span><br><p id=mn11:16.9><span class=root>Saḷāyatanañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ? </span><br> <span class=sujato>And what is the source of the six sense fields? </span><br><p id=mn11:16.10><span class=root>Saḷāyatanaṁ nāmarūpanidānaṁ nāmarūpasamudayaṁ nāmarūpajātikaṁ nāmarūpapabhavaṁ. </span><br> <span class=sujato>Name and form. </span><br><p id=mn11:16.11><span class=root>Nāmarūpañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ? </span><br> <span class=sujato>And what is the source of name and form? </span><br><p id=mn11:16.12><span class=root>Nāmarūpaṁ viññāṇanidānaṁ viññāṇasamudayaṁ viññāṇajātikaṁ viññāṇapabhavaṁ. </span><br> <span class=sujato>Consciousness. </span><br><p id=mn11:16.13><span class=root>Viññāṇañcidaṁ, bhikkhave, kiṁnidānaṁ kiṁsamudayaṁ kiṁjātikaṁ kiṁpabhavaṁ? </span><br> <span class=sujato>And what is the source of consciousness? </span><br><p id=mn11:16.14><span class=root>Viññāṇaṁ saṅkhāranidānaṁ saṅkhārasamudayaṁ saṅkhārajātikaṁ saṅkhārapabhavaṁ. </span><br> <span class=sujato>Choices. </span><br><p id=mn11:16.15><span class=root>Saṅkhārā cime, bhikkhave, kiṁnidānā kiṁsamudayā kiṁjātikā kiṁpabhavā? </span><br> <span class=sujato>And what is the source of choices? </span><br><p id=mn11:16.16><span class=root>Saṅkhārā avijjānidānā avijjāsamudayā avijjājātikā avijjāpabhavā. </span><br> <span class=sujato>Ignorance. </span><br><p id=mn11:17.1><span class=root>Yato ca kho, bhikkhave, bhikkhuno avijjā pahīnā hoti vijjā uppannā, so avijjāvirāgā vijjuppādā neva kāmupādānaṁ upādiyati, na diṭṭhupādānaṁ upādiyati, na sīlabbatupādānaṁ upādiyati, na attavādupādānaṁ upādiyati. </span><br> <span class=sujato>When that mendicant has given up ignorance and given rise to knowledge, they don’t grasp at sensual pleasures, views, precepts and observances, or theories of a self. </span><br><p id=mn11:17.2><span class=root>Anupādiyaṁ na paritassati, aparitassaṁ paccattaññeva parinibbāyati. </span><br> <span class=sujato>Not grasping, they’re not anxious. Not being anxious, they personally become extinguished. </span><br><p id=mn11:17.3><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti. </span><br> <span class=sujato>They understand: ‘Rebirth is ended, the spiritual journey has been completed, what had to be done has been done, there is nothing further for this place.’” </span><br><p id=mn11:17.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn11:17.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn11:17.6><span class=root>Cūḷasīhanādasuttaṁ niṭṭhitaṁ paṭhamaṁ. </span><br></main><footer class="container footer"><small><a href=/about/>Contact info</a></small></footer>