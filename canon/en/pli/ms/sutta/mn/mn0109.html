<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0109.html>Deutsch</a> , <a href=/canon/ru/pli/ms/sutta/mn/mn0109.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0108.html>Previous</a><a href=/canon/en/pli/ms/sutta/mn/mn0110.html>Next</a></div><p><div class=verse-container id=mn109:0.1><span>Majjhima Nikāya 109 </span><span class="translation sujato">Middle Discourses 109 </span></div><p><div class=verse-container id=mn109:0.2><span class=big-bold>Mahāpuṇṇamasutta </span><span class="translation sujato">The Longer Discourse on the Full-Moon Night </span></div><p><div class=verse-container id=mn109:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn109:1.2><span>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><span class="translation sujato">At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span></div><p><div class=verse-container id=mn109:2.1><span>Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><span class="translation sujato">Now, at that time it was the sabbath—the full moon on the fifteenth day—and the Buddha was sitting in the open surrounded by the Saṅgha of monks. </span></div><p><div class=verse-container id=mn109:3.1><span>Atha kho aññataro bhikkhu uṭṭhāyāsanā ekaṁsaṁ cīvaraṁ katvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">Then one of the mendicants got up from their seat, arranged their robe over one shoulder, raised their joined palms toward the Buddha, and said, </span></div><p><div class=verse-container id=mn109:3.2><span>“Puccheyyāhaṁ, bhante, bhagavantaṁ kiñcideva desaṁ, sace me bhagavā okāsaṁ karoti pañhassa veyyākaraṇāyā”ti. </span><span class="translation sujato">“I’d like to ask the Buddha about a certain point, if you’d take the time to answer.” </span></div><p><div class=verse-container id=mn109:3.3><span>“Tena hi tvaṁ, bhikkhu, sake āsane nisīditvā puccha yadākaṅkhasī”ti. </span><span class="translation sujato">“Well then, mendicant, take your own seat and ask what you wish.” </span></div><p><div class=verse-container id=mn109:3.4><span>Atha kho so bhikkhu sake āsane nisīditvā bhagavantaṁ etadavoca: </span><span class="translation sujato">That mendicant took his seat and said to the Buddha: </span></div><p><div class=verse-container id=mn109:4.1><span>“ime nu kho, bhante, pañcupādānakkhandhā, seyyathidaṁ—</span><span class="translation sujato">“Sir, are these the five grasping aggregates: </span></div><p><div class=verse-container id=mn109:4.2><span>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti? </span><span class="translation sujato">form, feeling, perception, choices, and consciousness?” </span></div><p><div class=verse-container id=mn109:4.3><span>“Ime kho, bhikkhu, pañcupādānakkhandhā, seyyathidaṁ—</span><span class="translation sujato">“Yes, they are,” replied the Buddha. </span></div><p><div class=verse-container id=mn109:4.4><span>rūpupādānakkhandho, vedanupādānakkhandho, saññupādānakkhandho, saṅkhārupādānakkhandho, viññāṇupādānakkhandho”ti. </span></div><p><div class=verse-container id=mn109:4.5><span>“Sādhu, bhante”ti kho so bhikkhu bhagavato bhāsitaṁ abhinanditvā anumoditvā bhagavantaṁ uttariṁ pañhaṁ pucchi: </span><span class="translation sujato">Saying “Good, sir”, that mendicant approved and agreed with what the Buddha said. Then he asked another question: </span></div><p><div class=verse-container id=mn109:5.1><span>“ime pana, bhante, pañcupādānakkhandhā kiṁmūlakā”ti? </span><span class="translation sujato">“But sir, what is the root of these five grasping aggregates?” </span></div><p><div class=verse-container id=mn109:5.2><span>“Ime kho, bhikkhu, pañcupādānakkhandhā chandamūlakā”ti. </span><span class="translation sujato">“These five grasping aggregates are rooted in desire.” </span></div><p><div class=verse-container id=mn109:6.1><span>“Taṁyeva nu kho, bhante, upādānaṁ te pañcupādānakkhandhā, udāhu aññatra pañcahupādānakkhandhehi upādānan”ti? </span><span class="translation sujato">“But sir, is that grasping the exact same thing as the five grasping aggregates? Or is grasping one thing and the five grasping aggregates another?” </span></div><p><div class=verse-container id=mn109:6.2><span>“Na kho, bhikkhu, taṁyeva upādānaṁ te pañcupādānakkhandhā, nāpi aññatra pañcahupādānakkhandhehi upādānaṁ. </span><span class="translation sujato">“Neither. </span></div><p><div class=verse-container id=mn109:6.3><span>Yo kho, bhikkhu, pañcasu upādānakkhandhesu chandarāgo taṁ tattha upādānan”ti. </span><span class="translation sujato">The desire and greed for the five grasping aggregates is the grasping there.” </span></div><p><div class=verse-container id=mn109:7.1><span>“Siyā pana, bhante, pañcasu upādānakkhandhesu chandarāgavemattatā”ti? </span><span class="translation sujato">“But sir, can there be different kinds of desire and greed for the five grasping aggregates?” </span></div><p><div class=verse-container id=mn109:7.2><span>“Siyā, bhikkhū”ti bhagavā avoca </span><span class="translation sujato">“There can,” said the Buddha. </span></div><p><div class=verse-container id=mn109:7.3><span>“idha, bhikkhu, ekaccassa evaṁ hoti: </span><span class="translation sujato">“It’s when someone thinks: </span></div><p><div class=verse-container id=mn109:7.4><span>‘evaṁrūpo siyaṁ anāgatamaddhānaṁ, evaṁvedano siyaṁ anāgatamaddhānaṁ, evaṁsañño siyaṁ anāgatamaddhānaṁ, evaṁsaṅkhāro siyaṁ anāgatamaddhānaṁ, evaṁviññāṇo siyaṁ anāgatamaddhānan’ti. </span><span class="translation sujato">‘In the future, may I be of such form, such feeling, such perception, such choices, and such consciousness!’ </span></div><p><div class=verse-container id=mn109:7.5><span>Evaṁ kho, bhikkhu, siyā pañcasu upādānakkhandhesu chandarāgavemattatā”ti. </span><span class="translation sujato">That’s how there can be different kinds of desire and greed for the five grasping aggregates.” </span></div><p><div class=verse-container id=mn109:8.1><span>“Kittāvatā pana, bhante, khandhānaṁ khandhādhivacanaṁ hotī”ti? </span><span class="translation sujato">“Sir, what is the scope of the term ‘aggregates’ as applied to the aggregates?” </span></div><p><div class=verse-container id=mn109:8.2><span>“Yaṁ kiñci, bhikkhu, rūpaṁ—atītānāgatapaccuppannaṁ ajjhattaṁ vā bahiddhā vā, oḷārikaṁ vā sukhumaṁ vā, hīnaṁ vā paṇītaṁ vā, yaṁ dūre santike vā—ayaṁ rūpakkhandho. </span><span class="translation sujato">“Any kind of form at all—past, future, or present; internal or external; solid or subtle; inferior or superior; far or near: this is called the aggregate of form. </span></div><p><div class=verse-container id=mn109:8.3><span>Yā kāci vedanā—atītānāgatapaccuppannā ajjhattaṁ vā bahiddhā vā, oḷārikā vā sukhumā vā, hīnā vā paṇītā vā, yā dūre santike vā—ayaṁ vedanākkhandho. </span><span class="translation sujato">Any kind of feeling at all … </span></div><p><div class=verse-container id=mn109:8.4><span>Yā kāci saññā—atītānāgatapaccuppannā …pe… yā dūre santike vā—ayaṁ saññākkhandho. </span><span class="translation sujato">Any kind of perception at all … </span></div><p><div class=verse-container id=mn109:8.5><span>Ye keci saṅkhārā—atītānāgatapaccuppannā ajjhattaṁ vā bahiddhā vā, oḷārikā vā sukhumā vā, hīnā vā paṇītā vā, ye dūre santike vā—ayaṁ saṅkhārakkhandho. </span><span class="translation sujato">Any kind of choices at all … </span></div><p><div class=verse-container id=mn109:8.6><span>Yaṁ kiñci viññāṇaṁ—atītānāgatapaccuppannaṁ ajjhattaṁ vā bahiddhā vā, oḷārikaṁ vā sukhumaṁ vā, hīnaṁ vā paṇītaṁ vā, yaṁ dūre santike vā—ayaṁ viññāṇakkhandho. </span><span class="translation sujato">Any kind of consciousness at all—past, future, or present; internal or external; solid or subtle; inferior or superior; far or near: this is called the aggregate of consciousness. </span></div><p><div class=verse-container id=mn109:8.7><span>Ettāvatā kho, bhikkhu, khandhānaṁ khandhādhivacanaṁ hotī”ti. </span><span class="translation sujato">That’s the scope of the term ‘aggregates’ as applied to the aggregates.” </span></div><p><div class=verse-container id=mn109:9.1><span>“Ko nu kho, bhante, hetu ko paccayo rūpakkhandhassa paññāpanāya? </span><span class="translation sujato">“What is the cause, sir, what is the reason why the aggregate of form is found? </span></div><p><div class=verse-container id=mn109:9.2><span>Ko hetu ko paccayo vedanākkhandhassa paññāpanāya? </span><span class="translation sujato">What is the cause, what is the reason why the aggregate of feeling … </span></div><p><div class=verse-container id=mn109:9.3><span>Ko hetu ko paccayo saññākkhandhassa paññāpanāya? </span><span class="translation sujato">perception … </span></div><p><div class=verse-container id=mn109:9.4><span>Ko hetu ko paccayo saṅkhārakkhandhassa paññāpanāya? </span><span class="translation sujato">choices … </span></div><p><div class=verse-container id=mn109:9.5><span>Ko hetu ko paccayo viññāṇakkhandhassa paññāpanāyā”ti? </span><span class="translation sujato">consciousness is found?” </span></div><p><div class=verse-container id=mn109:9.6><span>“Cattāro kho, bhikkhu, mahābhūtā hetu, cattāro mahābhūtā paccayo rūpakkhandhassa paññāpanāya. </span><span class="translation sujato">“The four principal states are the reason why the aggregate of form is found. </span></div><p><div class=verse-container id=mn109:9.7><span>Phasso hetu, phasso paccayo vedanākkhandhassa paññāpanāya. </span><span class="translation sujato">Contact is the reason why the aggregates of feeling … </span></div><p><div class=verse-container id=mn109:9.8><span>Phasso hetu, phasso paccayo saññākkhandhassa paññāpanāya. </span><span class="translation sujato">perception … </span></div><p><div class=verse-container id=mn109:9.9><span>Phasso hetu, phasso paccayo saṅkhārakkhandhassa paññāpanāya. </span><span class="translation sujato">and choices are found. </span></div><p><div class=verse-container id=mn109:9.10><span>Nāmarūpaṁ kho, bhikkhu, hetu, nāmarūpaṁ paccayo viññāṇakkhandhassa paññāpanāyā”ti. </span><span class="translation sujato">Name and form are the reasons why the aggregate of consciousness is found.” </span></div><p><div class=verse-container id=mn109:10.1><span>“Kathaṁ pana, bhante, sakkāyadiṭṭhi hotī”ti? </span><span class="translation sujato">“But sir, how does substantialist view come about?” </span></div><p><div class=verse-container id=mn109:10.2><span>“Idha, bhikkhu, assutavā puthujjano ariyānaṁ adassāvī ariyadhammassa akovido ariyadhamme avinīto sappurisānaṁ adassāvī sappurisadhammassa akovido sappurisadhamme avinīto </span><span class="translation sujato">“It’s when an unlearned ordinary person has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span></div><p><div class=verse-container id=mn109:10.3><span>rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ; </span><span class="translation sujato">They regard form as self, self as having form, form in self, or self in form. </span></div><p><div class=verse-container id=mn109:10.4><span>vedanaṁ attato samanupassati vedanāvantaṁ vā attānaṁ attani vā vedanaṁ vedanāya vā attānaṁ; </span><span class="translation sujato">They regard feeling as self, self as having feeling, feeling in self, or self in feeling. </span></div><p><div class=verse-container id=mn109:10.5><span>saññaṁ attato samanupassati saññāvantaṁ vā attānaṁ attani vā saññaṁ saññāya vā attānaṁ; </span><span class="translation sujato">They regard perception as self, self as having perception, perception in self, or self in perception. </span></div><p><div class=verse-container id=mn109:10.6><span>saṅkhāre attato samanupassati saṅkhāravantaṁ vā attānaṁ attani vā saṅkhāre saṅkhāresu vā attānaṁ; </span><span class="translation sujato">They regard choices as self, self as having choices, choices in self, or self in choices. </span></div><p><div class=verse-container id=mn109:10.7><span>viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ. </span><span class="translation sujato">They regard consciousness as self, self as having consciousness, consciousness in self, or self in consciousness. </span></div><p><div class=verse-container id=mn109:10.8><span>Evaṁ kho, bhikkhu, sakkāyadiṭṭhi hotī”ti. </span><span class="translation sujato">That’s how substantialist view comes about.” </span></div><p><div class=verse-container id=mn109:11.1><span>“Kathaṁ pana, bhante, sakkāyadiṭṭhi na hotī”ti? </span><span class="translation sujato">“But sir, how does substantialist view not come about?” </span></div><p><div class=verse-container id=mn109:11.2><span>“Idha, bhikkhu, sutavā ariyasāvako ariyānaṁ dassāvī ariyadhammassa kovido ariyadhamme suvinīto sappurisānaṁ dassāvī sappurisadhammassa kovido sappurisadhamme suvinīto </span><span class="translation sujato">“It’s when a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span></div><p><div class=verse-container id=mn109:11.3><span>na rūpaṁ attato samanupassati na rūpavantaṁ vā attānaṁ na attani vā rūpaṁ na rūpasmiṁ vā attānaṁ; </span><span class="translation sujato">They don’t regard form as self, self as having form, form in self, or self in form. </span></div><p><div class=verse-container id=mn109:11.4><span>na vedanaṁ attato samanupassati na vedanāvantaṁ vā attānaṁ na attani vā vedanaṁ na vedanāya vā attānaṁ; </span><span class="translation sujato">They don’t regard feeling as self, self as having feeling, feeling in self, or self in feeling. </span></div><p><div class=verse-container id=mn109:11.5><span>na saññaṁ attato samanupassati na saññāvantaṁ vā attānaṁ na attani vā saññaṁ na saññāya vā attānaṁ; </span><span class="translation sujato">They don’t regard perception as self, self as having perception, perception in self, or self in perception. </span></div><p><div class=verse-container id=mn109:11.6><span>na saṅkhāre attato samanupassati na saṅkhāravantaṁ vā attānaṁ na attani vā saṅkhāre na saṅkhāresu vā attānaṁ; </span><span class="translation sujato">They don’t regard choices as self, self as having choices, choices in self, or self in choices. </span></div><p><div class=verse-container id=mn109:11.7><span>na viññāṇaṁ attato samanupassati na viññāṇavantaṁ vā attānaṁ na attani vā viññāṇaṁ na viññāṇasmiṁ vā attānaṁ. </span><span class="translation sujato">They don’t regard consciousness as self, self as having consciousness, consciousness in self, or self in consciousness. </span></div><p><div class=verse-container id=mn109:11.8><span>Evaṁ kho, bhikkhu, sakkāyadiṭṭhi na hotī”ti. </span><span class="translation sujato">That’s how substantialist view does not come about.” </span></div><p><div class=verse-container id=mn109:12.1><span>“Ko nu kho, bhante, rūpe assādo, ko ādīnavo, kiṁ nissaraṇaṁ? </span><span class="translation sujato">“Sir, what’s the gratification, the drawback, and the escape when it comes to form, </span></div><p><div class=verse-container id=mn109:12.2><span>Ko vedanāya assādo, ko ādīnavo, kiṁ nissaraṇaṁ? </span><span class="translation sujato">feeling, </span></div><p><div class=verse-container id=mn109:12.3><span>Ko saññāya assādo, ko ādīnavo, kiṁ nissaraṇaṁ? </span><span class="translation sujato">perception, </span></div><p><div class=verse-container id=mn109:12.4><span>Ko saṅkhāresu assādo, ko ādīnavo, kiṁ nissaraṇaṁ? </span><span class="translation sujato">choices, </span></div><p><div class=verse-container id=mn109:12.5><span>Ko viññāṇe assādo, ko ādīnavo, kiṁ nissaraṇan”ti? </span><span class="translation sujato">and consciousness?” </span></div><p><div class=verse-container id=mn109:12.6><span>“Yaṁ kho, bhikkhu, rūpaṁ paṭicca uppajjati sukhaṁ somanassaṁ, ayaṁ rūpe assādo. </span><span class="translation sujato">“The pleasure and happiness that arise from form: this is its gratification. </span></div><p><div class=verse-container id=mn109:12.7><span>Yaṁ rūpaṁ aniccaṁ dukkhaṁ vipariṇāmadhammaṁ, ayaṁ rūpe ādīnavo. </span><span class="translation sujato">That form is impermanent, suffering, and perishable: this is its drawback. </span></div><p><div class=verse-container id=mn109:12.8><span>Yo rūpe chandarāgavinayo chandarāgappahānaṁ, idaṁ rūpe nissaraṇaṁ. </span><span class="translation sujato">Removing and giving up desire and greed for form: this is its escape. </span></div><p><div class=verse-container id=mn109:12.9><span>Yaṁ kho, bhikkhu, vedanaṁ paṭicca … </span><span class="translation sujato">The pleasure and happiness that arise from feeling … </span></div><p><div class=verse-container id=mn109:12.10><span>saññaṁ paṭicca … </span><span class="translation sujato">perception … </span></div><p><div class=verse-container id=mn109:12.11><span>saṅkhāre paṭicca … </span><span class="translation sujato">choices … </span></div><p><div class=verse-container id=mn109:12.12><span>viññāṇaṁ paṭicca uppajjati sukhaṁ somanassaṁ, ayaṁ viññāṇe assādo. </span><span class="translation sujato">consciousness: this is its gratification. </span></div><p><div class=verse-container id=mn109:12.13><span>Yaṁ viññāṇaṁ aniccaṁ dukkhaṁ vipariṇāmadhammaṁ, ayaṁ viññāṇe ādīnavo. </span><span class="translation sujato">That consciousness is impermanent, suffering, and perishable: this is its drawback. </span></div><p><div class=verse-container id=mn109:12.14><span>Yo viññāṇe chandarāgavinayo chandarāgappahānaṁ, idaṁ viññāṇe nissaraṇan”ti. </span><span class="translation sujato">Removing and giving up desire and greed for consciousness: this is its escape.” </span></div><p><div class=verse-container id=mn109:13.1><span>“Kathaṁ pana, bhante, jānato kathaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti? </span><span class="translation sujato">“Sir, how does one know and see so that there’s no I-making, mine-making, or underlying tendency to conceit for this conscious body and all external stimuli?” </span></div><p><div class=verse-container id=mn109:13.2><span>“Yaṁ kiñci, bhikkhu, rūpaṁ—atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—sabbaṁ rūpaṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya passati. </span><span class="translation sujato">“One truly sees any kind of form at all—past, future, or present; internal or external; solid or subtle; inferior or superior; far or near: all form—with right understanding: ‘This is not mine, I am not this, this is not my self.’ </span></div><p><div class=verse-container id=mn109:13.3><span>Yā kāci vedanā … </span><span class="translation sujato">One truly sees any kind of feeling … </span></div><p><div class=verse-container id=mn109:13.4><span>yā kāci saññā … </span><span class="translation sujato">perception … </span></div><p><div class=verse-container id=mn109:13.5><span>ye keci saṅkhārā … </span><span class="translation sujato">choices … </span></div><p><div class=verse-container id=mn109:13.6><span>yaṁ kiñci viññāṇaṁ—atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā—sabbaṁ viññāṇaṁ ‘netaṁ mama, nesohamasmi, na meso attā’ti—evametaṁ yathābhūtaṁ sammappaññāya passati. </span><span class="translation sujato">consciousness at all—past, future, or present; internal or external; solid or subtle; inferior or superior; far or near, all consciousness—with right understanding: ‘This is not mine, I am not this, this is not my self.’ </span></div><p><div class=verse-container id=mn109:13.7><span>Evaṁ kho, bhikkhu, jānato evaṁ passato imasmiñca saviññāṇake kāye bahiddhā ca sabbanimittesu ahaṅkāramamaṅkāramānānusayā na hontī”ti. </span><span class="translation sujato">That’s how to know and see so that there’s no I-making, mine-making, or underlying tendency to conceit for this conscious body and all external stimuli.” </span></div><p><div class=verse-container id=mn109:14.1><span>Atha kho aññatarassa bhikkhuno evaṁ cetaso parivitakko udapādi: </span><span class="translation sujato">Now at that time one of the mendicants had the thought, </span></div><p><div class=verse-container id=mn109:14.2><span>“iti kira, bho, rūpaṁ anattā, vedanā anattā, saññā anattā, saṅkhārā anattā, viññāṇaṁ anattā; </span><span class="translation sujato">“So it seems, good fellow, that form, feeling, perception, choices, and consciousness are not-self. </span></div><p><div class=verse-container id=mn109:14.3><span>anattakatāni kammāni kamattānaṁ phusissantī”ti? </span><span class="translation sujato">Then what self will the deeds done by not-self affect?” </span></div><p><div class=verse-container id=mn109:14.4><span>Atha kho bhagavā tassa bhikkhuno cetasā cetoparivitakkamaññāya bhikkhū āmantesi: </span><span class="translation sujato">But the Buddha, knowing that mendicant’s train of thought, addressed the mendicants: </span></div><p><div class=verse-container id=mn109:14.5><span>“ṭhānaṁ kho panetaṁ, bhikkhave, vijjati yaṁ idhekacco moghapuriso avidvā avijjāgato taṇhādhipateyyena cetasā satthu sāsanaṁ atidhāvitabbaṁ maññeyya: </span><span class="translation sujato">“It’s possible that some futile person here—unknowing and ignorant, their mind dominated by craving—thinks they can overstep the teacher’s instructions. They think: </span></div><p><div class=verse-container id=mn109:14.6><span>‘iti kira, bho, rūpaṁ anattā, vedanā anattā, saññā anattā, saṅkhārā anattā, viññāṇaṁ anattā; </span><span class="translation sujato">‘So it seems, good fellow, that form, feeling, perception, choices, and consciousness are not-self. </span></div><p><div class=verse-container id=mn109:14.7><span>anattakatāni kammāni kamattānaṁ phusissantī’ti. </span><span class="translation sujato">Then what self will the deeds done by not-self affect?’ </span></div><p><div class=verse-container id=mn109:14.8><span>Paṭivinītā kho me tumhe, bhikkhave, tatra tatra dhammesu. </span><span class="translation sujato">Now, mendicants, you have been educated by me in questioning with regard to all these things in all such cases. </span></div><p><div class=verse-container id=mn109:15.1><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=mn109:15.2><span>rūpaṁ niccaṁ vā aniccaṁ vā”ti? </span><span class="translation sujato">Is form permanent or impermanent?” </span></div><p><div class=verse-container id=mn109:15.3><span>“Aniccaṁ, bhante”. </span><span class="translation sujato">“Impermanent, sir.” </span></div><p><div class=verse-container id=mn109:15.4><span>“Yaṁ panāniccaṁ dukkhaṁ vā taṁ sukhaṁ vā”ti? </span><span class="translation sujato">“But if it’s impermanent, is it suffering or happiness?” </span></div><p><div class=verse-container id=mn109:15.5><span>“Dukkhaṁ, bhante”. </span><span class="translation sujato">“Suffering, sir.” </span></div><p><div class=verse-container id=mn109:15.6><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><span class="translation sujato">“But if it’s impermanent, suffering, and perishable, is it fit to be regarded thus: </span></div><p><div class=verse-container id=mn109:15.7><span>‘etaṁ mama, esohamasmi, eso me attā’”ti? </span><span class="translation sujato">‘This is mine, I am this, this is my self’?” </span></div><p><div class=verse-container id=mn109:15.8><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn109:16.1><span>“Taṁ kiṁ maññatha, bhikkhave, </span><span class="translation sujato">“What do you think, mendicants? </span></div><p><div class=verse-container id=mn109:16.2><span>vedanā … </span><span class="translation sujato">Is feeling … </span></div><p><div class=verse-container id=mn109:16.3><span>saññā … </span><span class="translation sujato">perception … </span></div><p><div class=verse-container id=mn109:16.4><span>saṅkhārā … </span><span class="translation sujato">choices … </span></div><p><div class=verse-container id=mn109:16.5><span>viññāṇaṁ niccaṁ vā aniccaṁ vā”ti? </span><span class="translation sujato">consciousness permanent or impermanent?” </span></div><p><div class=verse-container id=mn109:16.6><span>“Aniccaṁ, bhante”. </span><span class="translation sujato">“Impermanent, sir.” </span></div><p><div class=verse-container id=mn109:16.7><span>“Yaṁ panāniccaṁ dukkhaṁ vā taṁ sukhaṁ vā”ti? </span><span class="translation sujato">“But if it’s impermanent, is it suffering or happiness?” </span></div><p><div class=verse-container id=mn109:16.8><span>“Dukkhaṁ, bhante”. </span><span class="translation sujato">“Suffering, sir.” </span></div><p><div class=verse-container id=mn109:16.9><span>“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ: </span><span class="translation sujato">“But if it’s impermanent, suffering, and perishable, is it fit to be regarded thus: </span></div><p><div class=verse-container id=mn109:16.10><span>‘etaṁ mama, esohamasmi, eso me attā’”ti? </span><span class="translation sujato">‘This is mine, I am this, this is my self’?” </span></div><p><div class=verse-container id=mn109:16.11><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn109:16.12><span>“Tasmātiha, bhikkhave, yaṁ kiñci rūpaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ rūpaṁ: ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. </span><span class="translation sujato">“So you should truly see any kind of form at all—past, future, or present; internal or external; solid or subtle; inferior or superior; far or near: all form—with right understanding: ‘This is not mine, I am not this, this is not my self.’ </span></div><p><div class=verse-container id=mn109:17.1><span>Yā kāci vedanā … </span><span class="translation sujato">You should truly see any kind of feeling … </span></div><p><div class=verse-container id=mn109:17.2><span>yā kāci saññā … </span><span class="translation sujato">perception … </span></div><p><div class=verse-container id=mn109:17.3><span>ye keci saṅkhārā … </span><span class="translation sujato">choices … </span></div><p><div class=verse-container id=mn109:17.4><span>yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā sabbaṁ viññāṇaṁ: ‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ. </span><span class="translation sujato">consciousness at all—past, future, or present; internal or external; solid or subtle; inferior or superior; far or near, all consciousness—with right understanding: ‘This is not mine, I am not this, this is not my self.’ </span></div><p><div class=verse-container id=mn109:17.5><span>Evaṁ passaṁ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati; </span><span class="translation sujato">Seeing this, a learned noble disciple grows disillusioned with form, feeling, perception, choices, and consciousness. </span></div><p><div class=verse-container id=mn109:18.1><span>nibbindaṁ virajjati, virāgā vimuccati. Vimuttasmiṁ vimuttamiti ñāṇaṁ hoti. </span><span class="translation sujato">Being disillusioned, desire fades away. When desire fades away they’re freed. When they’re freed, they know they’re freed. </span></div><p><div class=verse-container id=mn109:18.2><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti. </span><span class="translation sujato">They understand: ‘Rebirth is ended, the spiritual journey has been completed, what had to be done has been done, there is nothing further for this place.’” </span></div><p><div class=verse-container id=mn109:18.3><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn109:18.4><span>Attamanā te bhikkhū bhagavato bhāsitaṁ abhinandunti. </span><span class="translation sujato">Satisfied, the mendicants approved what the Buddha said. </span></div><p><div class=verse-container id=mn109:18.5><span>Imasmiñca pana veyyākaraṇasmiṁ bhaññamāne saṭṭhimattānaṁ bhikkhūnaṁ anupādāya āsavehi cittāni vimucciṁsūti. </span><span class="translation sujato">And while this discourse was being spoken, the minds of sixty mendicants were freed from defilements by not grasping. </span></div><p><div class=verse-container id=mn109:18.6><span>Mahāpuṇṇamasuttaṁ niṭṭhitaṁ navamaṁ. </span></div><div class=flex-between><a href=/canon/en/pli/ms/sutta/mn/mn0108.html>Previous</a><a href=/canon/en/pli/ms/sutta/mn/mn0110.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>