<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/lt/pli/ms/sutta/mn/mn0117.html>Lietuvių kalba</a> , <a href=/canon/ru/pli/ms/sutta/mn/mn0117.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0116.html>Previous</a><a href=/canon/en/pli/ms/sutta/mn/mn0118.html>Next</a></div><p id=mn117:0.1><span class=root>Majjhima Nikāya 117 </span><br> <span class=sujato>Middle Discourses 117 </span><br><p id=mn117:0.2><span class="root big-bold">Mahācattārīsakasutta </span><br> <span class=sujato>The Great Forty </span><br><p id=mn117:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn117:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn117:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn117:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn117:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn117:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn117:2.1><span class=root>“ariyaṁ vo, bhikkhave, sammāsamādhiṁ desessāmi saupanisaṁ saparikkhāraṁ. </span><br> <span class=sujato>“Mendicants, I will teach you noble right immersion with its vital conditions and its prerequisites. </span><br><p id=mn117:2.2><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn117:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn117:2.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn117:3.1><span class=root>“Katamo ca, bhikkhave, ariyo sammāsamādhi saupaniso saparikkhāro? </span><br> <span class=sujato>“And what is noble right immersion with its vital conditions and its prerequisites? </span><br><p id=mn117:3.2><span class=root>Seyyathidaṁ—sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati; </span><br> <span class=sujato>They are: right view, right thought, right speech, right action, right livelihood, right effort, and right mindfulness. </span><br><p id=mn117:3.3><span class=root>yā kho, bhikkhave, imehi sattahaṅgehi cittassa ekaggatā parikkhatā—</span><br> <span class=sujato>Unification of mind with these seven factors as prerequisites </span><br><p id=mn117:3.4><span class=root>ayaṁ vuccati, bhikkhave, ariyo sammāsamādhi saupaniso itipi, saparikkhāro itipi. </span><br> <span class=sujato>is what is called noble right immersion ‘with its vital conditions’ and also ‘with its prerequisites’. </span><br><p id=mn117:4.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:4.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:4.3><span class=root>Micchādiṭṭhiṁ ‘micchādiṭṭhī’ti pajānāti, sammādiṭṭhiṁ ‘sammādiṭṭhī’ti pajānāti—sāssa hoti sammādiṭṭhi. </span><br> <span class=sujato>When you understand wrong view as wrong view and right view as right view, that’s your right view. </span><br><p id=mn117:5.1><span class=root>Katamā ca, bhikkhave, micchādiṭṭhi? </span><br> <span class=sujato>And what is wrong view? </span><br><p id=mn117:5.2><span class=root>‘Natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti—</span><br> <span class=sujato>‘There’s no meaning in giving, sacrifice, or offerings. There’s no fruit or result of good and bad deeds. There’s no afterlife. There’s no such thing as mother and father, or beings that are reborn spontaneously. And there’s no ascetic or brahmin who is rightly comported and rightly practiced, and who describes the afterlife after realizing it with their own insight.’ </span><br><p id=mn117:5.3><span class=root>ayaṁ, bhikkhave, micchādiṭṭhi. </span><br> <span class=sujato>This is wrong view. </span><br><p id=mn117:6.1><span class=root>Katamā ca, bhikkhave, sammādiṭṭhi? </span><br> <span class=sujato>And what is right view? </span><br><p id=mn117:6.2><span class=root>Sammādiṭṭhimpahaṁ, bhikkhave, dvāyaṁ vadāmi—</span><br> <span class=sujato>Right view is twofold, I say. </span><br><p id=mn117:6.3><span class=root>atthi, bhikkhave, sammādiṭṭhi sāsavā puññabhāgiyā upadhivepakkā; </span><br> <span class=sujato>There is right view that is accompanied by defilements, partakes of good deeds, and ripens in attachments. </span><br><p id=mn117:6.4><span class=root>atthi, bhikkhave, sammādiṭṭhi ariyā anāsavā lokuttarā maggaṅgā. </span><br> <span class=sujato>And there is right view that is noble, undefiled, transcendent, a factor of the path. </span><br><p id=mn117:7.1><span class=root>Katamā ca, bhikkhave, sammādiṭṭhi sāsavā puññabhāgiyā upadhivepakkā? </span><br> <span class=sujato>And what is right view that is accompanied by defilements, partakes of good deeds, and ripens in attachments? </span><br><p id=mn117:7.2><span class=root>‘Atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti—</span><br> <span class=sujato>‘There is meaning in giving, sacrifice, and offerings. There are fruits and results of good and bad deeds. There is an afterlife. There are such things as mother and father, and beings that are reborn spontaneously. And there are ascetics and brahmins who are rightly comported and rightly practiced, and who describe the afterlife after realizing it with their own insight.’ </span><br><p id=mn117:7.3><span class=root>ayaṁ, bhikkhave, sammādiṭṭhi sāsavā puññabhāgiyā upadhivepakkā. </span><br> <span class=sujato>This is right view that is accompanied by defilements, partakes of good deeds, and ripens in attachments. </span><br><p id=mn117:8.1><span class=root>Katamā ca, bhikkhave, sammādiṭṭhi ariyā anāsavā lokuttarā maggaṅgā? </span><br> <span class=sujato>And what is right view that is noble, undefiled, transcendent, a factor of the path? </span><br><p id=mn117:8.2><span class=root>Yā kho, bhikkhave, ariyacittassa anāsavacittassa ariyamaggasamaṅgino ariyamaggaṁ bhāvayato paññā paññindriyaṁ paññābalaṁ dhammavicayasambojjhaṅgo sammādiṭṭhi maggaṅgaṁ—</span><br> <span class=sujato>It’s the wisdom—the faculty of wisdom, the power of wisdom, the awakening factor of investigation of principles, and right view as a factor of the path—in one intent on the noble, intent on the undefiled, who possesses the noble path and develops the noble path. </span><br><p id=mn117:8.3><span class=root>ayaṁ vuccati, bhikkhave, sammādiṭṭhi ariyā anāsavā lokuttarā maggaṅgā. </span><br> <span class=sujato>This is called right view that is noble, undefiled, transcendent, a factor of the path. </span><br><p id=mn117:9.1><span class=root>So micchādiṭṭhiyā pahānāya vāyamati, sammādiṭṭhiyā, upasampadāya, svāssa hoti sammāvāyāmo. </span><br> <span class=sujato>They make an effort to give up wrong view and embrace right view: that’s their right effort. </span><br><p id=mn117:9.2><span class=root>So sato micchādiṭṭhiṁ pajahati, sato sammādiṭṭhiṁ upasampajja viharati, sāssa hoti sammāsati. </span><br> <span class=sujato>Mindfully they give up wrong view and take up right view: that’s their right mindfulness. </span><br><p id=mn117:9.3><span class=root>Itiyime tayo dhammā sammādiṭṭhiṁ anuparidhāvanti anuparivattanti, seyyathidaṁ—sammādiṭṭhi, sammāvāyāmo, sammāsati. </span><br> <span class=sujato>So these three things keep running and circling around right view, namely: right view, right effort, and right mindfulness. </span><br><p id=mn117:10.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:10.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:10.3><span class=root>Micchāsaṅkappaṁ ‘micchāsaṅkappo’ti pajānāti, sammāsaṅkappaṁ ‘sammāsaṅkappo’ti pajānāti, sāssa hoti sammādiṭṭhi. </span><br> <span class=sujato>When you understand wrong thought as wrong thought and right thought as right thought, that’s your right view. </span><br><p id=mn117:11.1><span class=root>Katamo ca, bhikkhave, micchāsaṅkappo? </span><br> <span class=sujato>And what is wrong thought? </span><br><p id=mn117:11.2><span class=root>Kāmasaṅkappo, byāpādasaṅkappo, vihiṁsāsaṅkappo—</span><br> <span class=sujato>Thoughts of sensuality, of malice, and of cruelty. </span><br><p id=mn117:11.3><span class=root>ayaṁ, bhikkhave, micchāsaṅkappo. </span><br> <span class=sujato>This is wrong thought. </span><br><p id=mn117:12.1><span class=root>Katamo ca, bhikkhave, sammāsaṅkappo? </span><br> <span class=sujato>And what is right thought? </span><br><p id=mn117:12.2><span class=root>Sammāsaṅkappampahaṁ, bhikkhave, dvāyaṁ vadāmi—</span><br> <span class=sujato>Right thought is twofold, I say. </span><br><p id=mn117:12.3><span class=root>atthi, bhikkhave, sammāsaṅkappo sāsavo puññabhāgiyo upadhivepakko; </span><br> <span class=sujato>There is right thought that is accompanied by defilements, partakes of good deeds, and ripens in attachments. </span><br><p id=mn117:12.4><span class=root>atthi, bhikkhave, sammāsaṅkappo ariyo anāsavo lokuttaro maggaṅgo. </span><br> <span class=sujato>And there is right thought that is noble, undefiled, transcendent, a factor of the path. </span><br><p id=mn117:13.1><span class=root>Katamo ca, bhikkhave, sammāsaṅkappo sāsavo puññabhāgiyo upadhivepakko? </span><br> <span class=sujato>And what is right thought that is accompanied by defilements, partakes of good deeds, and ripens in attachments? </span><br><p id=mn117:13.2><span class=root>Nekkhammasaṅkappo, abyāpādasaṅkappo, avihiṁsāsaṅkappo: </span><br> <span class=sujato>Thoughts of renunciation, good will, and harmlessness. </span><br><p id=mn117:13.3><span class=root>‘ayaṁ, bhikkhave, sammāsaṅkappo sāsavo puññabhāgiyo upadhivepakko’. </span><br> <span class=sujato>This is right thought that is accompanied by defilements. </span><br><p id=mn117:14.1><span class=root>Katamo ca, bhikkhave, sammāsaṅkappo ariyo anāsavo lokuttaro maggaṅgo? </span><br> <span class=sujato>And what is right thought that is noble, undefiled, transcendent, a factor of the path? </span><br><p id=mn117:14.2><span class=root>Yo kho, bhikkhave, ariyacittassa anāsavacittassa ariyamaggasamaṅgino ariyamaggaṁ bhāvayato takko vitakko saṅkappo appanā byappanā cetaso abhiniropanā vacīsaṅkhāro—</span><br> <span class=sujato>It’s the thinking—the placing of the mind, thought, planting, implanting, embedding of the mind, verbal process—in one intent on the noble, intent on the undefiled, who possesses the noble path and develops the noble path. </span><br><p id=mn117:14.3><span class=root>ayaṁ, bhikkhave, sammāsaṅkappo ariyo anāsavo lokuttaro maggaṅgo. </span><br> <span class=sujato>This is right thought that is noble. </span><br><p id=mn117:15.1><span class=root>So micchāsaṅkappassa pahānāya vāyamati, sammāsaṅkappassa upasampadāya, svāssa hoti sammāvāyāmo. </span><br> <span class=sujato>They make an effort to give up wrong thought and embrace right thought: that’s their right effort. </span><br><p id=mn117:15.2><span class=root>So sato micchāsaṅkappaṁ pajahati, sato sammāsaṅkappaṁ upasampajja viharati; sāssa hoti sammāsati. </span><br> <span class=sujato>Mindfully they give up wrong thought and take up right thought: that’s their right mindfulness. </span><br><p id=mn117:15.3><span class=root>Itiyime tayo dhammā sammāsaṅkappaṁ anuparidhāvanti anuparivattanti, seyyathidaṁ—sammādiṭṭhi, sammāvāyāmo, sammāsati. </span><br> <span class=sujato>So these three things keep running and circling around right thought, namely: right view, right effort, and right mindfulness. </span><br><p id=mn117:16.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:16.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:16.3><span class=root>Micchāvācaṁ ‘micchāvācā’ti pajānāti, sammāvācaṁ ‘sammāvācā’ti pajānāti; sāssa hoti sammādiṭṭhi. </span><br> <span class=sujato>When you understand wrong speech as wrong speech and right speech as right speech, that’s your right view. </span><br><p id=mn117:17.1><span class=root>Katamā ca, bhikkhave, micchāvācā? </span><br> <span class=sujato>And what is wrong speech? </span><br><p id=mn117:17.2><span class=root>Musāvādo, pisuṇā vācā, pharusā vācā, samphappalāpo—</span><br> <span class=sujato>Speech that’s false, divisive, harsh, or nonsensical. </span><br><p id=mn117:17.3><span class=root>ayaṁ, bhikkhave, micchāvācā. </span><br> <span class=sujato>This is wrong speech. </span><br><p id=mn117:18.1><span class=root>Katamā ca, bhikkhave, sammāvācā? </span><br> <span class=sujato>And what is right speech? </span><br><p id=mn117:18.2><span class=root>Sammāvācampahaṁ, bhikkhave, dvāyaṁ vadāmi—</span><br> <span class=sujato>Right speech is twofold, I say. </span><br><p id=mn117:18.3><span class=root>atthi, bhikkhave, sammāvācā sāsavā puññabhāgiyā upadhivepakkā; </span><br> <span class=sujato>There is right speech that is accompanied by defilements, partakes of good deeds, and ripens in attachments. </span><br><p id=mn117:18.4><span class=root>atthi, bhikkhave, sammāvācā ariyā anāsavā lokuttarā maggaṅgā. </span><br> <span class=sujato>And there is right speech that is noble, undefiled, transcendent, a factor of the path. </span><br><p id=mn117:19.1><span class=root>Katamā ca, bhikkhave, sammāvācā sāsavā puññabhāgiyā upadhivepakkā? </span><br> <span class=sujato>And what is right speech that is accompanied by defilements, partakes of good deeds, and ripens in attachments? </span><br><p id=mn117:19.2><span class=root>Musāvādā veramaṇī, pisuṇāya vācāya veramaṇī, pharusāya vācāya veramaṇī, samphappalāpā veramaṇī—</span><br> <span class=sujato>The refraining from lying, divisive speech, harsh speech, and talking nonsense. </span><br><p id=mn117:19.3><span class=root>ayaṁ, bhikkhave, sammāvācā sāsavā puññabhāgiyā upadhivepakkā. </span><br> <span class=sujato>This is right speech that is accompanied by defilements. </span><br><p id=mn117:20.1><span class=root>Katamā ca, bhikkhave, sammāvācā ariyā anāsavā lokuttarā maggaṅgā? </span><br> <span class=sujato>And what is right speech that is noble, undefiled, transcendent, a factor of the path? </span><br><p id=mn117:20.2><span class=root>Yā kho, bhikkhave, ariyacittassa anāsavacittassa ariyamaggasamaṅgino ariyamaggaṁ bhāvayato catūhi vacīduccaritehi ārati virati paṭivirati veramaṇī—</span><br> <span class=sujato>It’s the desisting, abstaining, abstinence, and refraining from the four kinds of bad verbal conduct in one intent on the noble, intent on the undefiled, who possesses the noble path and develops the noble path. </span><br><p id=mn117:20.3><span class=root>ayaṁ, bhikkhave, sammāvācā ariyā anāsavā lokuttarā maggaṅgā. </span><br> <span class=sujato>This is right speech that is noble. </span><br><p id=mn117:21.1><span class=root>So micchāvācāya pahānāya vāyamati, sammāvācāya upasampadāya; svāssa hoti sammāvāyāmo. </span><br> <span class=sujato>They make an effort to give up wrong speech and embrace right speech: that’s their right effort. </span><br><p id=mn117:21.2><span class=root>So sato micchāvācaṁ pajahati, sato sammāvācaṁ upasampajja viharati; sāssa hoti sammāsati. </span><br> <span class=sujato>Mindfully they give up wrong speech and take up right speech: that’s their right mindfulness. </span><br><p id=mn117:21.3><span class=root>Itiyime tayo dhammā sammāvācaṁ anuparidhāvanti anuparivattanti, seyyathidaṁ—sammādiṭṭhi, sammāvāyāmo, sammāsati. </span><br> <span class=sujato>So these three things keep running and circling around right speech, namely: right view, right effort, and right mindfulness. </span><br><p id=mn117:22.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:22.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:22.3><span class=root>Micchākammantaṁ ‘micchākammanto’ti pajānāti, sammākammantaṁ ‘sammākammanto’ti pajānāti; sāssa hoti sammādiṭṭhi. </span><br> <span class=sujato>When you understand wrong action as wrong action and right action as right action, that’s your right view. </span><br><p id=mn117:23.1><span class=root>Katamo ca, bhikkhave, micchākammanto? </span><br> <span class=sujato>And what is wrong action? </span><br><p id=mn117:23.2><span class=root>Pāṇātipāto, adinnādānaṁ, kāmesumicchācāro—</span><br> <span class=sujato>Killing living creatures, stealing, and sexual misconduct. </span><br><p id=mn117:23.3><span class=root>ayaṁ, bhikkhave, micchākammanto. </span><br> <span class=sujato>This is wrong action. </span><br><p id=mn117:24.1><span class=root>Katamo ca, bhikkhave, sammākammanto? </span><br> <span class=sujato>And what is right action? </span><br><p id=mn117:24.2><span class=root>Sammākammantampahaṁ, bhikkhave, dvāyaṁ vadāmi—</span><br> <span class=sujato>Right action is twofold, I say. </span><br><p id=mn117:24.3><span class=root>atthi, bhikkhave, sammākammanto sāsavo puññabhāgiyo upadhivepakko; </span><br> <span class=sujato>There is right action that is accompanied by defilements, partakes of good deeds, and ripens in attachments. </span><br><p id=mn117:24.4><span class=root>atthi, bhikkhave, sammākammanto ariyo anāsavo lokuttaro maggaṅgo. </span><br> <span class=sujato>And there is right action that is noble, undefiled, transcendent, a factor of the path. </span><br><p id=mn117:25.1><span class=root>Katamo ca, bhikkhave, sammākammanto sāsavo puññabhāgiyo upadhivepakko? </span><br> <span class=sujato>And what is right action that is accompanied by defilements, partakes of good deeds, and ripens in attachments? </span><br><p id=mn117:25.2><span class=root>Pāṇātipātā veramaṇī, adinnādānā veramaṇī, kāmesumicchācārā veramaṇī—</span><br> <span class=sujato>Refraining from killing living creatures, stealing, and sexual misconduct. </span><br><p id=mn117:25.3><span class=root>ayaṁ, bhikkhave, sammākammanto sāsavo puññabhāgiyo upadhivepakko. </span><br> <span class=sujato>This is right action that is accompanied by defilements. </span><br><p id=mn117:26.1><span class=root>Katamo ca, bhikkhave, sammākammanto ariyo anāsavo lokuttaro maggaṅgo? </span><br> <span class=sujato>And what is right action that is noble, undefiled, transcendent, a factor of the path? </span><br><p id=mn117:26.2><span class=root>Yā kho, bhikkhave, ariyacittassa anāsavacittassa ariyamaggasamaṅgino ariyamaggaṁ bhāvayato tīhi kāyaduccaritehi ārati virati paṭivirati veramaṇī—</span><br> <span class=sujato>It’s the desisting, abstaining, abstinence, and refraining from the three kinds of bad bodily conduct in one intent on the noble, intent on the undefiled, who possesses the noble path and develops the noble path. </span><br><p id=mn117:26.3><span class=root>ayaṁ, bhikkhave, sammākammanto ariyo anāsavo lokuttaro maggaṅgo. </span><br> <span class=sujato>This is right action that is noble. </span><br><p id=mn117:27.1><span class=root>So micchākammantassa pahānāya vāyamati, sammākammantassa upasampadāya; svāssa hoti sammāvāyāmo. </span><br> <span class=sujato>They make an effort to give up wrong action and embrace right action: that’s their right effort. </span><br><p id=mn117:27.2><span class=root>So sato micchākammantaṁ pajahati, sato sammākammantaṁ upasampajja viharati; sāssa hoti sammāsati. </span><br> <span class=sujato>Mindfully they give up wrong action and take up right action: that’s their right mindfulness. </span><br><p id=mn117:27.3><span class=root>Itiyime tayo dhammā sammākammantaṁ anuparidhāvanti anuparivattanti, seyyathidaṁ—sammādiṭṭhi, sammāvāyāmo, sammāsati. </span><br> <span class=sujato>So these three things keep running and circling around right action, namely: right view, right effort, and right mindfulness. </span><br><p id=mn117:28.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:28.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:28.3><span class=root>Micchāājīvaṁ ‘micchāājīvo’ti pajānāti, sammāājīvaṁ ‘sammāājīvo’ti pajānāti; sāssa hoti sammādiṭṭhi. </span><br> <span class=sujato>When you understand wrong livelihood as wrong livelihood and right livelihood as right livelihood, that’s your right view. </span><br><p id=mn117:29.1><span class=root>Katamo ca, bhikkhave, micchāājīvo? </span><br> <span class=sujato>And what is wrong livelihood? </span><br><p id=mn117:29.2><span class=root>Kuhanā, lapanā, nemittikatā, nippesikatā, lābhena lābhaṁ nijigīsanatā—</span><br> <span class=sujato>Deceit, flattery, hinting, and belittling, and using material things to chase after other material things. </span><br><p id=mn117:29.3><span class=root>ayaṁ, bhikkhave, micchāājīvo. </span><br> <span class=sujato>This is wrong livelihood. </span><br><p id=mn117:30.1><span class=root>Katamo ca, bhikkhave, sammāājīvo? </span><br> <span class=sujato>And what is right livelihood? </span><br><p id=mn117:30.2><span class=root>Sammāājīvampahaṁ, bhikkhave, dvāyaṁ vadāmi—</span><br> <span class=sujato>Right livelihood is twofold, I say. </span><br><p id=mn117:30.3><span class=root>atthi, bhikkhave, sammāājīvo sāsavo puññabhāgiyo upadhivepakko; </span><br> <span class=sujato>There is right livelihood that is accompanied by defilements, partakes of good deeds, and ripens in attachments. </span><br><p id=mn117:30.4><span class=root>atthi, bhikkhave, sammāājīvo ariyo anāsavo lokuttaro maggaṅgo. </span><br> <span class=sujato>And there is right livelihood that is noble, undefiled, transcendent, a factor of the path. </span><br><p id=mn117:31.1><span class=root>Katamo ca, bhikkhave, sammāājīvo sāsavo puññabhāgiyo upadhivepakko? </span><br> <span class=sujato>And what is right livelihood that is accompanied by defilements, partakes of good deeds, and ripens in attachments? </span><br><p id=mn117:31.2><span class=root>Idha, bhikkhave, ariyasāvako micchāājīvaṁ pahāya sammāājīvena jīvikaṁ kappeti—</span><br> <span class=sujato>It’s when a noble disciple gives up wrong livelihood and earns a living by right livelihood. </span><br><p id=mn117:31.3><span class=root>ayaṁ, bhikkhave, sammāājīvo sāsavo puññabhāgiyo upadhivepakko. </span><br> <span class=sujato>This is right livelihood that is accompanied by defilements. </span><br><p id=mn117:32.1><span class=root>Katamo ca, bhikkhave, sammāājīvo ariyo anāsavo lokuttaro maggaṅgo? </span><br> <span class=sujato>And what is right livelihood that is noble, undefiled, transcendent, a factor of the path? </span><br><p id=mn117:32.2><span class=root>Yā kho, bhikkhave, ariyacittassa anāsavacittassa ariyamaggasamaṅgino ariyamaggaṁ bhāvayato micchāājīvā ārati virati paṭivirati veramaṇī—</span><br> <span class=sujato>It’s the desisting, abstaining, abstinence, and refraining from wrong livelihood in one intent on the noble, intent on the undefiled, who possesses the noble path and develops the noble path. </span><br><p id=mn117:32.3><span class=root>ayaṁ, bhikkhave, sammāājīvo ariyo anāsavo lokuttaro maggaṅgo. </span><br> <span class=sujato>This is right livelihood that is noble. </span><br><p id=mn117:33.1><span class=root>So micchāājīvassa pahānāya vāyamati, sammāājīvassa upasampadāya; svāssa hoti sammāvāyāmo. </span><br> <span class=sujato>They make an effort to give up wrong livelihood and embrace right livelihood: that’s their right effort. </span><br><p id=mn117:33.2><span class=root>So sato micchāājīvaṁ pajahati, sato sammāājīvaṁ upasampajja viharati; sāssa hoti sammāsati. </span><br> <span class=sujato>Mindfully they give up wrong livelihood and take up right livelihood: that’s their right mindfulness. </span><br><p id=mn117:33.3><span class=root>Itiyime tayo dhammā sammāājīvaṁ anuparidhāvanti anuparivattanti, seyyathidaṁ—sammādiṭṭhi, sammāvāyāmo, sammāsati. </span><br> <span class=sujato>So these three things keep running and circling around right livelihood, namely: right view, right effort, and right mindfulness. </span><br><p id=mn117:34.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:34.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:34.3><span class=root>Sammādiṭṭhissa, bhikkhave, sammāsaṅkappo pahoti, sammāsaṅkappassa sammāvācā pahoti, sammāvācassa sammākammanto pahoti, sammākammantassa sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti, sammāsamādhissa sammāñāṇaṁ pahoti, sammāñāṇassa sammāvimutti pahoti. </span><br> <span class=sujato>Right view gives rise to right thought. Right thought gives rise to right speech. Right speech gives rise to right action. Right action gives rise to right livelihood. Right livelihood gives rise to right effort. Right effort gives rise to right mindfulness. Right mindfulness gives rise to right immersion. Right immersion gives rise to right knowledge. Right knowledge gives rise to right freedom. </span><br><p id=mn117:34.4><span class=root>Iti kho, bhikkhave, aṭṭhaṅgasamannāgato sekkho, dasaṅgasamannāgato arahā hoti. </span><br> <span class=sujato>So the trainee has eight factors, while the perfected one has ten factors. </span><br><p id=mn117:34.5><span class=root>Tatrapi sammāñāṇena aneke pāpakā akusalā dhammā vigatā bhāvanāpāripūriṁ gacchanti. </span><br> <span class=sujato>And here too, the eradication of many bad, unskillful qualities is fully developed due to right knowledge. </span><br><p id=mn117:35.1><span class=root>Tatra, bhikkhave, sammādiṭṭhi pubbaṅgamā hoti. </span><br> <span class=sujato>In this context, right view comes first. </span><br><p id=mn117:35.2><span class=root>Kathañca, bhikkhave, sammādiṭṭhi pubbaṅgamā hoti? </span><br> <span class=sujato>And how does right view come first? </span><br><p id=mn117:35.3><span class=root>Sammādiṭṭhissa, bhikkhave, micchādiṭṭhi nijjiṇṇā hoti. </span><br> <span class=sujato>For one of right view, wrong view is worn away. </span><br><p id=mn117:35.4><span class=root>Ye ca micchādiṭṭhipaccayā aneke pāpakā akusalā dhammā sambhavanti te cassa nijjiṇṇā honti. </span><br> <span class=sujato>And the many bad, unskillful qualities that arise because of wrong view are worn away. </span><br><p id=mn117:35.5><span class=root>Sammādiṭṭhipaccayā aneke kusalā dhammā bhāvanāpāripūriṁ gacchanti. </span><br> <span class=sujato>And because of right view, many skillful qualities are fully developed. </span><br><p id=mn117:35.6><span class=root>Sammāsaṅkappassa, bhikkhave, micchāsaṅkappo nijjiṇṇo hoti …pe… </span><br> <span class=sujato>For one of right thought, wrong thought is worn away. … </span><br><p id=mn117:35.7><span class=root>sammāvācassa, bhikkhave, micchāvācā nijjiṇṇā hoti … </span><br> <span class=sujato>For one of right speech, wrong speech is worn away. … </span><br><p id=mn117:35.8><span class=root>sammākammantassa, bhikkhave, micchākammanto nijjiṇṇo hoti … </span><br> <span class=sujato>For one of right action, wrong action is worn away. … </span><br><p id=mn117:35.9><span class=root>sammāājīvassa, bhikkhave, micchāājīvo nijjiṇṇo hoti … </span><br> <span class=sujato>For one of right livelihood, wrong livelihood is worn away. … </span><br><p id=mn117:35.10><span class=root>sammāvāyāmassa, bhikkhave, micchāvāyāmo nijjiṇṇo hoti … </span><br> <span class=sujato>For one of right effort, wrong effort is worn away. … </span><br><p id=mn117:35.11><span class=root>sammāsatissa, bhikkhave, micchāsati nijjiṇṇā hoti … </span><br> <span class=sujato>For one of right mindfulness, wrong mindfulness is worn away. … </span><br><p id=mn117:35.12><span class=root>sammāsamādhissa, bhikkhave, micchāsamādhi nijjiṇṇo hoti … </span><br> <span class=sujato>For one of right immersion, wrong immersion is worn away. … </span><br><p id=mn117:35.13><span class=root>sammāñāṇassa, bhikkhave, micchāñāṇaṁ nijjiṇṇaṁ hoti … </span><br> <span class=sujato>For one of right knowledge, wrong knowledge is worn away. … </span><br><p id=mn117:35.14><span class=root>sammāvimuttassa, bhikkhave, micchāvimutti nijjiṇṇā hoti. </span><br> <span class=sujato>For one of right freedom, wrong freedom is worn away. </span><br><p id=mn117:35.15><span class=root>Ye ca micchāvimuttipaccayā aneke pāpakā akusalā dhammā sambhavanti te cassa nijjiṇṇā honti. </span><br> <span class=sujato>And the many bad, unskillful qualities that arise because of wrong freedom are worn away. </span><br><p id=mn117:35.16><span class=root>Sammāvimuttipaccayā ca aneke kusalā dhammā bhāvanāpāripūriṁ gacchanti. </span><br> <span class=sujato>And because of right freedom, many skillful qualities are fully developed. </span><br><p id=mn117:36.1><span class=root>Iti kho, bhikkhave, vīsati kusalapakkhā, vīsati akusalapakkhā—</span><br> <span class=sujato>So there are twenty on the side of the skillful, and twenty on the side of the unskillful. </span><br><p id=mn117:36.2><span class=root>mahācattārīsako dhammapariyāyo pavattito appaṭivattiyo samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><br> <span class=sujato>This exposition of the teaching on the Great Forty has been rolled forth. And it cannot be rolled back by any ascetic or brahmin or god or Māra or divinity or by anyone in the world. </span><br><p id=mn117:37.1><span class=root>Yo hi koci, bhikkhave, samaṇo vā brāhmaṇo vā imaṁ mahācattārīsakaṁ dhammapariyāyaṁ garahitabbaṁ paṭikkositabbaṁ maññeyya tassa diṭṭheva dhamme dasasahadhammikā vādānuvādā gārayhaṁ ṭhānaṁ āgacchanti—</span><br> <span class=sujato>If any ascetic or brahmin imagines they can criticize and reject the exposition of the teaching on the Great Forty, they deserve rebuttal and criticism on ten legitimate grounds in this very life. </span><br><p id=mn117:37.2><span class=root>sammādiṭṭhiñce bhavaṁ garahati, ye ca micchādiṭṭhī samaṇabrāhmaṇā te bhoto pujjā, te bhoto pāsaṁsā; </span><br> <span class=sujato>If such a gentleman criticizes right view, they praise and honor the ascetics and brahmins who have wrong view. </span><br><p id=mn117:37.3><span class=root>sammāsaṅkappañce bhavaṁ garahati, ye ca micchāsaṅkappā samaṇabrāhmaṇā te bhoto pujjā, te bhoto pāsaṁsā; </span><br> <span class=sujato>If they criticize right thought … </span><br><p id=mn117:37.4><span class=root>sammāvācañce bhavaṁ garahati …pe… </span><br> <span class=sujato>right speech … </span><br><p id=mn117:37.5><span class=root>sammākammantañce bhavaṁ garahati … </span><br> <span class=sujato>right action … </span><br><p id=mn117:37.6><span class=root>sammāājīvañce bhavaṁ garahati … </span><br> <span class=sujato>right livelihood … </span><br><p id=mn117:37.7><span class=root>sammāvāyāmañce bhavaṁ garahati … </span><br> <span class=sujato>right effort … </span><br><p id=mn117:37.8><span class=root>sammāsatiñce bhavaṁ garahati … </span><br> <span class=sujato>right mindfulness … </span><br><p id=mn117:37.9><span class=root>sammāsamādhiñce bhavaṁ garahati … </span><br> <span class=sujato>right immersion … </span><br><p id=mn117:37.10><span class=root>sammāñāṇañce bhavaṁ garahati … </span><br> <span class=sujato>right knowledge … </span><br><p id=mn117:37.11><span class=root>sammāvimuttiñce bhavaṁ garahati, ye ca micchāvimuttī samaṇabrāhmaṇā te bhoto pujjā, te bhoto pāsaṁsā. </span><br> <span class=sujato>right freedom, they praise and honor the ascetics and brahmins who have wrong freedom. </span><br><p id=mn117:37.12><span class=root>Yo koci, bhikkhave, samaṇo vā brāhmaṇo vā imaṁ mahācattārīsakaṁ dhammapariyāyaṁ garahitabbaṁ paṭikkositabbaṁ maññeyya tassa diṭṭheva dhamme ime dasasahadhammikā vādānuvādā gārayhaṁ ṭhānaṁ āgacchanti. </span><br> <span class=sujato>If any ascetic or brahmin imagines they can criticize and reject the exposition of the teaching on the Great Forty, they deserve rebuttal and criticism on these ten legitimate grounds in this very life. </span><br><p id=mn117:38.1><span class=root>Yepi te, bhikkhave, ahesuṁ okkalā vassabhaññā ahetuvādā akiriyavādā natthikavādā tepi mahācattārīsakaṁ dhammapariyāyaṁ na garahitabbaṁ nappaṭikkositabbaṁ amaññiṁsu. </span><br> <span class=sujato>Even those wanderers of the past, Vassa and Bhañña of Ukkalā, who adhered to the doctrines of no-cause, inaction, and nihilism, didn’t imagine that the Great Forty should be criticized or rejected. </span><br><p id=mn117:38.2><span class=root>Taṁ kissa hetu? </span><br> <span class=sujato>Why is that? </span><br><p id=mn117:38.3><span class=root>Nindābyārosaupārambhabhayā”ti. </span><br> <span class=sujato>For fear of blame, attack, and condemnation.” </span><br><p id=mn117:38.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn117:38.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn117:38.6><span class=root>Mahācattārīsakasuttaṁ niṭṭhitaṁ sattamaṁ. </span><br></main><footer class="container footer"><small><a href=/about>Contact info</a></small></footer>