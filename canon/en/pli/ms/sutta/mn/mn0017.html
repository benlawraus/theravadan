<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0017.html>Deutsch</a> , <a href=/canon/ru/pli/ms/sutta/mn/mn0017.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0016.html>Previous</a><a href=/canon/en/pli/ms/sutta/mn/mn0018.html>Next</a></div><p id=mn17:0.1><span class=root>Majjhima Nikāya 17 </span><br> <span class=sujato>Middle Discourses 17 </span><br><p id=mn17:0.2><span class="root big-bold">Vanapatthasutta </span><br> <span class=sujato>Jungle Thickets </span><br><p id=mn17:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn17:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn17:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn17:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn17:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn17:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn17:2.1><span class=root>“vanapatthapariyāyaṁ vo, bhikkhave, desessāmi, </span><br> <span class=sujato>“Mendicants, I will teach you an exposition about jungle thickets. </span><br><p id=mn17:2.2><span class=root>taṁ suṇātha, sādhukaṁ manasikarotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=mn17:2.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn17:2.4><span class=root>Bhagavā etadavoca: </span><br> <span class=sujato>The Buddha said this: </span><br><p id=mn17:3.1><span class=root>“Idha, bhikkhave, bhikkhu aññataraṁ vanapatthaṁ upanissāya viharati. </span><br> <span class=sujato>“Mendicants, take the case of a mendicant who lives close by a jungle thicket. </span><br><p id=mn17:3.2><span class=root>Tassa taṁ vanapatthaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāti. </span><br> <span class=sujato>As they do so, their mindfulness does not become established, their mind does not become immersed in samādhi, their defilements do not come to an end, and they do not arrive at the supreme sanctuary from the yoke. </span><br><p id=mn17:3.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchanti. </span><br> <span class=sujato>And the necessities of life that a renunciate requires—robes, almsfood, lodgings, and medicines and supplies for the sick—are hard to come by. </span><br><p id=mn17:3.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:3.5><span class=root>‘ahaṁ kho imaṁ vanapatthaṁ upanissāya viharāmi, tassa me imaṁ vanapatthaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāmi. </span><br> <span class=sujato>‘While living close by this jungle thicket, my mindfulness does not become established, my mind does not become immersed in samādhi, my defilements do not come to an end, and I do not arrive at the supreme sanctuary from the yoke. </span><br><p id=mn17:3.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchantī’ti. </span><br> <span class=sujato>And the necessities of life that a renunciate requires—robes, almsfood, lodgings, and medicines and supplies for the sick—are hard to come by.’ </span><br><p id=mn17:3.7><span class=root>Tena, bhikkhave, bhikkhunā rattibhāgaṁ vā divasabhāgaṁ vā tamhā vanapatthā pakkamitabbaṁ, na vatthabbaṁ. </span><br> <span class=sujato>That mendicant should leave that jungle thicket that very time of night or day; they should not stay there. </span><br><p id=mn17:4.1><span class=root>Idha pana, bhikkhave, bhikkhu aññataraṁ vanapatthaṁ upanissāya viharati. </span><br> <span class=sujato>Take another case of a mendicant who lives close by a jungle thicket. </span><br><p id=mn17:4.2><span class=root>Tassa taṁ vanapatthaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāti. </span><br> <span class=sujato>Their mindfulness does not become established … </span><br><p id=mn17:4.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchanti. </span><br> <span class=sujato>But the necessities of life are easy to come by. </span><br><p id=mn17:4.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:4.5><span class=root>‘ahaṁ kho imaṁ vanapatthaṁ upanissāya viharāmi. Tassa me imaṁ vanapatthaṁ upanissāya viharato anupaṭṭhitā ceva sati na upaṭṭhāti asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāmi. </span><br> <span class=sujato>‘While living close by this jungle thicket, my mindfulness does not become established … </span><br><p id=mn17:4.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchanti. </span><br> <span class=sujato>But the necessities of life are easy to come by. </span><br><p id=mn17:4.7><span class=root>Na kho panāhaṁ cīvarahetu agārasmā anagāriyaṁ pabbajito na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṁ pabbajito. </span><br> <span class=sujato>But I didn’t go forth from the lay life to homelessness for the sake of a robe, almsfood, lodgings, or medicines and supplies for the sick. </span><br><p id=mn17:4.8><span class=root>Atha ca pana me imaṁ vanapatthaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāmī’ti. </span><br> <span class=sujato>Moreover, while living close by this jungle thicket, my mindfulness does not become established …’ </span><br><p id=mn17:4.9><span class=root>Tena, bhikkhave, bhikkhunā saṅkhāpi tamhā vanapatthā pakkamitabbaṁ, na vatthabbaṁ. </span><br> <span class=sujato>That mendicant should, after appraisal, leave that jungle thicket; they should not stay there. </span><br><p id=mn17:5.1><span class=root>Idha pana, bhikkhave, bhikkhu aññataraṁ vanapatthaṁ upanissāya viharati. </span><br> <span class=sujato>Take another case of a mendicant who lives close by a jungle thicket. </span><br><p id=mn17:5.2><span class=root>Tassa taṁ vanapatthaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāti. </span><br> <span class=sujato>As they do so, their mindfulness becomes established, their mind becomes immersed in samādhi, their defilements come to an end, and they arrive at the supreme sanctuary from the yoke. </span><br><p id=mn17:5.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā, te kasirena samudāgacchanti. Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>But the necessities of life that a renunciate requires—robes, almsfood, lodgings, and medicines and supplies for the sick—are hard to come by. That mendicant should reflect: </span><br><p id=mn17:5.4><span class=root>‘ahaṁ kho imaṁ vanapatthaṁ upanissāya viharāmi. </span><br><p id=mn17:5.5><span class=root>Tassa me imaṁ vanapatthaṁ upanissāya viharato anupaṭṭhitā ceva sati upaṭṭhāti asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāmi. </span><br> <span class=sujato>‘While living close by this jungle thicket, my mindfulness becomes established … </span><br><p id=mn17:5.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchanti. </span><br> <span class=sujato>But the necessities of life are hard to come by. </span><br><p id=mn17:5.7><span class=root>Na kho panāhaṁ cīvarahetu agārasmā anagāriyaṁ pabbajito, na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṁ pabbajito. </span><br> <span class=sujato>But I didn’t go forth from the lay life to homelessness for the sake of a robe, almsfood, lodgings, or medicines and supplies for the sick. </span><br><p id=mn17:5.8><span class=root>Atha ca pana me imaṁ vanapatthaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāmī’ti. </span><br> <span class=sujato>Moreover, while living close by this jungle thicket, my mindfulness becomes established …’ </span><br><p id=mn17:5.9><span class=root>Tena, bhikkhave, bhikkhunā saṅkhāpi tasmiṁ vanapatthe vatthabbaṁ, na pakkamitabbaṁ. </span><br> <span class=sujato>That mendicant should, after appraisal, stay in that jungle thicket; they should not leave. </span><br><p id=mn17:6.1><span class=root>Idha pana, bhikkhave, bhikkhu aññataraṁ vanapatthaṁ upanissāya viharati. </span><br> <span class=sujato>Take another case of a mendicant who lives close by a jungle thicket. </span><br><p id=mn17:6.2><span class=root>Tassa taṁ vanapatthaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāti. </span><br> <span class=sujato>Their mindfulness becomes established … </span><br><p id=mn17:6.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchanti. </span><br> <span class=sujato>And the necessities of life are easy to come by. </span><br><p id=mn17:6.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:6.5><span class=root>‘ahaṁ kho imaṁ vanapatthaṁ upanissāya viharāmi. Tassa me imaṁ vanapatthaṁ upanissāya viharato anupaṭṭhitā ceva sati upaṭṭhāti asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāmi. </span><br> <span class=sujato>‘While living close by this jungle thicket, my mindfulness becomes established … </span><br><p id=mn17:6.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchantī’ti. </span><br> <span class=sujato>And the necessities of life are easy to come by.’ </span><br><p id=mn17:6.7><span class=root>Tena, bhikkhave, bhikkhunā yāvajīvampi tasmiṁ vanapatthe vatthabbaṁ, na pakkamitabbaṁ. </span><br> <span class=sujato>That mendicant should stay in that jungle thicket for the rest of their life; they should not leave. </span><br><p id=mn17:7-10.1><span class=root>Idha, bhikkhave, bhikkhu aññataraṁ gāmaṁ upanissāya viharati …pe… </span><br> <span class=sujato>Take the case of a mendicant who lives supported by a village … </span><br><p id=mn17:11-14.1><span class=root>aññataraṁ nigamaṁ upanissāya viharati …pe… </span><br> <span class=sujato>town … </span><br><p id=mn17:15-18.1><span class=root>aññataraṁ nagaraṁ upanissāya viharati …pe… </span><br> <span class=sujato>city … </span><br><p id=mn17:19-22.1><span class=root>aññataraṁ janapadaṁ upanissāya viharati …pe… </span><br> <span class=sujato>country … </span><br><p id=mn17:23.1><span class=root>aññataraṁ puggalaṁ upanissāya viharati. </span><br> <span class=sujato>an individual. </span><br><p id=mn17:23.2><span class=root>Tassa taṁ puggalaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāti. </span><br> <span class=sujato>As they do so, their mindfulness does not become established, their mind does not become immersed in samādhi, their defilements do not come to an end, and they do not arrive at the supreme sanctuary from the yoke. </span><br><p id=mn17:23.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchanti. </span><br> <span class=sujato>And the necessities of life that a renunciate requires—robes, almsfood, lodgings, and medicines and supplies for the sick—are hard to come by. </span><br><p id=mn17:23.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:23.5><span class=root>‘ahaṁ kho imaṁ puggalaṁ upanissāya viharāmi. Tassa me imaṁ puggalaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāmi. </span><br> <span class=sujato>‘… my mindfulness does not become established … </span><br><p id=mn17:23.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchantī’ti. </span><br> <span class=sujato>And the necessities of life are hard to come by.’ </span><br><p id=mn17:23.7><span class=root>Tena, bhikkhave, bhikkhunā rattibhāgaṁ vā divasabhāgaṁ vā so puggalo anāpucchā pakkamitabbaṁ, nānubandhitabbo. </span><br> <span class=sujato>That mendicant should leave that person at any time of the day or night, without taking leave; they should not follow them. … </span><br><p id=mn17:24.1><span class=root>Idha pana, bhikkhave, bhikkhu aññataraṁ puggalaṁ upanissāya viharati. </span><br> <span class=sujato>Take another case of a mendicant who lives supported by an individual. </span><br><p id=mn17:24.2><span class=root>Tassa taṁ puggalaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāti. </span><br> <span class=sujato>Their mindfulness does not become established … </span><br><p id=mn17:24.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā, te appakasirena samudāgacchanti. </span><br> <span class=sujato>But the necessities of life are easy to come by. </span><br><p id=mn17:24.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:24.5><span class=root>‘ahaṁ kho imaṁ puggalaṁ upanissāya viharāmi. Tassa me imaṁ puggalaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāmi. </span><br> <span class=sujato>‘… my mindfulness does not become established … </span><br><p id=mn17:24.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchanti. </span><br> <span class=sujato>But the necessities of life are easy to come by.’ … </span><br><p id=mn17:24.7><span class=root>Na kho panāhaṁ cīvarahetu agārasmā anagāriyaṁ pabbajito, na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṁ pabbajito. </span><br><p id=mn17:24.8><span class=root>Atha ca pana me imaṁ puggalaṁ upanissāya viharato anupaṭṭhitā ceva sati na upaṭṭhāti, asamāhitañca cittaṁ na samādhiyati, aparikkhīṇā ca āsavā na parikkhayaṁ gacchanti, ananuppattañca anuttaraṁ yogakkhemaṁ nānupāpuṇāmī’ti. </span><br><p id=mn17:24.9><span class=root>Tena, bhikkhave, bhikkhunā saṅkhāpi so puggalo āpucchā pakkamitabbaṁ, nānubandhitabbo. </span><br> <span class=sujato>That mendicant should, after appraisal, leave that person having taken leave; they should not follow them. … </span><br><p id=mn17:25.1><span class=root>Idha pana, bhikkhave, bhikkhu aññataraṁ puggalaṁ upanissāya viharati. </span><br> <span class=sujato>Take another case of a mendicant who lives supported by an individual. </span><br><p id=mn17:25.2><span class=root>Tassa taṁ puggalaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāti. </span><br> <span class=sujato>Their mindfulness becomes established … </span><br><p id=mn17:25.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchanti. </span><br> <span class=sujato>But the necessities of life are hard to come by. </span><br><p id=mn17:25.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:25.5><span class=root>‘ahaṁ kho imaṁ puggalaṁ upanissāya viharāmi. Tassa me imaṁ puggalaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāmi. </span><br> <span class=sujato>‘… my mindfulness becomes established … </span><br><p id=mn17:25.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te kasirena samudāgacchanti. </span><br> <span class=sujato>But the necessities of life are hard to come by.’ … </span><br><p id=mn17:25.7><span class=root>Na kho panāhaṁ cīvarahetu agārasmā anagāriyaṁ pabbajito, na piṇḍapātahetu …pe… na senāsanahetu …pe… na gilānappaccayabhesajjaparikkhārahetu agārasmā anagāriyaṁ pabbajito. </span><br><p id=mn17:25.8><span class=root>Atha ca pana me imaṁ puggalaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāmī’ti. </span><br><p id=mn17:25.9><span class=root>Tena, bhikkhave, bhikkhunā saṅkhāpi so puggalo anubandhitabbo, na pakkamitabbaṁ. </span><br> <span class=sujato>That mendicant should, after appraisal, follow that person; they should not leave. </span><br><p id=mn17:26.1><span class=root>Idha pana, bhikkhave, bhikkhu aññataraṁ puggalaṁ upanissāya viharati. </span><br> <span class=sujato>Take another case of a mendicant who lives supported by an individual. </span><br><p id=mn17:26.2><span class=root>Tassa taṁ puggalaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāti. </span><br> <span class=sujato>As they do so, their mindfulness becomes established, their mind becomes immersed in samādhi, their defilements come to an end, and they arrive at the supreme sanctuary from the yoke. </span><br><p id=mn17:26.3><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchanti. </span><br> <span class=sujato>And the necessities of life that a renunciate requires—robes, almsfood, lodgings, and medicines and supplies for the sick—are easy to come by. </span><br><p id=mn17:26.4><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=mn17:26.5><span class=root>‘ahaṁ kho imaṁ puggalaṁ upanissāya viharāmi. Tassa me imaṁ puggalaṁ upanissāya viharato anupaṭṭhitā ceva sati upaṭṭhāti, asamāhitañca cittaṁ samādhiyati, aparikkhīṇā ca āsavā parikkhayaṁ gacchanti, ananuppattañca anuttaraṁ yogakkhemaṁ anupāpuṇāmi. </span><br> <span class=sujato>‘While living supported by this person, my mindfulness becomes established … </span><br><p id=mn17:26.6><span class=root>Ye ca kho ime pabbajitena jīvitaparikkhārā samudānetabbā—cīvarapiṇḍapātasenāsanagilānappaccayabhesajjaparikkhārā—te appakasirena samudāgacchantī’ti. </span><br> <span class=sujato>And the necessities of life are easy to come by.’ </span><br><p id=mn17:26.7><span class=root>Tena, bhikkhave, bhikkhunā yāvajīvampi so puggalo anubandhitabbo, na pakkamitabbaṁ, api panujjamānenapī”ti. </span><br> <span class=sujato>That mendicant should follow that person for the rest of their life; they should not leave them, even if sent away.” </span><br><p id=mn17:26.8><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn17:26.9><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn17:26.10><span class=root>Vanapatthasuttaṁ niṭṭhitaṁ sattamaṁ. </span><br></main><footer class="container footer"><small><a href=/about/>Contact info</a></small></footer>