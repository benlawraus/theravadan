<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0090.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0089.html>Previous</a><a href=/canon/en/pli/ms/sutta/mn/mn0091.html>Next</a></div><p><div class=verse-container id=mn90:0.1><span>Majjhima Nikāya 90 </span><span class="translation sujato">Middle Discourses 90 </span></div><p><div class=verse-container id=mn90:0.2><span class=big-bold>Kaṇṇakatthalasutta </span><span class="translation sujato">At Kaṇṇakatthala </span></div><p><div class=verse-container id=mn90:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn90:1.2><span>ekaṁ samayaṁ bhagavā uruññāyaṁ viharati kaṇṇakatthale migadāye. </span><span class="translation sujato">At one time the Buddha was staying near Ujuññā, in the deer park at Kaṇṇakatthala. </span></div><p><div class=verse-container id=mn90:2.1><span>Tena kho pana samayena rājā pasenadi kosalo uruññaṁ anuppatto hoti kenacideva karaṇīyena. </span><span class="translation sujato">Now at that time King Pasenadi of Kosala had arrived at Ujuññā on some business. </span></div><p><div class=verse-container id=mn90:2.2><span>Atha kho rājā pasenadi kosalo aññataraṁ purisaṁ āmantesi: </span><span class="translation sujato">Then he addressed a man, </span></div><p><div class=verse-container id=mn90:2.3><span>“ehi tvaṁ, ambho purisa, yena bhagavā tenupasaṅkama; upasaṅkamitvā mama vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha: </span><span class="translation sujato">“Please, worthy man, go to the Buddha, and in my name bow with your head to his feet. Ask him if he is healthy and well, nimble, strong, and living comfortably. </span></div><p><div class=verse-container id=mn90:2.4><span>‘rājā, bhante, pasenadi kosalo bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti; </span></div><p><div class=verse-container id=mn90:2.5><span>evañca vadehi: </span><span class="translation sujato">And then say: </span></div><p><div class=verse-container id=mn90:2.6><span>‘ajja kira, bhante, rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī’”ti. </span><span class="translation sujato">‘Sir, King Pasenadi of Kosala will come to see you today when he has finished breakfast.’” </span></div><p><div class=verse-container id=mn90:2.7><span>“Evaṁ, devā”ti kho so puriso rañño pasenadissa kosalassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so puriso bhagavantaṁ etadavoca: </span><span class="translation sujato">“Yes, Your Majesty,” that man replied. He did as the king asked. </span></div><p><div class=verse-container id=mn90:2.8><span>“rājā, bhante, pasenadi kosalo bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati; </span></div><p><div class=verse-container id=mn90:2.9><span>evañca vadeti: </span></div><p><div class=verse-container id=mn90:2.10><span>‘ajja kira, bhante, rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī’”ti. </span></div><p><div class=verse-container id=mn90:3.1><span>Assosuṁ kho somā ca bhaginī sakulā ca bhaginī: </span><span class="translation sujato">The sisters Somā and Sakulā heard this. </span></div><p><div class=verse-container id=mn90:3.2><span>“ajja kira rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī”ti. </span></div><p><div class=verse-container id=mn90:3.3><span>Atha kho somā ca bhaginī sakulā ca bhaginī rājānaṁ pasenadiṁ kosalaṁ bhattābhihāre upasaṅkamitvā etadavocuṁ: </span><span class="translation sujato">While the meal was being served, they approached the king and said, </span></div><p><div class=verse-container id=mn90:3.4><span>“tena hi, mahārāja, amhākampi vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha: </span><span class="translation sujato">“Great king, since you are going to the Buddha, please bow in our name with your head to his feet. Ask him if he is healthy and well, nimble, strong, and living comfortably.” </span></div><p><div class=verse-container id=mn90:3.5><span>‘somā ca, bhante, bhaginī sakulā ca bhaginī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’”ti. </span></div><p><div class=verse-container id=mn90:4.1><span>Atha kho rājā pasenadi kosalo pacchābhattaṁ bhuttapātarāso yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rājā pasenadi kosalo bhagavantaṁ etadavoca: </span><span class="translation sujato">When he had finished breakfast, King Pasenadi went to the Buddha, bowed, sat down to one side, and said to him, </span></div><p><div class=verse-container id=mn90:4.2><span>“somā ca, bhante, bhaginī sakulā ca bhaginī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī”ti. </span><span class="translation sujato">“Sir, the sisters Somā and Sakulā bow with their heads to your feet. They ask if you are healthy and well, nimble, strong, and living comfortably.” </span></div><p><div class=verse-container id=mn90:4.3><span>“Kiṁ pana, mahārāja, somā ca bhaginī sakulā ca bhaginī aññaṁ dūtaṁ nālatthun”ti? </span><span class="translation sujato">“But, great king, couldn’t they get any other messenger?” </span></div><p><div class=verse-container id=mn90:4.4><span>“Assosuṁ kho, bhante, somā ca bhaginī sakulā ca bhaginī: </span><span class="translation sujato">So Pasenadi explained the circumstances of the message. </span></div><p><div class=verse-container id=mn90:4.5><span>‘ajja kira rājā pasenadi kosalo pacchābhattaṁ bhuttapātarāso bhagavantaṁ dassanāya upasaṅkamissatī’ti. </span></div><p><div class=verse-container id=mn90:4.6><span>Atha kho, bhante, somā ca bhaginī sakulā ca bhaginī maṁ bhattābhihāre upasaṅkamitvā etadavocuṁ: </span></div><p><div class=verse-container id=mn90:4.7><span>‘tena hi, mahārāja, amhākampi vacanena bhagavato pāde sirasā vandāhi, appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha—</span></div><p><div class=verse-container id=mn90:4.8><span>somā ca bhaginī sakulā ca bhaginī bhagavato pāde sirasā vandati, appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’”ti. </span></div><p><div class=verse-container id=mn90:4.9><span>“Sukhiniyo hontu tā, mahārāja, somā ca bhaginī sakulā ca bhaginī”ti. </span><span class="translation sujato">The Buddha said, “May the sisters Somā and Sakulā be happy, great king.” </span></div><p><div class=verse-container id=mn90:5.1><span>Atha kho rājā pasenadi kosalo bhagavantaṁ etadavoca: </span><span class="translation sujato">Then the king said to the Buddha, </span></div><p><div class=verse-container id=mn90:5.2><span>“sutaṁ metaṁ, bhante, samaṇo gotamo evamāha: </span><span class="translation sujato">“I have heard, sir, that the ascetic Gotama says this: </span></div><p><div class=verse-container id=mn90:5.3><span>‘natthi so samaṇo vā brāhmaṇo vā yo sabbaññū sabbadassāvī aparisesaṁ ñāṇadassanaṁ paṭijānissati, netaṁ ṭhānaṁ vijjatī’ti. </span><span class="translation sujato">‘There is no ascetic or brahmin who will ever claim to be all-knowing and all-seeing, to know and see everything without exception: that is not possible.’ </span></div><p><div class=verse-container id=mn90:5.4><span>Ye te, bhante, evamāhaṁsu: ‘samaṇo gotamo evamāha—natthi so samaṇo vā brāhmaṇo vā yo sabbaññū sabbadassāvī aparisesaṁ ñāṇadassanaṁ paṭijānissati, netaṁ ṭhānaṁ vijjatī’ti; kacci te, bhante, bhagavato vuttavādino, na ca bhagavantaṁ abhūtena abbhācikkhanti, dhammassa cānudhammaṁ byākaronti, na ca koci sahadhammiko vādānuvādo gārayhaṁ ṭhānaṁ āgacchatī”ti? </span><span class="translation sujato">Do those who say this repeat what the Buddha has said, and not misrepresent him with an untruth? Is their explanation in line with the teaching? Are there any legitimate grounds for rebuttal and criticism?” </span></div><p><div class=verse-container id=mn90:5.5><span>“Ye te, mahārāja, evamāhaṁsu: ‘samaṇo gotamo evamāha—natthi so samaṇo vā brāhmaṇo vā yo sabbaññū sabbadassāvī aparisesaṁ ñāṇadassanaṁ paṭijānissati, netaṁ ṭhānaṁ vijjatī’ti; na me te vuttavādino, abbhācikkhanti ca pana maṁ te asatā abhūtenā”ti. </span><span class="translation sujato">“Great king, those who say this do not repeat what I have said. They misrepresent me with what is false and untrue.” </span></div><p><div class=verse-container id=mn90:6.1><span>Atha kho rājā pasenadi kosalo viṭaṭūbhaṁ senāpatiṁ āmantesi: </span><span class="translation sujato">Then King Pasenadi addressed General Viḍūḍabha, </span></div><p><div class=verse-container id=mn90:6.2><span>“ko nu kho, senāpati, imaṁ kathāvatthuṁ rājantepure abbhudāhāsī”ti? </span><span class="translation sujato">“General, who introduced this topic of discussion to the royal compound?” </span></div><p><div class=verse-container id=mn90:6.3><span>“Sañjayo, mahārāja, brāhmaṇo ākāsagotto”ti. </span><span class="translation sujato">“It was Sañjaya, great king, the brahmin of the Ākāsa clan.” </span></div><p><div class=verse-container id=mn90:7.1><span>Atha kho rājā pasenadi kosalo aññataraṁ purisaṁ āmantesi: </span><span class="translation sujato">Then the king addressed a man, </span></div><p><div class=verse-container id=mn90:7.2><span>“ehi tvaṁ, ambho purisa, mama vacanena sañjayaṁ brāhmaṇaṁ ākāsagottaṁ āmantehi: </span><span class="translation sujato">“Please, worthy man, in my name tell Sañjaya that </span></div><p><div class=verse-container id=mn90:7.3><span>‘rājā taṁ, bhante, pasenadi kosalo āmantetī’”ti. </span><span class="translation sujato">King Pasenadi summons him.” </span></div><p><div class=verse-container id=mn90:7.4><span>“Evaṁ, devā”ti kho so puriso rañño pasenadissa kosalassa paṭissutvā yena sañjayo brāhmaṇo ākāsagotto tenupasaṅkami; upasaṅkamitvā sañjayaṁ brāhmaṇaṁ ākāsagottaṁ etadavoca: </span><span class="translation sujato">“Yes, Your Majesty,” that man replied. He did as the king asked. </span></div><p><div class=verse-container id=mn90:7.5><span>“rājā taṁ, bhante, pasenadi kosalo āmantetī”ti. </span></div><p><div class=verse-container id=mn90:8.1><span>Atha kho rājā pasenadi kosalo bhagavantaṁ etadavoca: </span><span class="translation sujato">Then the king said to the Buddha, </span></div><p><div class=verse-container id=mn90:8.2><span>“siyā nu kho, bhante, bhagavatā aññadeva kiñci sandhāya bhāsitaṁ, tañca jano aññathāpi paccāgaccheyya. </span><span class="translation sujato">“Sir, might the Buddha have spoken in reference to one thing, but that person believed it was something else? </span></div><p><div class=verse-container id=mn90:8.3><span>Yathā kathaṁ pana, bhante, bhagavā abhijānāti vācaṁ bhāsitā”ti? </span><span class="translation sujato">How then do you recall making this statement?” </span></div><p><div class=verse-container id=mn90:8.4><span>“Evaṁ kho ahaṁ, mahārāja, abhijānāmi vācaṁ bhāsitā: </span><span class="translation sujato">“Great king, I recall making this statement: </span></div><p><div class=verse-container id=mn90:8.5><span>‘natthi so samaṇo vā brāhmaṇo vā yo sakideva sabbaṁ ñassati, sabbaṁ dakkhiti, netaṁ ṭhānaṁ vijjatī’”ti. </span><span class="translation sujato">‘There is no ascetic or brahmin who will ever know all and see all simultaneously: that is not possible.’” </span></div><p><div class=verse-container id=mn90:8.6><span>“Heturūpaṁ, bhante, bhagavā āha; saheturūpaṁ, bhante, bhagavā āha: </span><span class="translation sujato">“What the Buddha says appears reasonable. </span></div><p><div class=verse-container id=mn90:8.7><span>‘natthi so samaṇo vā brāhmaṇo vā yo sakideva sabbaṁ ñassati, sabbaṁ dakkhiti, netaṁ ṭhānaṁ vijjatī’ti. </span></div><p><div class=verse-container id=mn90:9.1><span>Cattārome, bhante, vaṇṇā—</span><span class="translation sujato">Sir, there are these four classes: </span></div><p><div class=verse-container id=mn90:9.2><span>khattiyā, brāhmaṇā, vessā, suddā. </span><span class="translation sujato">aristocrats, brahmins, peasants, and menials. </span></div><p><div class=verse-container id=mn90:9.3><span>Imesaṁ nu kho, bhante, catunnaṁ vaṇṇānaṁ siyā viseso siyā nānākaraṇan”ti? </span><span class="translation sujato">Is there any difference between them?” </span></div><p><div class=verse-container id=mn90:9.4><span>“Cattārome, mahārāja, vaṇṇā—</span></div><p><div class=verse-container id=mn90:9.5><span>khattiyā, brāhmaṇā, vessā, suddā. </span></div><p><div class=verse-container id=mn90:9.6><span>Imesaṁ kho, mahārāja, catunnaṁ vaṇṇānaṁ dve vaṇṇā aggamakkhāyanti—</span><span class="translation sujato">“Of the four classes, two are said to be preeminent—</span></div><p><div class=verse-container id=mn90:9.7><span>khattiyā ca brāhmaṇā ca—</span><span class="translation sujato">the aristocrats and the brahmins. </span></div><p><div class=verse-container id=mn90:9.8><span>yadidaṁ abhivādanapaccuṭṭhānaañjalikammasāmīcikammānī”ti. </span><span class="translation sujato">That is, when it comes to bowing down, rising up, greeting with joined palms, and observing proper etiquette.” </span></div><p><div class=verse-container id=mn90:10.1><span>“Nāhaṁ, bhante, bhagavantaṁ diṭṭhadhammikaṁ pucchāmi; </span><span class="translation sujato">“Sir, I am not asking you about this life, </span></div><p><div class=verse-container id=mn90:10.2><span>samparāyikāhaṁ, bhante, bhagavantaṁ pucchāmi. </span><span class="translation sujato">but about the life to come.” </span></div><p><div class=verse-container id=mn90:10.3><span>Cattārome, bhante, vaṇṇā—</span></div><p><div class=verse-container id=mn90:10.4><span>khattiyā, brāhmaṇā, vessā, suddā. </span></div><p><div class=verse-container id=mn90:10.5><span>Imesaṁ nu kho, bhante, catunnaṁ vaṇṇānaṁ siyā viseso siyā nānākaraṇan”ti? </span></div><p><div class=verse-container id=mn90:10.6><span>“Pañcimāni, mahārāja, padhāniyaṅgāni. </span><span class="translation sujato">“Great king, there are these five factors that support meditation. </span></div><p><div class=verse-container id=mn90:10.7><span>Katamāni pañca? </span><span class="translation sujato">What five? </span></div><p><div class=verse-container id=mn90:10.8><span>Idha, mahārāja, bhikkhu saddho hoti, saddahati tathāgatassa bodhiṁ: </span><span class="translation sujato">It’s when a mendicant has faith in the Realized One’s awakening: </span></div><p><div class=verse-container id=mn90:10.9><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti; </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=mn90:10.10><span>appābādho hoti appātaṅko samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya; </span><span class="translation sujato">They are rarely ill or unwell. Their stomach digests well, being neither too hot nor too cold, but just right, and fit for meditation. </span></div><p><div class=verse-container id=mn90:10.11><span>asaṭho hoti amāyāvī yathābhūtaṁ attānaṁ āvikattā satthari vā viññūsu vā sabrahmacārīsu; </span><span class="translation sujato">They’re not devious or deceitful. They reveal themselves honestly to the Teacher or sensible spiritual companions. </span></div><p><div class=verse-container id=mn90:10.12><span>āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu; </span><span class="translation sujato">They live with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </span></div><p><div class=verse-container id=mn90:10.13><span>paññavā hoti udayatthagāminiyā paññāya samannāgato ariyāya nibbedhikāya sammādukkhakkhayagāminiyā—</span><span class="translation sujato">They’re wise. They have the wisdom of arising and passing away which is noble, penetrative, and leads to the complete ending of suffering. </span></div><p><div class=verse-container id=mn90:10.14><span>imāni kho, mahārāja, pañca padhāniyaṅgāni. </span><span class="translation sujato">These are the five factors that support meditation. </span></div><p><div class=verse-container id=mn90:10.15><span>Cattārome, mahārāja, vaṇṇā—</span><span class="translation sujato">There are these four classes: </span></div><p><div class=verse-container id=mn90:10.16><span>khattiyā, brāhmaṇā, vessā, suddā. </span><span class="translation sujato">aristocrats, brahmins, peasants, and menials. </span></div><p><div class=verse-container id=mn90:10.17><span>Te cassu imehi pañcahi padhāniyaṅgehi samannāgatā; </span><span class="translation sujato">If they had these five factors that support meditation, </span></div><p><div class=verse-container id=mn90:10.18><span>ettha pana nesaṁ assa dīgharattaṁ hitāya sukhāyā”ti. </span><span class="translation sujato">that would be for their lasting welfare and happiness.” </span></div><p><div class=verse-container id=mn90:11.1><span>“Cattārome, bhante, vaṇṇā—</span><span class="translation sujato">“Sir, there are these four classes: </span></div><p><div class=verse-container id=mn90:11.2><span>khattiyā, brāhmaṇā, vessā, suddā. </span><span class="translation sujato">aristocrats, brahmins, peasants, and menials. </span></div><p><div class=verse-container id=mn90:11.3><span>Te cassu imehi pañcahi padhāniyaṅgehi samannāgatā; </span><span class="translation sujato">If they had these five factors that support meditation, </span></div><p><div class=verse-container id=mn90:11.4><span>ettha pana nesaṁ, bhante, siyā viseso siyā nānākaraṇan”ti? </span><span class="translation sujato">would there be any difference between them?” </span></div><p><div class=verse-container id=mn90:11.5><span>“Ettha kho nesāhaṁ, mahārāja, padhānavemattataṁ vadāmi. </span><span class="translation sujato">“In that case, I say it is the diversity of their efforts in meditation. </span></div><p><div class=verse-container id=mn90:11.6><span>Seyyathāpissu, mahārāja, dve hatthidammā vā assadammā vā godammā vā sudantā suvinītā, dve hatthidammā vā assadammā vā godammā vā adantā avinītā. </span><span class="translation sujato">Suppose there was a pair of elephants or horses or oxen in training who were well tamed and well trained. And there was a pair who were not tamed or trained. </span></div><p><div class=verse-container id=mn90:11.7><span>Taṁ kiṁ maññasi, mahārāja, </span><span class="translation sujato">What do you think, great king? </span></div><p><div class=verse-container id=mn90:11.8><span>ye te dve hatthidammā vā assadammā vā godammā vā sudantā suvinītā, api nu te dantāva dantakāraṇaṁ gaccheyyuṁ, dantāva dantabhūmiṁ sampāpuṇeyyun”ti? </span><span class="translation sujato">Wouldn’t the pair that was well tamed and well trained perform the tasks of the tamed, and reach the level of the tamed?” </span></div><p><div class=verse-container id=mn90:11.9><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=mn90:11.10><span>“Ye pana te dve hatthidammā vā assadammā vā godammā vā adantā avinītā, api nu te adantāva dantakāraṇaṁ gaccheyyuṁ, adantāva dantabhūmiṁ sampāpuṇeyyuṁ, seyyathāpi te dve hatthidammā vā assadammā vā godammā vā sudantā suvinītā”ti? </span><span class="translation sujato">“But would the pair that was not tamed and trained perform the tasks of the tamed and reach the level of the tamed, just like the tamed pair?” </span></div><p><div class=verse-container id=mn90:11.11><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn90:11.12><span>“Evameva kho, mahārāja, yaṁ taṁ saddhena pattabbaṁ appābādhena asaṭhena amāyāvinā āraddhavīriyena paññavatā, taṁ vata assaddho bahvābādho saṭho māyāvī kusīto duppañño pāpuṇissatīti—netaṁ ṭhānaṁ vijjatī”ti. </span><span class="translation sujato">“In the same way, there are things that must be attained by someone with faith, health, integrity, energy, and wisdom. It’s not possible for a faithless, unhealthy, deceitful, lazy, witless person to attain them.” </span></div><p><div class=verse-container id=mn90:12.1><span>“Heturūpaṁ, bhante, bhagavā āha; saheturūpaṁ, bhante, bhagavā āha. </span><span class="translation sujato">“What the Buddha says appears reasonable. </span></div><p><div class=verse-container id=mn90:12.2><span>Cattārome, bhante, vaṇṇā—</span><span class="translation sujato">Sir, there are these four classes: </span></div><p><div class=verse-container id=mn90:12.3><span>khattiyā, brāhmaṇā, vessā, suddā. </span><span class="translation sujato">aristocrats, brahmins, peasants, and workers. </span></div><p><div class=verse-container id=mn90:12.4><span>Te cassu imehi pañcahi padhāniyaṅgehi samannāgatā te cassu sammappadhānā; </span><span class="translation sujato">If they had these five factors that support meditation, and if they practiced rightly, </span></div><p><div class=verse-container id=mn90:12.5><span>ettha pana nesaṁ, bhante, siyā viseso siyā nānākaraṇan”ti? </span><span class="translation sujato">would there be any difference between them?” </span></div><p><div class=verse-container id=mn90:12.6><span>“Ettha kho nesāhaṁ, mahārāja, na kiñci nānākaraṇaṁ vadāmi—yadidaṁ vimuttiyā vimuttiṁ. </span><span class="translation sujato">“In that case, I say that there is no difference between the freedom of one and the freedom of the other. </span></div><p><div class=verse-container id=mn90:12.7><span>Seyyathāpi, mahārāja, puriso sukkhaṁ sākakaṭṭhaṁ ādāya aggiṁ abhinibbatteyya, tejo pātukareyya; </span><span class="translation sujato">Suppose a person took dry teak wood and lit a fire and produced heat. </span></div><p><div class=verse-container id=mn90:12.8><span>athāparo puriso sukkhaṁ sālakaṭṭhaṁ ādāya aggiṁ abhinibbatteyya, tejo pātukareyya; </span><span class="translation sujato">Then another person did the same using sāl wood, </span></div><p><div class=verse-container id=mn90:12.9><span>athāparo puriso sukkhaṁ ambakaṭṭhaṁ ādāya aggiṁ abhinibbatteyya, tejo pātukareyya; </span><span class="translation sujato">another used mango wood, </span></div><p><div class=verse-container id=mn90:12.10><span>athāparo puriso sukkhaṁ udumbarakaṭṭhaṁ ādāya aggiṁ abhinibbatteyya, tejo pātukareyya. </span><span class="translation sujato">while another used wood of the cluster fig. </span></div><p><div class=verse-container id=mn90:12.11><span>Taṁ kiṁ maññasi, mahārāja, </span><span class="translation sujato">What do you think, great king? </span></div><p><div class=verse-container id=mn90:12.12><span>siyā nu kho tesaṁ aggīnaṁ nānādāruto abhinibbattānaṁ kiñci nānākaraṇaṁ acciyā vā acciṁ, vaṇṇena vā vaṇṇaṁ, ābhāya vā ābhan”ti? </span><span class="translation sujato">Would there be any difference between the fires produced by these different kinds of wood, that is, in the flame, color, or light?” </span></div><p><div class=verse-container id=mn90:12.13><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=mn90:12.14><span>“Evameva kho, mahārāja, yaṁ taṁ tejaṁ vīriyā nimmathitaṁ padhānābhinibbattaṁ, nāhaṁ tattha kiñci nānākaraṇaṁ vadāmi—yadidaṁ vimuttiyā vimuttin”ti. </span><span class="translation sujato">“In the same way, when fire has been churned by energy and produced by effort, I say that there is no difference between the freedom of one and the freedom of the other.” </span></div><p><div class=verse-container id=mn90:13.1><span>“Heturūpaṁ, bhante, bhagavā āha; saheturūpaṁ, bhante, bhagavā āha. </span><span class="translation sujato">“What the Buddha says appears reasonable. </span></div><p><div class=verse-container id=mn90:13.2><span>Kiṁ pana, bhante, atthi devā”ti? </span><span class="translation sujato">But sir, do gods survive?” </span></div><p><div class=verse-container id=mn90:13.3><span>“Kiṁ pana tvaṁ, mahārāja, evaṁ vadesi: </span><span class="translation sujato">“But what exactly are you asking?” </span></div><p><div class=verse-container id=mn90:13.4><span>‘kiṁ pana, bhante, atthi devā’”ti? </span></div><p><div class=verse-container id=mn90:13.5><span>“Yadi vā te, bhante, devā āgantāro itthattaṁ yadi vā anāgantāro itthattaṁ”? </span><span class="translation sujato">“Whether those gods come back to this place or not.” </span></div><p><div class=verse-container id=mn90:13.6><span>“Ye te, mahārāja, devā sabyābajjhā te devā āgantāro itthattaṁ, ye te devā abyābajjhā te devā anāgantāro itthattan”ti. </span><span class="translation sujato">“Those gods who are afflicted come back to this place, but those who are unafflicted do not come back.” </span></div><p><div class=verse-container id=mn90:14.1><span>Evaṁ vutte, viṭaṭūbho senāpati bhagavantaṁ etadavoca: </span><span class="translation sujato">When he said this, General Viḍūḍabha said to the Buddha, </span></div><p><div class=verse-container id=mn90:14.2><span>“ye te, bhante, devā sabyābajjhā āgantāro itthattaṁ te devā, ye te devā abyābajjhā anāgantāro itthattaṁ te deve tamhā ṭhānā cāvessanti vā pabbājessanti vā”ti? </span><span class="translation sujato">“Sir, will the gods who are afflicted topple or expel from their place the gods who are unafflicted?” </span></div><p><div class=verse-container id=mn90:14.3><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=mn90:14.4><span>“ayaṁ kho viṭaṭūbho senāpati rañño pasenadissa kosalassa putto; </span><span class="translation sujato">“This General Viḍūḍabha is King Pasenadi’s son, </span></div><p><div class=verse-container id=mn90:14.5><span>ahaṁ bhagavato putto. </span><span class="translation sujato">and I am the Buddha’s son. </span></div><p><div class=verse-container id=mn90:14.6><span>Ayaṁ kho kālo yaṁ putto puttena manteyyā”ti. </span><span class="translation sujato">Now is the time for one son to confer with another.” </span></div><p><div class=verse-container id=mn90:14.7><span>Atha kho āyasmā ānando viṭaṭūbhaṁ senāpatiṁ āmantesi: </span><span class="translation sujato">So Ānanda addressed General Viḍūḍabha, </span></div><p><div class=verse-container id=mn90:14.8><span>“tena hi, senāpati, taññevettha paṭipucchissāmi; yathā te khameyya tathā naṁ byākareyyāsi. </span><span class="translation sujato">“Well then, general, I’ll ask you about this in return, and you can answer as you like. </span></div><p><div class=verse-container id=mn90:14.9><span>Taṁ kiṁ maññasi, senāpati, </span><span class="translation sujato">What do you think, general? </span></div><p><div class=verse-container id=mn90:14.10><span>yāvatā rañño pasenadissa kosalassa vijitaṁ yattha ca rājā pasenadi kosalo issariyādhipaccaṁ rajjaṁ kāreti, pahoti tattha rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti? </span><span class="translation sujato">As far as the dominion of King Pasenadi of Kosala extends, where he rules as sovereign lord, can he topple or expel from that place any ascetic or brahmin, regardless of whether they are good or bad, or whether or not they are genuine spiritual practitioners?” </span></div><p><div class=verse-container id=mn90:14.11><span>“Yāvatā, bho, rañño pasenadissa kosalassa vijitaṁ yattha ca rājā pasenadi kosalo issariyādhipaccaṁ rajjaṁ kāreti, pahoti tattha rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti. </span><span class="translation sujato">“He can, worthy.” </span></div><p><div class=verse-container id=mn90:14.12><span>“Taṁ kiṁ maññasi, senāpati, </span><span class="translation sujato">“What do you think, general? </span></div><p><div class=verse-container id=mn90:14.13><span>yāvatā rañño pasenadissa kosalassa avijitaṁ yattha ca rājā pasenadi kosalo na issariyādhipaccaṁ rajjaṁ kāreti, tattha pahoti rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti? </span><span class="translation sujato">As far as the dominion of King Pasenadi does not extend, where he does not rule as sovereign lord, can he topple or expel from that place any ascetic or brahmin, regardless of whether they are good or bad, or whether or not they are genuine spiritual practitioners?” </span></div><p><div class=verse-container id=mn90:14.14><span>“Yāvatā, bho, rañño pasenadissa kosalassa avijitaṁ yattha ca rājā pasenadi kosalo na issariyādhipaccaṁ rajjaṁ kāreti, na tattha pahoti rājā pasenadi kosalo samaṇaṁ vā brāhmaṇaṁ vā puññavantaṁ vā apuññavantaṁ vā brahmacariyavantaṁ vā abrahmacariyavantaṁ vā tamhā ṭhānā cāvetuṁ vā pabbājetuṁ vā”ti. </span><span class="translation sujato">“He cannot, worthy.” </span></div><p><div class=verse-container id=mn90:14.15><span>“Taṁ kiṁ maññasi, senāpati, </span><span class="translation sujato">“What do you think, general? </span></div><p><div class=verse-container id=mn90:14.16><span>sutā te devā tāvatiṁsā”ti? </span><span class="translation sujato">Have you heard of the gods of the thirty-three?” </span></div><p><div class=verse-container id=mn90:14.17><span>“Evaṁ, bho. </span><span class="translation sujato">“Yes, worthy, </span></div><p><div class=verse-container id=mn90:14.18><span>Sutā me devā tāvatiṁsā. </span><span class="translation sujato">I’ve heard of them, </span></div><p><div class=verse-container id=mn90:14.19><span>Idhāpi bhotā raññā pasenadinā kosalena sutā devā tāvatiṁsā”ti. </span><span class="translation sujato">and so has the worthy King Pasenadi.” </span></div><p><div class=verse-container id=mn90:14.20><span>“Taṁ kiṁ maññasi, senāpati, </span><span class="translation sujato">“What do you think, general? </span></div><p><div class=verse-container id=mn90:14.21><span>pahoti rājā pasenadi kosalo deve tāvatiṁse tamhā ṭhānā cāvetuṁ vā pabbājetuṁ vā”ti? </span><span class="translation sujato">Can King Pasenadi topple or expel from their place the gods of the thirty-three?” </span></div><p><div class=verse-container id=mn90:14.22><span>“Dassanampi, bho, rājā pasenadi kosalo deve tāvatiṁse nappahoti, kuto pana tamhā ṭhānā cāvessati vā pabbājessati vā”ti? </span><span class="translation sujato">“King Pasenadi can’t even see the gods of the thirty-three, so how could he possibly topple or expel them from their place?” </span></div><p><div class=verse-container id=mn90:14.23><span>“Evameva kho, senāpati, ye te devā sabyābajjhā āgantāro itthattaṁ te devā, ye te devā abyābajjhā anāgantāro itthattaṁ te deve dassanāyapi nappahonti; kuto pana tamhā ṭhānā cāvessanti vā pabbājessanti vā”ti? </span><span class="translation sujato">“In the same way, general, the gods who are afflicted can’t even see the gods who are unafflicted, so how could they possibly topple or expel them from their place?” </span></div><p><div class=verse-container id=mn90:15.1><span>Atha kho rājā pasenadi kosalo bhagavantaṁ etadavoca: </span><span class="translation sujato">Then the king said to the Buddha, </span></div><p><div class=verse-container id=mn90:15.2><span>“konāmo ayaṁ, bhante, bhikkhū”ti? </span><span class="translation sujato">“Sir, what is this mendicant’s name?” </span></div><p><div class=verse-container id=mn90:15.3><span>“Ānando nāma, mahārājā”ti. </span><span class="translation sujato">“Ānanda, great king.” </span></div><p><div class=verse-container id=mn90:15.4><span>“Ānando vata bho, ānandarūpo vata bho. </span><span class="translation sujato">“A joy he is, and a joy he seems! </span></div><p><div class=verse-container id=mn90:15.5><span>Heturūpaṁ, bhante, āyasmā ānando āha; saheturūpaṁ, bhante, āyasmā ānando āha. </span><span class="translation sujato">What Venerable Ānanda says seems reasonable. </span></div><p><div class=verse-container id=mn90:15.6><span>Kiṁ pana, bhante, atthi brahmā”ti? </span><span class="translation sujato">But sir, does a divinity survive?” </span></div><p><div class=verse-container id=mn90:15.7><span>“Kiṁ pana tvaṁ, mahārāja, evaṁ vadesi: </span><span class="translation sujato">“But what exactly are you asking?” </span></div><p><div class=verse-container id=mn90:15.8><span>‘kiṁ pana, bhante, atthi brahmā’”ti? </span></div><p><div class=verse-container id=mn90:15.9><span>“Yadi vā so, bhante, brahmā āgantā itthattaṁ, yadi vā anāgantā itthattan”ti? </span><span class="translation sujato">“Whether that Divinity comes back to this place or not.” </span></div><p><div class=verse-container id=mn90:15.10><span>“Yo so, mahārāja, brahmā sabyābajjho so brahmā āgantā itthattaṁ, yo so brahmā abyābajjho so brahmā anāgantā itthattan”ti. </span><span class="translation sujato">“A divinity who is afflicted comes back to this place, but one who is unafflicted does not come back.” </span></div><p><div class=verse-container id=mn90:16.1><span>Atha kho aññataro puriso rājānaṁ pasenadiṁ kosalaṁ etadavoca: </span><span class="translation sujato">Then a certain man said to the king, </span></div><p><div class=verse-container id=mn90:16.2><span>“sañjayo, mahārāja, brāhmaṇo ākāsagotto āgato”ti. </span><span class="translation sujato">“Great king, Sañjaya, the brahmin of the Ākāsa clan, has come.” </span></div><p><div class=verse-container id=mn90:16.3><span>Atha kho rājā pasenadi kosalo sañjayaṁ brāhmaṇaṁ ākāsagottaṁ etadavoca: </span><span class="translation sujato">Then King Pasenadi asked Sañjaya, </span></div><p><div class=verse-container id=mn90:16.4><span>“ko nu kho, brāhmaṇa, imaṁ kathāvatthuṁ rājantepure abbhudāhāsī”ti? </span><span class="translation sujato">“Brahmin, who introduced this topic of discussion to the royal compound?” </span></div><p><div class=verse-container id=mn90:16.5><span>“Viṭaṭūbho, mahārāja, senāpatī”ti. </span><span class="translation sujato">“It was General Viḍūḍabha, great king.” </span></div><p><div class=verse-container id=mn90:16.6><span>Viṭaṭūbho senāpati evamāha: </span><span class="translation sujato">But Viḍūḍabha said, </span></div><p><div class=verse-container id=mn90:16.7><span>“sañjayo, mahārāja, brāhmaṇo ākāsagotto”ti. </span><span class="translation sujato">“It was Sañjaya, great king, the brahmin of the Ākāsa clan.” </span></div><p><div class=verse-container id=mn90:17.1><span>Atha kho aññataro puriso rājānaṁ pasenadiṁ kosalaṁ etadavoca: </span><span class="translation sujato">Then a certain man said to the king, </span></div><p><div class=verse-container id=mn90:17.2><span>“yānakālo, mahārājā”ti. </span><span class="translation sujato">“It’s time to depart, great king.” </span></div><p><div class=verse-container id=mn90:17.3><span>Atha kho rājā pasenadi kosalo bhagavantaṁ etadavoca: </span><span class="translation sujato">So the king said to the Buddha, </span></div><p><div class=verse-container id=mn90:17.4><span>“sabbaññutaṁ mayaṁ, bhante, bhagavantaṁ apucchimhā, sabbaññutaṁ bhagavā byākāsi; </span><span class="translation sujato">“Sir, I asked you about omniscience, and you answered. </span></div><p><div class=verse-container id=mn90:17.5><span>tañca panamhākaṁ ruccati ceva khamati ca, tena camhā attamanā. </span><span class="translation sujato">I endorse and accept this, and am satisfied with it. </span></div><p><div class=verse-container id=mn90:17.6><span>Cātuvaṇṇisuddhiṁ mayaṁ, bhante, bhagavantaṁ apucchimhā, cātuvaṇṇisuddhiṁ bhagavā byākāsi; </span><span class="translation sujato">I asked you about purification in the four classes, </span></div><p><div class=verse-container id=mn90:17.7><span>tañca panamhākaṁ ruccati ceva khamati ca, tena camhā attamanā. </span></div><p><div class=verse-container id=mn90:17.8><span>Adhideve mayaṁ, bhante, bhagavantaṁ apucchimhā, adhideve bhagavā byākāsi; </span><span class="translation sujato">about the gods, </span></div><p><div class=verse-container id=mn90:17.9><span>tañca panamhākaṁ ruccati ceva khamati ca, tena camhā attamanā. </span></div><p><div class=verse-container id=mn90:17.10><span>Adhibrahmānaṁ mayaṁ, bhante, bhagavantaṁ apucchimhā, adhibrahmānaṁ bhagavā byākāsi; </span><span class="translation sujato">and about divinities, and you answered in each case. </span></div><p><div class=verse-container id=mn90:17.11><span>tañca panamhākaṁ ruccati ceva khamati ca, tena camhā attamanā. </span></div><p><div class=verse-container id=mn90:17.12><span>Yaṁ yadeva ca mayaṁ bhagavantaṁ apucchimhā taṁ tadeva bhagavā byākāsi; </span><span class="translation sujato">Whatever I asked the Buddha about, he answered. </span></div><p><div class=verse-container id=mn90:17.13><span>tañca panamhākaṁ ruccati ceva khamati ca, tena camhā attamanā. </span><span class="translation sujato">I endorse and accept this, and am satisfied with it. </span></div><p><div class=verse-container id=mn90:17.14><span>Handa ca dāni mayaṁ, bhante, gacchāma; </span><span class="translation sujato">Well, now, sir, I must go. </span></div><p><div class=verse-container id=mn90:17.15><span>bahukiccā mayaṁ bahukaraṇīyā”ti. </span><span class="translation sujato">I have many duties, and much to do.” </span></div><p><div class=verse-container id=mn90:17.16><span>“Yassadāni tvaṁ, mahārāja, kālaṁ maññasī”ti. </span><span class="translation sujato">“Please, great king, go at your convenience.” </span></div><p><div class=verse-container id=mn90:18.1><span>Atha kho rājā pasenadi kosalo bhagavato bhāsitaṁ abhinanditvā anumoditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmīti. </span><span class="translation sujato">Then King Pasenadi approved and agreed with what the Buddha said. Then he got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=mn90:18.2><span>Kaṇṇakatthalasuttaṁ niṭṭhitaṁ dasamaṁ. </span></div><p><div class=verse-container id=mn90:18.3><span>Rājavaggo niṭṭhito catuttho. </span></div><p><div class=verse-container id=mn90:19.0><span>Tassuddānaṁ </span></div><p><div class=verse-container id=mn90:19.1><span>Ghaṭikāro raṭṭhapālo, </span></div><p><div class=verse-container id=mn90:19.2><span>maghadevo madhuriyaṁ; </span></div><p><div class=verse-container id=mn90:19.3><span>Bodhi aṅgulimālo ca, </span></div><p><div class=verse-container id=mn90:19.4><span>piyajātaṁ bāhitikaṁ; </span></div><p><div class=verse-container id=mn90:19.5><span>Dhammacetiyasuttañca, </span></div><p><div class=verse-container id=mn90:19.6><span>dasamaṁ kaṇṇakatthalaṁ. </span></div><div class=flex-between><a href=/canon/en/pli/ms/sutta/mn/mn0089.html>Previous</a><a href=/canon/en/pli/ms/sutta/mn/mn0091.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>