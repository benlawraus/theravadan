<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0032.html>Deutsch</a> , <a href=/canon/ru/pli/ms/sutta/mn/mn0032.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0031.html>Previous</a><a href=/canon/en/pli/ms/sutta/mn/mn0033.html>Next</a></div><p id=mn32:0.1><span class=root>Majjhima Nikāya 32 </span><br> <span class=sujato>Middle Discourses 32 </span><br><p id=mn32:0.2><span class="root big-bold">Mahāgosiṅgasutta </span><br> <span class=sujato>The Longer Discourse at Gosiṅga </span><br><p id=mn32:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn32:1.2><span class=root>ekaṁ samayaṁ bhagavā gosiṅgasālavanadāye viharati sambahulehi abhiññātehi abhiññātehi therehi sāvakehi saddhiṁ—</span><br> <span class=sujato>At one time the Buddha was staying in the sal forest park at Gosiṅga, together with several well-known senior disciples, such as </span><br><p id=mn32:1.3><span class=root>āyasmatā ca sāriputtena āyasmatā ca mahāmoggallānena āyasmatā ca mahākassapena āyasmatā ca anuruddhena āyasmatā ca revatena āyasmatā ca ānandena, aññehi ca abhiññātehi abhiññātehi therehi sāvakehi saddhiṁ. </span><br> <span class=sujato>the venerables Sāriputta, Mahāmoggallāna, Mahākassapa, Anuruddha, Revata, Ānanda, and others. </span><br><p id=mn32:2.1><span class=root>Atha kho āyasmā mahāmoggallāno sāyanhasamayaṁ paṭisallānā vuṭṭhito yenāyasmā mahākassapo tenupasaṅkami; upasaṅkamitvā āyasmantaṁ mahākassapaṁ etadavoca: </span><br> <span class=sujato>Then in the late afternoon, Venerable Mahāmoggallāna came out of retreat, went to Venerable Mahākassapa, and said, </span><br><p id=mn32:2.2><span class=root>“āyāmāvuso, kassapa, yenāyasmā sāriputto tenupasaṅkamissāma dhammassavanāyā”ti. </span><br> <span class=sujato>“Come, Reverend Kassapa, let’s go to Venerable Sāriputta to hear the teaching.” </span><br><p id=mn32:2.3><span class=root>“Evamāvuso”ti kho āyasmā mahākassapo āyasmato mahāmoggallānassa paccassosi. </span><br> <span class=sujato>“Yes, reverend,” Mahākassapa replied. </span><br><p id=mn32:2.4><span class=root>Atha kho āyasmā ca mahāmoggallāno āyasmā ca mahākassapo āyasmā ca anuruddho yenāyasmā sāriputto tenupasaṅkamiṁsu dhammassavanāya. </span><br> <span class=sujato>Then, together with Venerable Anuruddha, they went to Sāriputta to hear the teaching. </span><br><p id=mn32:3.1><span class=root>Addasā kho āyasmā ānando āyasmantañca mahāmoggallānaṁ āyasmantañca mahākassapaṁ āyasmantañca anuruddhaṁ yenāyasmā sāriputto tenupasaṅkamante dhammassavanāya. </span><br> <span class=sujato>Seeing them, Venerable Ānanda </span><br><p id=mn32:3.2><span class=root>Disvāna yenāyasmā revato tenupasaṅkami; upasaṅkamitvā āyasmantaṁ revataṁ etadavoca: </span><br> <span class=sujato>went to Venerable Revata, told him what was happening, </span><br><p id=mn32:3.3><span class=root>“upasaṅkamantā kho amū, āvuso revata, sappurisā yenāyasmā sāriputto tena dhammassavanāya. </span><br> <span class=sujato>and invited him also. </span><br><p id=mn32:3.4><span class=root>Āyāmāvuso revata, yenāyasmā sāriputto tenupasaṅkamissāma dhammassavanāyā”ti. </span><br><p id=mn32:3.5><span class=root>“Evamāvuso”ti kho āyasmā revato āyasmato ānandassa paccassosi. </span><br><p id=mn32:3.6><span class=root>Atha kho āyasmā ca revato āyasmā ca ānando yenāyasmā sāriputto tenupasaṅkamiṁsu dhammassavanāya. </span><br><p id=mn32:4.1><span class=root>Addasā kho āyasmā sāriputto āyasmantañca revataṁ āyasmantañca ānandaṁ dūratova āgacchante. </span><br> <span class=sujato>Sāriputta saw them coming off in the distance </span><br><p id=mn32:4.2><span class=root>Disvāna āyasmantaṁ ānandaṁ etadavoca: </span><br> <span class=sujato>and said to Ānanda, </span><br><p id=mn32:4.3><span class=root>“etu kho āyasmā ānando. </span><br> <span class=sujato>“Come, Venerable Ānanda. </span><br><p id=mn32:4.4><span class=root>Svāgataṁ āyasmato ānandassa bhagavato upaṭṭhākassa bhagavato santikāvacarassa. </span><br> <span class=sujato>Welcome to Ānanda, the Buddha’s attendant, who is so close to the Buddha. </span><br><p id=mn32:4.5><span class=root>Ramaṇīyaṁ, āvuso ānanda, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br> <span class=sujato>Ānanda, the sal forest park at Gosiṅga is lovely, the night is bright, the sal trees are in full blossom, and heavenly scents seem to float on the air. </span><br><p id=mn32:4.6><span class=root>kathaṁrūpena, āvuso ānanda, bhikkhunā gosiṅgasālavanaṁ sobheyyā”ti? </span><br> <span class=sujato>What kind of mendicant would beautify this park?” </span><br><p id=mn32:4.7><span class=root>“Idhāvuso sāriputta, bhikkhu bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā; kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti, dhātā, vacasā paricitā, manasānupekkhitā, diṭṭhiyā suppaṭividdhā. </span><br> <span class=sujato>“Reverend Sāriputta, it’s a mendicant who is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span><br><p id=mn32:4.8><span class=root>So catassannaṁ parisānaṁ dhammaṁ deseti parimaṇḍalehi padabyañjanehi anuppabandhehi anusayasamugghātāya. </span><br> <span class=sujato>And they teach the four assemblies in order to uproot the underlying tendencies with well-rounded and coherent words and phrases. </span><br><p id=mn32:4.9><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:5.1><span class=root>Evaṁ vutte, āyasmā sāriputto āyasmantaṁ revataṁ etadavoca: </span><br> <span class=sujato>When he had spoken, Sāriputta said to Revata, </span><br><p id=mn32:5.2><span class=root>“byākataṁ kho, āvuso revata, āyasmatā ānandena yathāsakaṁ paṭibhānaṁ. </span><br> <span class=sujato>“Reverend Revata, Ānanda has answered by speaking from his heart. </span><br><p id=mn32:5.3><span class=root>Tattha dāni mayaṁ āyasmantaṁ revataṁ pucchāma: </span><br> <span class=sujato>And now we ask you the same question.” </span><br><p id=mn32:5.4><span class=root>‘ramaṇīyaṁ, āvuso revata, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:5.5><span class=root>kathaṁrūpena, āvuso revata, bhikkhunā gosiṅgasālavanaṁ sobheyyā’”ti? </span><br><p id=mn32:5.6><span class=root>“Idhāvuso sāriputta, bhikkhu paṭisallānārāmo hoti paṭisallānarato, ajjhattaṁ cetosamathamanuyutto anirākatajjhāno, vipassanāya samannāgato, brūhetā suññāgārānaṁ. </span><br> <span class=sujato>“Reverend Sāriputta, it’s a mendicant who enjoys retreat and loves retreat. They’re committed to inner serenity of the heart, they don’t neglect absorption, they’re endowed with discernment, and they frequent empty huts. </span><br><p id=mn32:5.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:6.1><span class=root>Evaṁ vutte, āyasmā sāriputto āyasmantaṁ anuruddhaṁ etadavoca: </span><br> <span class=sujato>When he had spoken, Sāriputta said to Anuruddha, </span><br><p id=mn32:6.2><span class=root>“byākataṁ kho, āvuso anuruddha, āyasmatā revatena yathāsakaṁ paṭibhānaṁ. </span><br> <span class=sujato>“Reverend Anuruddha, Revata has answered by speaking from his heart. </span><br><p id=mn32:6.3><span class=root>Tattha dāni mayaṁ āyasmantaṁ anuruddhaṁ pucchāma: </span><br> <span class=sujato>And now we ask you the same question.” </span><br><p id=mn32:6.4><span class=root>‘ramaṇīyaṁ, āvuso anuruddha, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:6.5><span class=root>kathaṁrūpena, āvuso anuruddha, bhikkhunā gosiṅgasālavanaṁ sobheyyā’”ti? </span><br><p id=mn32:6.6><span class=root>“Idhāvuso sāriputta, bhikkhu dibbena cakkhunā visuddhena atikkantamānusakena sahassaṁ lokānaṁ voloketi. </span><br> <span class=sujato>“Reverend Sāriputta, it’s a mendicant who surveys a thousandfold galaxy with clairvoyance that is purified and surpasses the human, </span><br><p id=mn32:6.7><span class=root>Seyyathāpi, āvuso sāriputta, cakkhumā puriso uparipāsādavaragato sahassaṁ nemimaṇḍalānaṁ volokeyya; </span><br> <span class=sujato>just as a person with clear eyes could survey a thousand orbits from the upper floor of a royal longhouse. </span><br><p id=mn32:6.8><span class=root>evameva kho, āvuso sāriputta, bhikkhu dibbena cakkhunā visuddhena atikkantamānusakena sahassaṁ lokānaṁ voloketi. </span><br><p id=mn32:6.9><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:7.1><span class=root>Evaṁ vutte, āyasmā sāriputto āyasmantaṁ mahākassapaṁ etadavoca: </span><br> <span class=sujato>When he had spoken, Sāriputta said to Mahākassapa, </span><br><p id=mn32:7.2><span class=root>“byākataṁ kho, āvuso kassapa, āyasmatā anuruddhena yathāsakaṁ paṭibhānaṁ. </span><br> <span class=sujato>“Reverend Kassapa, Anuruddha has answered by speaking from his heart. </span><br><p id=mn32:7.3><span class=root>Tattha dāni mayaṁ āyasmantaṁ mahākassapaṁ pucchāma: </span><br> <span class=sujato>And now we ask you the same question.” </span><br><p id=mn32:7.4><span class=root>‘ramaṇīyaṁ, āvuso kassapa, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:7.5><span class=root>kathaṁrūpena, āvuso kassapa, bhikkhunā gosiṅgasālavanaṁ sobheyyā’”ti? </span><br><p id=mn32:7.6><span class=root>“Idhāvuso sāriputta, bhikkhu attanā ca āraññiko hoti āraññikattassa ca vaṇṇavādī, attanā ca piṇḍapātiko hoti piṇḍapātikattassa ca vaṇṇavādī, attanā ca paṁsukūliko hoti paṁsukūlikattassa ca vaṇṇavādī, attanā ca tecīvariko hoti tecīvarikattassa ca vaṇṇavādī, attanā ca appiccho hoti appicchatāya ca vaṇṇavādī, attanā ca santuṭṭho hoti santuṭṭhiyā ca vaṇṇavādī, attanā ca pavivitto hoti pavivekassa ca vaṇṇavādī, attanā ca asaṁsaṭṭho hoti asaṁsaggassa ca vaṇṇavādī, attanā ca āraddhavīriyo hoti vīriyārambhassa ca vaṇṇavādī, attanā ca sīlasampanno hoti sīlasampadāya ca vaṇṇavādī, attanā ca samādhisampanno hoti samādhisampadāya ca vaṇṇavādī, attanā ca paññāsampanno hoti paññāsampadāya ca vaṇṇavādī, attanā ca vimuttisampanno hoti vimuttisampadāya ca vaṇṇavādī, attanā ca vimuttiñāṇadassanasampanno hoti vimuttiñāṇadassanasampadāya ca vaṇṇavādī. </span><br> <span class=sujato>“Reverend Sāriputta, it’s a mendicant who lives in the wilderness, eats only almsfood, wears rag robes, and owns just three robes; and they praise these things. They are of few wishes, content, secluded, aloof, and energetic; and they praise these things. They are accomplished in ethics, immersion, wisdom, freedom, and the knowledge and vision of freedom; and they praise these things. </span><br><p id=mn32:7.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:8.1><span class=root>Evaṁ vutte, āyasmā sāriputto āyasmantaṁ mahāmoggallānaṁ etadavoca: </span><br> <span class=sujato>When he had spoken, Sāriputta said to Mahāmoggallāna, </span><br><p id=mn32:8.2><span class=root>“byākataṁ kho, āvuso moggallāna, āyasmatā mahākassapena yathāsakaṁ paṭibhānaṁ. </span><br> <span class=sujato>“Reverend Moggallāna, Mahākassapa has answered by speaking from his heart. </span><br><p id=mn32:8.3><span class=root>Tattha dāni mayaṁ āyasmantaṁ mahāmoggallānaṁ pucchāma: </span><br> <span class=sujato>And now we ask you the same question.” </span><br><p id=mn32:8.4><span class=root>‘ramaṇīyaṁ, āvuso moggallāna, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br><p id=mn32:8.5><span class=root>kathaṁrūpena, āvuso moggallāna, bhikkhunā gosiṅgasālavanaṁ sobheyyā’”ti? </span><br><p id=mn32:8.6><span class=root>“Idhāvuso sāriputta, dve bhikkhū abhidhammakathaṁ kathenti, te aññamaññaṁ pañhaṁ pucchanti, aññamaññassa pañhaṁ puṭṭhā vissajjenti, no ca saṁsādenti, dhammī ca nesaṁ kathā pavattinī hoti. </span><br> <span class=sujato>“Reverend Sāriputta, it’s when two mendicants engage in discussion about the teaching. They question each other and answer each other’s questions without faltering, and their discussion on the teaching flows on. </span><br><p id=mn32:8.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:9.1><span class=root>Atha kho āyasmā mahāmoggallāno āyasmantaṁ sāriputtaṁ etadavoca: </span><br> <span class=sujato>Then Mahāmoggallāna said to Sāriputta, </span><br><p id=mn32:9.2><span class=root>“byākataṁ kho, āvuso sāriputta, amhehi sabbeheva yathāsakaṁ paṭibhānaṁ. </span><br> <span class=sujato>“Each of us has spoken from our heart. </span><br><p id=mn32:9.3><span class=root>Tattha dāni mayaṁ āyasmantaṁ sāriputtaṁ pucchāma: </span><br> <span class=sujato>And now we ask you: </span><br><p id=mn32:9.4><span class=root>‘ramaṇīyaṁ, āvuso sāriputta, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br> <span class=sujato>Sāriputta, the sal forest park at Gosiṅga is lovely, the night is bright, the sal trees are in full blossom, and heavenly scents seem to float on the air. </span><br><p id=mn32:9.5><span class=root>kathaṁrūpena, āvuso sāriputta, bhikkhunā gosiṅgasālavanaṁ sobheyyā’”ti? </span><br> <span class=sujato>What kind of mendicant would beautify this park?” </span><br><p id=mn32:9.6><span class=root>“Idhāvuso moggallāna, bhikkhu cittaṁ vasaṁ vatteti, no ca bhikkhu cittassa vasena vattati. </span><br> <span class=sujato>“Reverend Moggallāna, it’s when a mendicant masters their mind and is not mastered by it. </span><br><p id=mn32:9.7><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br> <span class=sujato>In the morning, they abide in whatever meditation or attainment they want. </span><br><p id=mn32:9.8><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br> <span class=sujato>At midday, </span><br><p id=mn32:9.9><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br> <span class=sujato>and in the evening, they abide in whatever meditation or attainment they want. </span><br><p id=mn32:9.10><span class=root>Seyyathāpi, āvuso moggallāna, rañño vā rājamahāmattassa vā nānārattānaṁ dussānaṁ dussakaraṇḍako pūro assa. </span><br> <span class=sujato>Suppose that a ruler or their chief minister had a chest full of garments of different colors. </span><br><p id=mn32:9.11><span class=root>So yaññadeva dussayugaṁ ākaṅkheyya pubbaṇhasamayaṁ pārupituṁ, taṁ tadeva dussayugaṁ pubbaṇhasamayaṁ pārupeyya; </span><br> <span class=sujato>In the morning, they’d don whatever pair of garments they wanted. </span><br><p id=mn32:9.12><span class=root>yaññadeva dussayugaṁ ākaṅkheyya majjhanhikasamayaṁ pārupituṁ, taṁ tadeva dussayugaṁ majjhanhikasamayaṁ pārupeyya; </span><br> <span class=sujato>At midday, </span><br><p id=mn32:9.13><span class=root>yaññadeva dussayugaṁ ākaṅkheyya sāyanhasamayaṁ pārupituṁ, taṁ tadeva dussayugaṁ sāyanhasamayaṁ pārupeyya. </span><br> <span class=sujato>and in the evening, they’d don whatever pair of garments they wanted. </span><br><p id=mn32:9.14><span class=root>Evameva kho, āvuso moggallāna, bhikkhu cittaṁ vasaṁ vatteti, no ca bhikkhu cittassa vasena vattati. </span><br> <span class=sujato>In the same way, a mendicant masters their mind and is not mastered by it. </span><br><p id=mn32:9.15><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br> <span class=sujato>In the morning, they abide in whatever meditation or attainment they want. </span><br><p id=mn32:9.16><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br> <span class=sujato>At midday, </span><br><p id=mn32:9.17><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br> <span class=sujato>and in the evening, they abide in whatever meditation or attainment they want. </span><br><p id=mn32:9.18><span class=root>Evarūpena kho, āvuso moggallāna, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:10.1><span class=root>Atha kho āyasmā sāriputto te āyasmante etadavoca: </span><br> <span class=sujato>Then Sāriputta said to those venerables, </span><br><p id=mn32:10.2><span class=root>“byākataṁ kho, āvuso, amhehi sabbeheva yathāsakaṁ paṭibhānaṁ. </span><br> <span class=sujato>“Each of us has spoken from the heart. </span><br><p id=mn32:10.3><span class=root>Āyāmāvuso, yena bhagavā tenupasaṅkamissāma; upasaṅkamitvā etamatthaṁ bhagavato ārocessāma. </span><br> <span class=sujato>Come, reverends, let’s go to the Buddha, and inform him about this. </span><br><p id=mn32:10.4><span class=root>Yathā no bhagavā byākarissati tathā naṁ dhāressāmā”ti. </span><br> <span class=sujato>As he answers, so we’ll remember it.” </span><br><p id=mn32:10.5><span class=root>“Evamāvuso”ti kho te āyasmanto āyasmato sāriputtassa paccassosuṁ. </span><br> <span class=sujato>“Yes, reverend,” they replied. </span><br><p id=mn32:10.6><span class=root>Atha kho te āyasmanto yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then those venerables went to the Buddha, bowed, and sat down to one side. Venerable Sāriputta told the Buddha of how the mendicants had come to see him, and how he had asked Ānanda: </span><br><p id=mn32:11.1><span class=root>“idha, bhante, āyasmā ca revato āyasmā ca ānando yenāhaṁ tenupasaṅkamiṁsu dhammassavanāya. </span><br><p id=mn32:11.2><span class=root>Addasaṁ kho ahaṁ, bhante, āyasmantañca revataṁ āyasmantañca ānandaṁ dūratova āgacchante. </span><br><p id=mn32:11.3><span class=root>Disvāna āyasmantaṁ ānandaṁ etadavocaṁ: </span><br><p id=mn32:11.4><span class=root>‘etu kho āyasmā ānando. </span><br><p id=mn32:11.5><span class=root>Svāgataṁ āyasmato ānandassa bhagavato upaṭṭhākassa bhagavato santikāvacarassa. </span><br><p id=mn32:11.6><span class=root>Ramaṇīyaṁ, āvuso ānanda, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti; </span><br> <span class=sujato>“‘Ānanda, the sal forest park at Gosiṅga is lovely, the night is bright, the sal trees are in full blossom, and heavenly scents seem to float on the air. </span><br><p id=mn32:11.7><span class=root>kathaṁrūpena, āvuso ānanda, bhikkhunā gosiṅgasālavanaṁ sobheyyā’ti? </span><br> <span class=sujato>What kind of mendicant would beautify this park?’ </span><br><p id=mn32:11.8><span class=root>Evaṁ vutte, bhante, āyasmā ānando maṁ etadavoca: </span><br> <span class=sujato>When I had spoken, Ānanda said to me: </span><br><p id=mn32:11.9><span class=root>‘idhāvuso, sāriputta, bhikkhu bahussuto hoti sutadharo …pe… </span><br> <span class=sujato>‘Reverend Sāriputta, it’s a mendicant who is very learned … </span><br><p id=mn32:11.10><span class=root>anusayasamugghātāya. </span><br><p id=mn32:11.11><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sujato>That’s the kind of mendicant who would beautify this park.’” </span><br><p id=mn32:11.12><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=mn32:11.13><span class=root>Yathā taṁ ānandova sammā byākaramāno byākareyya. </span><br> <span class=sujato>Ānanda answered in the right way for him. </span><br><p id=mn32:11.14><span class=root>Ānando hi, sāriputta, bahussuto sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā sātthā sabyañjanā; kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti, dhātā, vacasā paricitā, manasānupekkhitā, diṭṭhiyā suppaṭividdhā. </span><br> <span class=sujato>For Ānanda is very learned …” </span><br><p id=mn32:11.15><span class=root>So catassannaṁ parisānaṁ dhammaṁ deseti parimaṇḍalehi padabyañjanehi anuppabandhehi anusayasamugghātāyā”ti. </span><br><p id=mn32:12.1><span class=root>“Evaṁ vutte, ahaṁ, bhante, āyasmantaṁ revataṁ etadavocaṁ: </span><br> <span class=sujato>“Next I asked Revata the same question. </span><br><p id=mn32:12.2><span class=root>‘byākataṁ kho, āvuso revata, āyasmatā ānandena yathāsakaṁ paṭibhānaṁ. </span><br><p id=mn32:12.3><span class=root>Tattha dāni mayaṁ āyasmantaṁ revataṁ pucchāma—</span><br><p id=mn32:12.4><span class=root>ramaṇīyaṁ, āvuso revata, gosiṅgasālavanaṁ, dosinā ratti, sabbaphāliphullā sālā, dibbā maññe gandhā sampavanti. </span><br><p id=mn32:12.5><span class=root>Kathaṁrūpena, āvuso revata, bhikkhunā gosiṅgasālavanaṁ sobheyyā’ti? </span><br><p id=mn32:12.6><span class=root>Evaṁ vutte, bhante, āyasmā revato maṁ etadavoca: </span><br> <span class=sujato>He said: </span><br><p id=mn32:12.7><span class=root>‘idhāvuso sāriputta, bhikkhu paṭisallānārāmo hoti paṭisallānarato, ajjhattaṁ cetosamathamanuyutto, anirākatajjhāno, vipassanāya samannāgato, brūhetā suññāgārānaṁ. </span><br> <span class=sujato>‘It’s a mendicant who enjoys retreat … </span><br><p id=mn32:12.8><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sujato>That’s the kind of mendicant who would beautify this park.’” </span><br><p id=mn32:12.9><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=mn32:12.10><span class=root>Yathā taṁ revatova sammā byākaramāno byākareyya. </span><br> <span class=sujato>Revata answered in the right way for him. </span><br><p id=mn32:12.11><span class=root>Revato hi, sāriputta, paṭisallānārāmo paṭisallānarato, ajjhattaṁ cetosamathamanuyutto anirākatajjhāno, vipassanāya samannāgato brūhetā suññāgārānan”ti. </span><br> <span class=sujato>For Revata enjoys retreat …” </span><br><p id=mn32:13.1><span class=root>“Evaṁ vutte, ahaṁ, bhante, āyasmantaṁ anuruddhaṁ etadavocaṁ: </span><br> <span class=sujato>“Next I asked Anuruddha the same question. </span><br><p id=mn32:13.2><span class=root>‘byākataṁ kho, āvuso anuruddha, āyasmatā revatena …pe… </span><br><p id=mn32:13.3><span class=root>kathaṁrūpena, āvuso anuruddha, bhikkhunā gosiṅgasālavanaṁ sobheyyā’ti. </span><br><p id=mn32:13.4><span class=root>Evaṁ vutte, bhante, āyasmā anuruddho maṁ etadavoca: </span><br> <span class=sujato>He said: </span><br><p id=mn32:13.5><span class=root>‘idhāvuso sāriputta, bhikkhu dibbena cakkhunā visuddhena atikkantamānusakena sahassaṁ lokānaṁ voloketi. </span><br> <span class=sujato>‘It’s a mendicant who surveys the thousandfold galaxy with clairvoyance that is purified and surpasses the human … </span><br><p id=mn32:13.6><span class=root>Seyyathāpi, āvuso sāriputta, cakkhumā puriso …pe… </span><br><p id=mn32:13.7><span class=root>evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sujato>That’s the kind of mendicant who would beautify this park.’” </span><br><p id=mn32:13.8><span class=root>“Sādhu sādhu, sāriputta, yathā taṁ anuruddhova sammā byākaramāno byākareyya. </span><br> <span class=sujato>“Good, good, Sāriputta! Anuruddha answered in the right way for him. </span><br><p id=mn32:13.9><span class=root>Anuruddho hi, sāriputta, dibbena cakkhunā visuddhena atikkantamānusakena sahassaṁ lokānaṁ voloketī”ti. </span><br> <span class=sujato>For Anuruddha surveys the thousandfold galaxy with clairvoyance that is purified and surpasses the human.” </span><br><p id=mn32:14.1><span class=root>“Evaṁ vutte, ahaṁ, bhante, āyasmantaṁ mahākassapaṁ etadavocaṁ: </span><br> <span class=sujato>“Next I asked Mahākassapa the same question. </span><br><p id=mn32:14.2><span class=root>‘byākataṁ kho, āvuso kassapa, āyasmatā anuruddhena yathāsakaṁ paṭibhānaṁ. </span><br><p id=mn32:14.3><span class=root>Tattha dāni mayaṁ āyasmantaṁ mahākassapaṁ pucchāma …pe… </span><br><p id=mn32:14.4><span class=root>kathaṁrūpena kho, āvuso kassapa, bhikkhunā gosiṅgasālavanaṁ sobheyyā’ti? </span><br><p id=mn32:14.5><span class=root>Evaṁ vutte, bhante, āyasmā mahākassapo maṁ etadavoca: </span><br> <span class=sujato>He said: </span><br><p id=mn32:14.6><span class=root>‘idhāvuso sāriputta, bhikkhu attanā ca āraññiko hoti āraññikattassa ca vaṇṇavādī, attanā ca piṇḍapātiko hoti …pe… attanā ca paṁsukūliko hoti …pe… attanā ca tecīvariko hoti …pe… attanā ca appiccho hoti …pe… attanā ca santuṭṭho hoti …pe… attanā ca pavivitto hoti …pe… attanā ca asaṁsaṭṭho hoti …pe… attanā ca āraddhavīriyo hoti …pe… attanā ca sīlasampanno hoti …pe… attanā ca samādhisampanno hoti …pe… attanā ca paññāsampanno hoti … attanā ca vimuttisampanno hoti … attanā ca vimuttiñāṇadassanasampanno hoti vimuttiñāṇadassanasampadāya ca vaṇṇavādī. </span><br> <span class=sujato>‘It’s a mendicant who lives in the wilderness … and is accomplished in the knowledge and vision of freedom; and they praise these things. </span><br><p id=mn32:14.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sujato>That’s the kind of mendicant who would beautify this park.’” </span><br><p id=mn32:14.8><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=mn32:14.9><span class=root>Yathā taṁ kassapova sammā byākaramāno byākareyya. </span><br> <span class=sujato>Kassapa answered in the right way for him. </span><br><p id=mn32:14.10><span class=root>Kassapo hi, sāriputta, attanā ca āraññiko āraññikattassa ca vaṇṇavādī, attanā ca piṇḍapātiko piṇḍapātikattassa ca vaṇṇavādī, attanā ca paṁsukūliko paṁsukūlikattassa ca vaṇṇavādī, attanā ca tecīvariko tecīvarikattassa ca vaṇṇavādī, attanā ca appiccho appicchatāya ca vaṇṇavādī, attanā ca santuṭṭho santuṭṭhiyā ca vaṇṇavādī, attanā ca pavivitto pavivekassa ca vaṇṇavādī, attanā ca asaṁsaṭṭho asaṁsaggassa ca vaṇṇavādī, attanā ca āraddhavīriyo vīriyārambhassa ca vaṇṇavādī, attanā ca sīlasampanno sīlasampadāya ca vaṇṇavādī, attanā ca samādhisampanno samādhisampadāya ca vaṇṇavādī, attanā ca paññāsampanno paññāsampadāya ca vaṇṇavādī, attanā ca vimuttisampanno vimuttisampadāya ca vaṇṇavādī, attanā ca vimuttiñāṇadassanasampanno vimuttiñāṇadassanasampadāya ca vaṇṇavādī”ti. </span><br> <span class=sujato>For Kassapa lives in the wilderness … and is accomplished in the knowledge and vision of freedom; and he praises these things.” </span><br><p id=mn32:15.1><span class=root>“Evaṁ vutte, ahaṁ bhante āyasmantaṁ mahāmoggallānaṁ etadavocaṁ: </span><br> <span class=sujato>“Next I asked Mahāmoggallāna the same question. </span><br><p id=mn32:15.2><span class=root>‘byākataṁ kho, āvuso moggallāna, āyasmatā mahākassapena yathāsakaṁ paṭibhānaṁ. </span><br><p id=mn32:15.3><span class=root>Tattha dāni mayaṁ āyasmantaṁ mahāmoggallānaṁ pucchāma …pe… </span><br><p id=mn32:15.4><span class=root>kathaṁrūpena, āvuso moggallāna, bhikkhunā gosiṅgasālavanaṁ sobheyyā’ti? </span><br><p id=mn32:15.5><span class=root>Evaṁ vutte, bhante, āyasmā mahāmoggallāno maṁ etadavoca: </span><br> <span class=sujato>He said: </span><br><p id=mn32:15.6><span class=root>‘idhāvuso sāriputta, dve bhikkhū abhidhammakathaṁ kathenti. Te aññamaññaṁ pañhaṁ pucchanti, aññamaññassa pañhaṁ puṭṭhā vissajjenti, no ca saṁsādenti, dhammī ca nesaṁ kathā pavattinī hoti. </span><br> <span class=sujato>‘It’s when two mendicants engage in discussion about the teaching … </span><br><p id=mn32:15.7><span class=root>Evarūpena kho, āvuso sāriputta, bhikkhunā gosiṅgasālavanaṁ sobheyyā’”ti. </span><br> <span class=sujato>That’s the kind of mendicant who would beautify this park.’” </span><br><p id=mn32:15.8><span class=root>“Sādhu sādhu, sāriputta, yathā taṁ moggallānova sammā byākaramāno byākareyya. </span><br> <span class=sujato>“Good, good, Sāriputta! Moggallāna answered in the right way for him. </span><br><p id=mn32:15.9><span class=root>Moggallāno hi, sāriputta, dhammakathiko”ti. </span><br> <span class=sujato>For Moggallāna is a Dhamma speaker.” </span><br><p id=mn32:16.1><span class=root>Evaṁ vutte, āyasmā mahāmoggallāno bhagavantaṁ etadavoca: </span><br> <span class=sujato>When he had spoken, Moggallāna said to the Buddha, </span><br><p id=mn32:16.2><span class=root>“atha khvāhaṁ, bhante, āyasmantaṁ sāriputtaṁ etadavocaṁ: </span><br> <span class=sujato>“Next, I asked Sāriputta: </span><br><p id=mn32:16.3><span class=root>‘byākataṁ kho, āvuso sāriputta, amhehi sabbeheva yathāsakaṁ paṭibhānaṁ. </span><br> <span class=sujato>‘Each of us has spoken from our heart. </span><br><p id=mn32:16.4><span class=root>Tattha dāni mayaṁ āyasmantaṁ sāriputtaṁ pucchāma—</span><br> <span class=sujato>And now we ask you: </span><br><p id=mn32:16.5><span class=root>ramaṇīyaṁ, āvuso sāriputta, gosiṅgasālavanaṁ, dosinā ratti, sabbaphāliphullā sālā, dibbā, maññe, gandhā sampavanti. </span><br> <span class=sujato>Sāriputta, the sal forest park at Gosiṅga is lovely, the night is bright, the sal trees are in full blossom, and heavenly scents seem to float on the air. </span><br><p id=mn32:16.6><span class=root>Kathaṁrūpena, āvuso sāriputta, bhikkhunā gosiṅgasālavanaṁ sobheyyā’ti? </span><br> <span class=sujato>What kind of mendicant would beautify this park?’ </span><br><p id=mn32:16.7><span class=root>Evaṁ vutte, bhante, āyasmā sāriputto maṁ etadavoca: </span><br> <span class=sujato>When I had spoken, Sāriputta said to me: </span><br><p id=mn32:16.8><span class=root>‘idhāvuso moggallāna, bhikkhu cittaṁ vasaṁ vatteti no ca bhikkhu cittassa vasena vattati. </span><br> <span class=sujato>‘Reverend Moggallāna, it’s when a mendicant masters their mind and is not mastered by it … </span><br><p id=mn32:16.9><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br><p id=mn32:16.10><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br><p id=mn32:16.11><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br><p id=mn32:16.12><span class=root>Seyyathāpi, āvuso moggallāna, rañño vā rājamahāmattassa vā nānārattānaṁ dussānaṁ dussakaraṇḍako pūro assa. </span><br><p id=mn32:16.13><span class=root>So yaññadeva dussayugaṁ ākaṅkheyya pubbaṇhasamayaṁ pārupituṁ, taṁ tadeva dussayugaṁ pubbaṇhasamayaṁ pārupeyya; </span><br><p id=mn32:16.14><span class=root>yaññadeva dussayugaṁ ākaṅkheyya majjhanhikasamayaṁ pārupituṁ, taṁ tadeva dussayugaṁ majjhanhikasamayaṁ pārupeyya; </span><br><p id=mn32:16.15><span class=root>yaññadeva dussayugaṁ ākaṅkheyya sāyanhasamayaṁ pārupituṁ, taṁ tadeva dussayugaṁ sāyanhasamayaṁ pārupeyya. </span><br><p id=mn32:16.16><span class=root>Evameva kho, āvuso moggallāna, bhikkhu cittaṁ vasaṁ vatteti, no ca bhikkhu cittassa vasena vattati. </span><br><p id=mn32:16.17><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br><p id=mn32:16.18><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br><p id=mn32:16.19><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharati. </span><br><p id=mn32:16.20><span class=root>Evarūpena kho, āvuso moggallāna, bhikkhunā gosiṅgasālavanaṁ sobheyyā’”ti. </span><br> <span class=sujato>That’s the kind of mendicant who would beautify this park.’” </span><br><p id=mn32:16.21><span class=root>“Sādhu sādhu, moggallāna. </span><br> <span class=sujato>“Good, good, Moggallāna! </span><br><p id=mn32:16.22><span class=root>Yathā taṁ sāriputtova sammā byākaramāno byākareyya. </span><br> <span class=sujato>Sāriputta answered in the right way for him. </span><br><p id=mn32:16.23><span class=root>Sāriputto hi, moggallāna, cittaṁ vasaṁ vatteti no ca sāriputto cittassa vasena vattati. </span><br> <span class=sujato>For Sāriputta masters his mind and is not mastered by it …” </span><br><p id=mn32:16.24><span class=root>So yāya vihārasamāpattiyā ākaṅkhati pubbaṇhasamayaṁ viharituṁ, tāya vihārasamāpattiyā pubbaṇhasamayaṁ viharati; </span><br><p id=mn32:16.25><span class=root>yāya vihārasamāpattiyā ākaṅkhati majjhanhikasamayaṁ viharituṁ, tāya vihārasamāpattiyā majjhanhikasamayaṁ viharati; </span><br><p id=mn32:16.26><span class=root>yāya vihārasamāpattiyā ākaṅkhati sāyanhasamayaṁ viharituṁ, tāya vihārasamāpattiyā sāyanhasamayaṁ viharatī”ti. </span><br><p id=mn32:17.1><span class=root>Evaṁ vutte, āyasmā sāriputto bhagavantaṁ etadavoca: </span><br> <span class=sujato>When he had spoken, Sāriputta asked the Buddha, </span><br><p id=mn32:17.2><span class=root>“kassa nu kho, bhante, subhāsitan”ti? </span><br> <span class=sujato>“Sir, who has spoken well?” </span><br><p id=mn32:17.3><span class=root>“Sabbesaṁ vo, sāriputta, subhāsitaṁ pariyāyena. </span><br> <span class=sujato>“You’ve all spoken well in your own way. </span><br><p id=mn32:17.4><span class=root>Api ca mamapi suṇātha yathārūpena bhikkhunā gosiṅgasālavanaṁ sobheyya. </span><br> <span class=sujato>However, listen to me also as to what kind of mendicant would beautify this sal forest park at Gosiṅga. </span><br><p id=mn32:17.5><span class=root>Idha, sāriputta, bhikkhu pacchābhattaṁ piṇḍapātapaṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā: </span><br> <span class=sujato>It’s a mendicant who, after the meal, returns from almsround, sits down cross-legged, sets their body straight, and establishes mindfulness in their presence, thinking: </span><br><p id=mn32:17.6><span class=root>‘na tāvāhaṁ imaṁ pallaṅkaṁ bhindissāmi yāva me nānupādāya āsavehi cittaṁ vimuccissatī’ti. </span><br> <span class=sujato>‘I will not break this sitting posture until my mind is freed from the defilements by not grasping!’ </span><br><p id=mn32:17.7><span class=root>Evarūpena kho, sāriputta, bhikkhunā gosiṅgasālavanaṁ sobheyyā”ti. </span><br> <span class=sujato>That’s the kind of mendicant who would beautify this park.” </span><br><p id=mn32:17.8><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn32:17.9><span class=root>Attamanā te āyasmanto bhagavato bhāsitaṁ abhinandunti. </span><br> <span class=sujato>Satisfied, those venerables approved what the Buddha said. </span><br><p id=mn32:17.10><span class=root>Mahāgosiṅgasuttaṁ niṭṭhitaṁ dutiyaṁ. </span><br></main><footer class="container footer"><small><a href=/about/>Contact info</a></small></footer>