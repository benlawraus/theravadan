<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/ru/pli/ms/sutta/mn/mn0088.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0087.html>Previous</a><a href=/canon/en/pli/ms/sutta/mn/mn0089.html>Next</a></div><p id=mn88:0.1><span class=root>Majjhima Nikāya 88 </span><br> <span class=sujato>Middle Discourses 88 </span><br><p id=mn88:0.2><span class="root big-bold">Bāhitikasutta </span><br> <span class=sujato>The Imported Cloth </span><br><p id=mn88:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn88:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn88:2.1><span class=root>Atha kho āyasmā ānando pubbaṇhasamayaṁ nivāsetvā pattacīvaramādāya sāvatthiyaṁ piṇḍāya pāvisi. </span><br> <span class=sujato>Then Venerable Ānanda robed up in the morning and, taking his bowl and robe, entered Sāvatthī for alms. </span><br><p id=mn88:2.2><span class=root>Sāvatthiyaṁ piṇḍāya caritvā pacchābhattaṁ piṇḍapātapaṭikkanto yena pubbārāmo migāramātupāsādo tenupasaṅkami divāvihārāya. </span><br> <span class=sujato>He wandered for alms in Sāvatthī. After the meal, on his return from almsround, he went to the Eastern Monastery, the stilt longhouse of Migāra’s mother, for the day’s meditation. </span><br><p id=mn88:3.1><span class=root>Tena kho pana samayena rājā pasenadi kosalo ekapuṇḍarīkaṁ nāgaṁ abhiruhitvā sāvatthiyā niyyāti divā divassa. </span><br> <span class=sujato>Now at that time King Pasenadi of Kosala mounted the Single Lotus Elephant and drove out from Sāvatthī in the middle of the day. </span><br><p id=mn88:3.2><span class=root>Addasā kho rājā pasenadi kosalo āyasmantaṁ ānandaṁ dūratova āgacchantaṁ. </span><br> <span class=sujato>He saw Ānanda coming off in the distance </span><br><p id=mn88:3.3><span class=root>Disvāna sirivaḍḍhaṁ mahāmattaṁ āmantesi: </span><br> <span class=sujato>and said to the chief minister Sirivaḍḍha, </span><br><p id=mn88:3.4><span class=root>“āyasmā no eso, samma sirivaḍḍha, ānando”ti. </span><br> <span class=sujato>“My dear Sirivaḍḍha, isn’t that Venerable Ānanda?” </span><br><p id=mn88:3.5><span class=root>“Evaṁ, mahārāja, āyasmā eso ānando”ti. </span><br> <span class=sujato>“Indeed it is, great king.” </span><br><p id=mn88:4.1><span class=root>Atha kho rājā pasenadi kosalo aññataraṁ purisaṁ āmantesi: </span><br> <span class=sujato>Then King Pasenadi addressed a man, </span><br><p id=mn88:4.2><span class=root>“ehi tvaṁ, ambho purisa, yenāyasmā ānando tenupasaṅkama; upasaṅkamitvā mama vacanena āyasmato ānandassa pāde sirasā vandāhi: </span><br> <span class=sujato>“Please, worthy man, go to Venerable Ānanda, and in my name bow with your head to his feet. Say to him: </span><br><p id=mn88:4.3><span class=root>‘rājā, bhante, pasenadi kosalo āyasmato ānandassa pāde sirasā vandatī’ti; </span><br> <span class=sujato>‘Sir, King Pasenadi of Kosala bows with his head at your feet.’ </span><br><p id=mn88:4.4><span class=root>evañca vadehi: </span><br> <span class=sujato>And then say: </span><br><p id=mn88:4.5><span class=root>‘sace kira, bhante, āyasmato ānandassa na kiñci accāyikaṁ karaṇīyaṁ, āgametu kira, bhante, āyasmā ānando muhuttaṁ anukampaṁ upādāyā’”ti. </span><br> <span class=sujato>‘Sir, if you have no urgent business, please wait an hour out of sympathy.’” </span><br><p id=mn88:5.1><span class=root>“Evaṁ, devā”ti kho so puriso rañño pasenadissa kosalassa paṭissutvā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi. Ekamantaṁ ṭhito kho so puriso āyasmantaṁ ānandaṁ etadavoca: </span><br> <span class=sujato>“Yes, Your Majesty,” that man replied. He did as the king asked. </span><br><p id=mn88:5.2><span class=root>“rājā, bhante, pasenadi kosalo āyasmato ānandassa pāde sirasā vandati; </span><br><p id=mn88:5.3><span class=root>evañca vadeti: </span><br><p id=mn88:5.4><span class=root>‘sace kira, bhante, āyasmato ānandassa na kiñci accāyikaṁ karaṇīyaṁ, āgametu kira, bhante, āyasmā ānando muhuttaṁ anukampaṁ upādāyā’”ti. </span><br><p id=mn88:6.1><span class=root>Adhivāsesi kho āyasmā ānando tuṇhībhāvena. </span><br> <span class=sujato>Ānanda consented with silence. </span><br><p id=mn88:6.2><span class=root>Atha kho rājā pasenadi kosalo yāvatikā nāgassa bhūmi nāgena gantvā nāgā paccorohitvā pattikova yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi. Ekamantaṁ ṭhito kho rājā pasenadi kosalo āyasmantaṁ ānandaṁ etadavoca: </span><br> <span class=sujato>Then King Pasenadi rode on the elephant as far as the terrain allowed, then descended and approached Ānanda on foot. He bowed, stood to one side, and said to Ānanda, </span><br><p id=mn88:6.3><span class=root>“sace, bhante, āyasmato ānandassa na kiñci accāyikaṁ karaṇīyaṁ, sādhu, bhante, āyasmā ānando yena aciravatiyā nadiyā tīraṁ tenupasaṅkamatu anukampaṁ upādāyā”ti. </span><br> <span class=sujato>“Sir, if you have no urgent business, it would be nice of you to go to the bank of the Aciravatī river out of sympathy.” </span><br><p id=mn88:7.1><span class=root>Adhivāsesi kho āyasmā ānando tuṇhībhāvena. </span><br> <span class=sujato>Ānanda consented with silence. </span><br><p id=mn88:7.2><span class=root>Atha kho āyasmā ānando yena aciravatiyā nadiyā tīraṁ tenupasaṅkami; upasaṅkamitvā aññatarasmiṁ rukkhamūle paññatte āsane nisīdi. </span><br> <span class=sujato>He went to the river bank and sat at the root of a certain tree on a seat spread out. </span><br><p id=mn88:7.3><span class=root>Atha kho rājā pasenadi kosalo yāvatikā nāgassa bhūmi nāgena gantvā nāgā paccorohitvā pattikova yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ aṭṭhāsi. Ekamantaṁ ṭhito kho rājā pasenadi kosalo āyasmantaṁ ānandaṁ etadavoca: </span><br> <span class=sujato>Then King Pasenadi rode on the elephant as far as the terrain allowed, then descended and approached Ānanda on foot. He bowed, stood to one side, and said to Ānanda, </span><br><p id=mn88:7.4><span class=root>“idha, bhante, āyasmā ānando hatthatthare nisīdatū”ti. </span><br> <span class=sujato>“Here, Venerable Ānanda, sit on this elephant rug.” </span><br><p id=mn88:7.5><span class=root>“Alaṁ, mahārāja. </span><br> <span class=sujato>“Enough, great king, </span><br><p id=mn88:7.6><span class=root>Nisīda tvaṁ; </span><br> <span class=sujato>you sit on it. </span><br><p id=mn88:7.7><span class=root>nisinno ahaṁ sake āsane”ti. </span><br> <span class=sujato>I’m sitting on my own seat.” </span><br><p id=mn88:8.1><span class=root>Nisīdi kho rājā pasenadi kosalo paññatte āsane. </span><br> <span class=sujato>So the king sat down on the seat spread out, </span><br><p id=mn88:8.2><span class=root>Nisajja kho rājā pasenadi kosalo āyasmantaṁ ānandaṁ etadavoca: </span><br> <span class=sujato>and said, </span><br><p id=mn88:8.3><span class=root>“kiṁ nu kho, bhante ānanda, so bhagavā tathārūpaṁ kāyasamācāraṁ samācareyya, yvāssa kāyasamācāro opārambho samaṇehi brāhmaṇehī”ti? </span><br> <span class=sujato>“Honorable Ānanda, would the Buddha engage in the sort of behavior—by way of body, speech, or mind—that is faulted by ascetics and brahmins?” </span><br><p id=mn88:8.4><span class=root>“Na kho, mahārāja, so bhagavā tathārūpaṁ kāyasamācāraṁ samācareyya, yvāssa kāyasamācāro opārambho samaṇehi brāhmaṇehi viññūhī”ti. </span><br> <span class=sujato>“No, great king, the Buddha would not engage in the sort of behavior that is faulted by sensible ascetics and brahmins.” </span><br><p id=mn88:8.5><span class=root>“Kiṁ pana, bhante ānanda, so bhagavā tathārūpaṁ vacīsamācāraṁ …pe… </span><br><p id=mn88:8.6><span class=root>manosamācāraṁ samācareyya, yvāssa manosamācāro opārambho samaṇehi brāhmaṇehī”ti? </span><br><p id=mn88:8.7><span class=root>“Na kho, mahārāja, so bhagavā tathārūpaṁ manosamācāraṁ samācareyya, yvāssa manosamācāro opārambho samaṇehi brāhmaṇehi viññūhī”ti. </span><br><p id=mn88:9.1><span class=root>“Acchariyaṁ, bhante, abbhutaṁ, bhante. </span><br> <span class=sujato>“It’s incredible, sir, it’s amazing! </span><br><p id=mn88:9.2><span class=root>Yañhi mayaṁ, bhante, nāsakkhimhā pañhena paripūretuṁ taṁ, bhante, āyasmatā ānandena pañhassa veyyākaraṇena paripūritaṁ. </span><br> <span class=sujato>For I couldn’t fully express the question, but Venerable Ānanda’s answer completed it for me. </span><br><p id=mn88:9.3><span class=root>Ye te, bhante, bālā abyattā ananuvicca apariyogāhetvā paresaṁ vaṇṇaṁ vā avaṇṇaṁ vā bhāsanti, na mayaṁ taṁ sārato paccāgacchāma; </span><br> <span class=sujato>I don’t believe that praise or criticism of others spoken by incompetent fools, without examining or scrutinizing, is the most important thing. </span><br><p id=mn88:9.4><span class=root>ye pana te, bhante, paṇḍitā viyattā medhāvino anuvicca pariyogāhetvā paresaṁ vaṇṇaṁ vā avaṇṇaṁ vā bhāsanti, mayaṁ taṁ sārato paccāgacchāma. </span><br> <span class=sujato>Rather, I believe that praise or criticism of others spoken by competent and intelligent people after examining and scrutinizing is the most important thing. </span><br><p id=mn88:10.1><span class=root>Katamo pana, bhante ānanda, kāyasamācāro opārambho samaṇehi brāhmaṇehi viññūhī”ti? </span><br> <span class=sujato>But Honorable Ānanda, what kind of bodily behavior is faulted by sensible ascetics and brahmins?” </span><br><p id=mn88:10.2><span class=root>“Yo kho, mahārāja, kāyasamācāro akusalo”. </span><br> <span class=sujato>“Unskillful behavior.” </span><br><p id=mn88:10.3><span class=root>“Katamo pana, bhante, kāyasamācāro akusalo”? </span><br> <span class=sujato>“But what kind of bodily behavior is unskillful?” </span><br><p id=mn88:10.4><span class=root>“Yo kho, mahārāja, kāyasamācāro sāvajjo”. </span><br> <span class=sujato>“Blameworthy behavior.” </span><br><p id=mn88:10.5><span class=root>“Katamo pana, bhante, kāyasamācāro sāvajjo”? </span><br> <span class=sujato>“But what kind of bodily behavior is blameworthy?” </span><br><p id=mn88:10.6><span class=root>“Yo kho, mahārāja, kāyasamācāro sabyābajjho”. </span><br> <span class=sujato>“Hurtful behavior.” </span><br><p id=mn88:10.7><span class=root>“Katamo pana, bhante, kāyasamācāro sabyābajjho”? </span><br> <span class=sujato>“But what kind of bodily behavior is hurtful?” </span><br><p id=mn88:10.8><span class=root>“Yo kho, mahārāja, kāyasamācāro dukkhavipāko”. </span><br> <span class=sujato>“Behavior that results in suffering.” </span><br><p id=mn88:10.9><span class=root>“Katamo pana, bhante, kāyasamācāro dukkhavipāko”? </span><br> <span class=sujato>“But what kind of bodily behavior results in suffering?” </span><br><p id=mn88:10.10><span class=root>“Yo kho, mahārāja, kāyasamācāro attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati. </span><br> <span class=sujato>“Bodily behavior that leads to hurting yourself, hurting others, and hurting both, </span><br><p id=mn88:10.11><span class=root>Tassa akusalā dhammā abhivaḍḍhanti, kusalā dhammā parihāyanti; </span><br> <span class=sujato>and which makes unskillful qualities grow while skillful qualities decline. </span><br><p id=mn88:10.12><span class=root>evarūpo kho, mahārāja, kāyasamācāro opārambho samaṇehi brāhmaṇehi viññūhī”ti. </span><br> <span class=sujato>That kind of bodily behavior is faulted by sensible ascetics and brahmins.” </span><br><p id=mn88:11.1><span class=root>“Katamo pana, bhante ānanda, vacīsamācāro …pe… </span><br> <span class=sujato>“But what kind of verbal behavior … </span><br><p id=mn88:11.2><span class=root>manosamācāro opārambho samaṇehi brāhmaṇehi viññūhī”ti? </span><br> <span class=sujato>mental behavior is faulted by sensible ascetics and brahmins?” … </span><br><p id=mn88:11.3><span class=root>“Yo kho, mahārāja, manosamācāro akusalo”. </span><br><p id=mn88:11.4><span class=root>“Katamo pana, bhante, manosamācāro akusalo”? </span><br><p id=mn88:11.5><span class=root>“Yo kho, mahārāja, manosamācāro sāvajjo”. </span><br><p id=mn88:11.6><span class=root>“Katamo pana, bhante, manosamācāro sāvajjo”? </span><br><p id=mn88:11.7><span class=root>“Yo kho, mahārāja, manosamācāro sabyābajjho”. </span><br><p id=mn88:12.1><span class=root>“Katamo pana, bhante, manosamācāro sabyābajjho”? </span><br><p id=mn88:12.2><span class=root>“Yo kho, mahārāja, manosamācāro dukkhavipāko”. </span><br><p id=mn88:12.3><span class=root>“Katamo pana, bhante, manosamācāro dukkhavipāko”? </span><br><p id=mn88:12.4><span class=root>“Yo kho, mahārāja, manosamācāro attabyābādhāyapi saṁvattati, parabyābādhāyapi saṁvattati, ubhayabyābādhāyapi saṁvattati. </span><br> <span class=sujato>“Mental behavior that leads to hurting yourself, hurting others, and hurting both, </span><br><p id=mn88:12.5><span class=root>Tassa akusalā dhammā abhivaḍḍhanti, kusalā dhammā parihāyanti; </span><br> <span class=sujato>and which makes unskillful qualities grow while skillful qualities decline. </span><br><p id=mn88:12.6><span class=root>evarūpo kho, mahārāja, manosamācāro opārambho samaṇehi brāhmaṇehi viññūhī”ti. </span><br> <span class=sujato>That kind of mental behavior is faulted by sensible ascetics and brahmins.” </span><br><p id=mn88:13.1><span class=root>“Kiṁ nu kho, bhante ānanda, so bhagavā sabbesaṁyeva akusalānaṁ dhammānaṁ pahānaṁ vaṇṇetī”ti? </span><br> <span class=sujato>“Sir, does the Buddha praise giving up all these unskillful things?” </span><br><p id=mn88:13.2><span class=root>“Sabbākusaladhammapahīno kho, mahārāja, tathāgato kusaladhammasamannāgato”ti. </span><br> <span class=sujato>“Great king, the Realized One has given up all unskillful things and possesses skillful things.” </span><br><p id=mn88:14.1><span class=root>“Katamo pana, bhante ānanda, kāyasamācāro anopārambho samaṇehi brāhmaṇehi viññūhī”ti? </span><br> <span class=sujato>“But sir, what kind of bodily behavior is not faulted by sensible ascetics and brahmins?” </span><br><p id=mn88:14.2><span class=root>“Yo kho, mahārāja, kāyasamācāro kusalo”. </span><br> <span class=sujato>“Skillful behavior.” </span><br><p id=mn88:14.3><span class=root>“Katamo pana, bhante, kāyasamācāro kusalo”? </span><br> <span class=sujato>“But what kind of bodily behavior is skillful?” </span><br><p id=mn88:14.4><span class=root>“Yo kho, mahārāja, kāyasamācāro anavajjo”. </span><br> <span class=sujato>“Blameless behavior.” </span><br><p id=mn88:14.5><span class=root>“Katamo pana, bhante, kāyasamācāro anavajjo”? </span><br> <span class=sujato>“But what kind of bodily behavior is blameless?” </span><br><p id=mn88:14.6><span class=root>“Yo kho, mahārāja, kāyasamācāro abyābajjho”. </span><br> <span class=sujato>“Pleasing behavior.” </span><br><p id=mn88:14.7><span class=root>“Katamo pana, bhante, kāyasamācāro abyābajjho”? </span><br> <span class=sujato>“But what kind of bodily behavior is pleasing?” </span><br><p id=mn88:14.8><span class=root>“Yo kho, mahārāja, kāyasamācāro sukhavipāko”. </span><br> <span class=sujato>“Behavior that results in happiness.” </span><br><p id=mn88:14.9><span class=root>“Katamo pana, bhante, kāyasamācāro sukhavipāko”? </span><br> <span class=sujato>“But what kind of bodily behavior results in happiness?” </span><br><p id=mn88:14.10><span class=root>“Yo kho, mahārāja, kāyasamācāro nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati. </span><br> <span class=sujato>“Bodily behavior that leads to pleasing yourself, pleasing others, and pleasing both, </span><br><p id=mn88:14.11><span class=root>Tassa akusalā dhammā parihāyanti, kusalā dhammā abhivaḍḍhanti. </span><br> <span class=sujato>and which makes unskillful qualities decline while skillful qualities grow. </span><br><p id=mn88:14.12><span class=root>Evarūpo kho, mahārāja, kāyasamācāro anopārambho samaṇehi brāhmaṇehi viññūhī”ti. </span><br> <span class=sujato>That kind of bodily behavior is not faulted by sensible ascetics and brahmins.” </span><br><p id=mn88:15.1><span class=root>“Katamo pana, bhante ānanda, vacīsamācāro …pe… </span><br> <span class=sujato>“But what kind of verbal behavior … </span><br><p id=mn88:15.2><span class=root>manosamācāro anopārambho samaṇehi brāhmaṇehi viññūhī”ti? </span><br> <span class=sujato>mental behavior is not faulted by sensible ascetics and brahmins?” … </span><br><p id=mn88:15.3><span class=root>“Yo kho, mahārāja, manosamācāro kusalo”. </span><br><p id=mn88:15.4><span class=root>“Katamo pana, bhante, manosamācāro kusalo”? </span><br><p id=mn88:15.5><span class=root>“Yo kho, mahārāja, manosamācāro anavajjo”. </span><br><p id=mn88:16.1><span class=root>“Katamo pana, bhante, manosamācāro anavajjo”? </span><br><p id=mn88:16.2><span class=root>“Yo kho, mahārāja, manosamācāro abyābajjho”. </span><br><p id=mn88:16.3><span class=root>“Katamo pana, bhante, manosamācāro abyābajjho”? </span><br><p id=mn88:16.4><span class=root>“Yo kho, mahārāja, manosamācāro sukhavipāko”. </span><br><p id=mn88:16.5><span class=root>“Katamo pana, bhante, manosamācāro sukhavipāko”? </span><br><p id=mn88:16.6><span class=root>“Yo kho, mahārāja, manosamācāro nevattabyābādhāyapi saṁvattati, na parabyābādhāyapi saṁvattati, na ubhayabyābādhāyapi saṁvattati. </span><br> <span class=sujato>“Mental behavior that leads to pleasing yourself, pleasing others, and pleasing both, </span><br><p id=mn88:16.7><span class=root>Tassa akusalā dhammā parihāyanti, kusalā dhammā abhivaḍḍhanti. </span><br> <span class=sujato>and which makes unskillful qualities decline while skillful qualities grow. </span><br><p id=mn88:16.8><span class=root>Evarūpo kho, mahārāja, manosamācāro anopārambho samaṇehi brāhmaṇehi viññūhī”ti. </span><br> <span class=sujato>That kind of mental behavior is not faulted by sensible ascetics and brahmins.” </span><br><p id=mn88:17.1><span class=root>“Kiṁ pana, bhante ānanda, so bhagavā sabbesaṁyeva kusalānaṁ dhammānaṁ upasampadaṁ vaṇṇetī”ti? </span><br> <span class=sujato>“Sir, does the Buddha praise embracing all these skillful things?” </span><br><p id=mn88:17.2><span class=root>“Sabbākusaladhammapahīno kho, mahārāja, tathāgato kusaladhammasamannāgato”ti. </span><br> <span class=sujato>“Great king, the Realized One has given up all unskillful things and possesses skillful things.” </span><br><p id=mn88:18.1><span class=root>“Acchariyaṁ, bhante, abbhutaṁ, bhante. </span><br> <span class=sujato>“It’s incredible, sir, it’s amazing! </span><br><p id=mn88:18.2><span class=root>Yāva subhāsitañcidaṁ, bhante, āyasmatā ānandena. </span><br> <span class=sujato>How well this was said by Venerable Ānanda! </span><br><p id=mn88:18.3><span class=root>Iminā ca mayaṁ, bhante, āyasmato ānandassa subhāsitena attamanābhiraddhā. </span><br> <span class=sujato>I’m delighted and satisfied with what you’ve expressed so well. </span><br><p id=mn88:18.4><span class=root>Evaṁ attamanābhiraddhā ca mayaṁ, bhante, āyasmato ānandassa subhāsitena. </span><br> <span class=sujato>So much so that </span><br><p id=mn88:18.5><span class=root>Sace, bhante, āyasmato ānandassa hatthiratanaṁ kappeyya, hatthiratanampi mayaṁ āyasmato ānandassa dadeyyāma. </span><br> <span class=sujato>if an elephant-treasure was suitable for you, I would give you one. </span><br><p id=mn88:18.6><span class=root>Sace, bhante, āyasmato ānandassa assaratanaṁ kappeyya, assaratanampi mayaṁ āyasmato ānandassa dadeyyāma. </span><br> <span class=sujato>If a horse-treasure was suitable for you, I would give you one. </span><br><p id=mn88:18.7><span class=root>Sace, bhante, āyasmato ānandassa gāmavaraṁ kappeyya, gāmavarampi mayaṁ āyasmato ānandassa dadeyyāma. </span><br> <span class=sujato>If a prize village was suitable for you, I would give you one. </span><br><p id=mn88:18.8><span class=root>Api ca, bhante, mayampetaṁ jānāma: </span><br> <span class=sujato>But, sir, I know that </span><br><p id=mn88:18.9><span class=root>‘netaṁ āyasmato ānandassa kappatī’ti. </span><br> <span class=sujato>these things are not suitable for you. </span><br><p id=mn88:18.10><span class=root>Ayaṁ me, bhante, bāhitikā raññā māgadhena ajātasattunā vedehiputtena vatthanāḷiyā pakkhipitvā pahitā soḷasasamā āyāmena, aṭṭhasamā vitthārena. </span><br> <span class=sujato>This imported cloth was sent to me by King Ajātasattu of Magadha, son of the princess of Videha, packed in a parasol case. It’s exactly sixteen measures long and eight wide. </span><br><p id=mn88:18.11><span class=root>Taṁ, bhante, āyasmā ānando paṭiggaṇhātu anukampaṁ upādāyā”ti. </span><br> <span class=sujato>May Venerable Ānanda please accept it out of sympathy.” </span><br><p id=mn88:18.12><span class=root>“Alaṁ, mahārāja, paripuṇṇaṁ me ticīvaran”ti. </span><br> <span class=sujato>“Enough, great king. My three robes are complete.” </span><br><p id=mn88:19.1><span class=root>“Ayaṁ, bhante, aciravatī nadī diṭṭhā āyasmatā ceva ānandena amhehi ca. </span><br> <span class=sujato>“Sir, we have both seen this river Aciravatī </span><br><p id=mn88:19.2><span class=root>Yadā uparipabbate mahāmegho abhippavuṭṭho hoti, athāyaṁ aciravatī nadī ubhato kūlāni saṁvissandantī gacchati; </span><br> <span class=sujato>when it has rained heavily in the mountains, and the river overflows both its banks. </span><br><p id=mn88:19.3><span class=root>evameva kho, bhante, āyasmā ānando imāya bāhitikāya attano ticīvaraṁ karissati. </span><br> <span class=sujato>In the same way, Venerable Ānanda can make a set of three robes for himself from this imported cloak, </span><br><p id=mn88:19.4><span class=root>Yaṁ panāyasmato ānandassa purāṇaṁ ticīvaraṁ taṁ sabrahmacārīhi saṁvibhajissati. </span><br> <span class=sujato>and you can share your old robes with your fellow monks. </span><br><p id=mn88:19.5><span class=root>Evāyaṁ amhākaṁ dakkhiṇā saṁvissandantī maññe gamissati. </span><br> <span class=sujato>In this way my religious donation will come to overflow, it seems to me. </span><br><p id=mn88:19.6><span class=root>Paṭiggaṇhātu, bhante, āyasmā ānando bāhitikan”ti. </span><br> <span class=sujato>Please accept the imported cloth.” </span><br><p id=mn88:20.1><span class=root>Paṭiggahesi kho āyasmā ānando bāhitikaṁ. </span><br> <span class=sujato>So Ānanda accepted it. </span><br><p id=mn88:20.2><span class=root>Atha kho rājā pasenadi kosalo āyasmantaṁ ānandaṁ etadavoca: </span><br> <span class=sujato>Then King Pasenadi said to him, </span><br><p id=mn88:20.3><span class=root>“handa ca dāni mayaṁ, bhante ānanda, gacchāma; </span><br> <span class=sujato>“Well, now, sir, I must go. </span><br><p id=mn88:20.4><span class=root>bahukiccā mayaṁ bahukaraṇīyā”ti. </span><br> <span class=sujato>I have many duties, and much to do.” </span><br><p id=mn88:20.5><span class=root>“Yassadāni tvaṁ, mahārāja, kālaṁ maññasī”ti. </span><br> <span class=sujato>“Please, great king, go at your convenience.” </span><br><p id=mn88:20.6><span class=root>Atha kho rājā pasenadi kosalo āyasmato ānandassa bhāsitaṁ abhinanditvā anumoditvā uṭṭhāyāsanā āyasmantaṁ ānandaṁ abhivādetvā padakkhiṇaṁ katvā pakkāmi. </span><br> <span class=sujato>Then King Pasenadi approved and agreed with what Ānanda said. He got up from his seat, bowed, and respectfully circled Ānanda, keeping him on his right, before leaving. </span><br><p id=mn88:21.1><span class=root>Atha kho āyasmā ānando acirapakkantassa rañño pasenadissa kosalassa yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>Soon after he left, Ānanda went to the Buddha, bowed, sat down to one side, </span><br><p id=mn88:21.2><span class=root>Ekamantaṁ nisinno kho āyasmā ānando yāvatako ahosi raññā pasenadinā kosalena saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>and told him what had happened. </span><br><p id=mn88:21.3><span class=root>Tañca bāhitikaṁ bhagavato pādāsi. </span><br> <span class=sujato>He presented the cloth to the Buddha. </span><br><p id=mn88:22.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha said to the mendicants, </span><br><p id=mn88:22.2><span class=root>“lābhā, bhikkhave, rañño pasenadissa kosalassa, suladdhalābhā, bhikkhave, rañño pasenadissa kosalassa; </span><br> <span class=sujato>“Mendicants, King Pasenadi is lucky, so very lucky, </span><br><p id=mn88:22.3><span class=root>yaṁ rājā pasenadi kosalo labhati ānandaṁ dassanāya, labhati payirupāsanāyā”ti. </span><br> <span class=sujato>to get to see Ānanda and pay homage to him.” </span><br><p id=mn88:22.4><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn88:22.5><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn88:22.6><span class=root>Bāhitikasuttaṁ niṭṭhitaṁ aṭṭhamaṁ. </span><br></main><footer class="container footer"><small><a href=/about/>Contact info</a></small></footer>