<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0046.html>Deutsch</a> , <a href=/canon/ru/pli/ms/sutta/mn/mn0046.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0045.html>Previous</a><a href=/canon/en/pli/ms/sutta/mn/mn0047.html>Next</a></div><p id=mn46:0.1><span class=root>Majjhima Nikāya 46 </span><br> <span class=sujato>Middle Discourses 46 </span><br><p id=mn46:0.2><span class="root big-bold">Mahādhammasamādānasutta </span><br> <span class=sujato>The Great Discourse on Taking Up Practices </span><br><p id=mn46:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn46:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=mn46:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=mn46:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=mn46:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=mn46:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=mn46:2.1><span class=root>“yebhuyyena, bhikkhave, sattā evaṅkāmā evaṁchandā evaṁadhippāyā: </span><br> <span class=sujato>“Mendicants, sentient beings typically have the wish, desire, and hope: </span><br><p id=mn46:2.2><span class=root>‘aho vata aniṭṭhā akantā amanāpā dhammā parihāyeyyuṁ, iṭṭhā kantā manāpā dhammā abhivaḍḍheyyun’ti. </span><br> <span class=sujato>‘Oh, if only unlikable, undesirable, and disagreeable things would decrease, and likable, desirable, and agreeable things would increase!’ </span><br><p id=mn46:2.3><span class=root>Tesaṁ, bhikkhave, sattānaṁ evaṅkāmānaṁ evaṁchandānaṁ evaṁadhippāyānaṁ aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sujato>But exactly the opposite happens to them. </span><br><p id=mn46:2.4><span class=root>Tatra tumhe, bhikkhave, kaṁ hetuṁ paccethā”ti? </span><br> <span class=sujato>What do you take to be the reason for this?” </span><br><p id=mn46:2.5><span class=root>“Bhagavaṁmūlakā no, bhante, dhammā, bhagavaṁnettikā, bhagavaṁpaṭisaraṇā. Sādhu vata, bhante, bhagavantaññeva paṭibhātu etassa bhāsitassa attho; bhagavato sutvā bhikkhū dhāressantī”ti. </span><br> <span class=sujato>“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.” </span><br><p id=mn46:2.6><span class=root>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><br> <span class=sujato>“Well then, mendicants, listen and apply your mind well, I will speak.” </span><br><p id=mn46:2.7><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=mn46:2.8><span class=root>Bhagavā etadavoca: </span><br> <span class=sujato>The Buddha said this: </span><br><p id=mn46:3.1><span class=root>“Idha, bhikkhave, assutavā puthujjano, ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto, </span><br> <span class=sujato>“Take an unlearned ordinary person who has not seen the noble ones, and is neither skilled nor trained in the teaching of the noble ones. They’ve not seen true persons, and are neither skilled nor trained in the teaching of the true persons. </span><br><p id=mn46:3.2><span class=root>sevitabbe dhamme na jānāti asevitabbe dhamme na jānāti, bhajitabbe dhamme na jānāti abhajitabbe dhamme na jānāti. </span><br> <span class=sujato>They don’t know what practices they should cultivate and foster, and what practices they shouldn’t cultivate and foster. </span><br><p id=mn46:3.3><span class=root>So sevitabbe dhamme ajānanto asevitabbe dhamme ajānanto, bhajitabbe dhamme ajānanto abhajitabbe dhamme ajānanto, asevitabbe dhamme sevati sevitabbe dhamme na sevati, abhajitabbe dhamme bhajati bhajitabbe dhamme na bhajati. </span><br> <span class=sujato>So they cultivate and foster practices they shouldn’t, and don’t cultivate and foster practices they should. </span><br><p id=mn46:3.4><span class=root>Tassa asevitabbe dhamme sevato sevitabbe dhamme asevato, abhajitabbe dhamme bhajato bhajitabbe dhamme abhajato aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sujato>When they do so, unlikable, undesirable, and disagreeable things increase, and likable, desirable, and agreeable things decrease. </span><br><p id=mn46:3.5><span class=root>Taṁ kissa hetu? </span><br> <span class=sujato>Why is that? </span><br><p id=mn46:3.6><span class=root>Evañhetaṁ, bhikkhave, hoti yathā taṁ aviddasuno. </span><br> <span class=sujato>Because that’s what it’s like for someone who doesn’t know. </span><br><p id=mn46:4.1><span class=root>Sutavā ca kho, bhikkhave, ariyasāvako, ariyānaṁ dassāvī ariyadhammassa kovido ariyadhamme suvinīto, sappurisānaṁ dassāvī sappurisadhammassa kovido sappurisadhamme suvinīto, </span><br> <span class=sujato>But a learned noble disciple has seen the noble ones, and is skilled and trained in the teaching of the noble ones. They’ve seen true persons, and are skilled and trained in the teaching of the true persons. </span><br><p id=mn46:4.2><span class=root>sevitabbe dhamme jānāti asevitabbe dhamme jānāti, bhajitabbe dhamme jānāti abhajitabbe dhamme jānāti. </span><br> <span class=sujato>They know what practices they should cultivate and foster, and what practices they shouldn’t cultivate and foster. </span><br><p id=mn46:4.3><span class=root>So sevitabbe dhamme jānanto asevitabbe dhamme jānanto, bhajitabbe dhamme jānanto abhajitabbe dhamme jānanto, asevitabbe dhamme na sevati sevitabbe dhamme sevati, abhajitabbe dhamme na bhajati bhajitabbe dhamme bhajati. </span><br> <span class=sujato>So they cultivate and foster practices they should, and don’t cultivate and foster practices they shouldn’t. </span><br><p id=mn46:4.4><span class=root>Tassa asevitabbe dhamme asevato sevitabbe dhamme sevato, abhajitabbe dhamme abhajato bhajitabbe dhamme bhajato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sujato>When they do so, unlikable, undesirable, and disagreeable things decrease, and likable, desirable, and agreeable things increase. </span><br><p id=mn46:4.5><span class=root>Taṁ kissa hetu? </span><br> <span class=sujato>Why is that? </span><br><p id=mn46:4.6><span class=root>Evañhetaṁ, bhikkhave, hoti yathā taṁ viddasuno. </span><br> <span class=sujato>Because that’s what it’s like for someone who knows. </span><br><p id=mn46:5.1><span class=root>Cattārimāni, bhikkhave, dhammasamādānāni. </span><br> <span class=sujato>Mendicants, there are these four ways of taking up practices. </span><br><p id=mn46:5.2><span class=root>Katamāni cattāri? </span><br> <span class=sujato>What four? </span><br><p id=mn46:5.3><span class=root>Atthi, bhikkhave, dhammasamādānaṁ paccuppannadukkhañceva āyatiñca dukkhavipākaṁ; </span><br> <span class=sujato>There is a way of taking up practices that is painful now and results in future pain. </span><br><p id=mn46:5.4><span class=root>atthi, bhikkhave, dhammasamādānaṁ paccuppannasukhaṁ āyatiṁ dukkhavipākaṁ; </span><br> <span class=sujato>There is a way of taking up practices that is pleasant now but results in future pain. </span><br><p id=mn46:5.5><span class=root>atthi, bhikkhave, dhammasamādānaṁ paccuppannadukkhaṁ āyatiṁ sukhavipākaṁ; </span><br> <span class=sujato>There is a way of taking up practices that is painful now but results in future pleasure. </span><br><p id=mn46:5.6><span class=root>atthi, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><br> <span class=sujato>There is a way of taking up practices that is pleasant now and results in future pleasure. </span><br><p id=mn46:6.1><span class=root>Tatra, bhikkhave, yamidaṁ dhammasamādānaṁ paccuppannadukkhañceva āyatiñca dukkhavipākaṁ, taṁ avidvā avijjāgato yathābhūtaṁ nappajānāti: </span><br> <span class=sujato>When it comes to the way of taking up practices that is painful now and results in future pain, an ignoramus, without knowing this, doesn’t truly understand: </span><br><p id=mn46:6.2><span class=root>‘idaṁ kho dhammasamādānaṁ paccuppannadukkhañceva āyatiñca dukkhavipākan’ti. </span><br> <span class=sujato>‘This is the way of taking up practices that is painful now and results in future pain.’ </span><br><p id=mn46:6.3><span class=root>Taṁ avidvā avijjāgato yathābhūtaṁ appajānanto taṁ sevati, taṁ na parivajjeti. </span><br> <span class=sujato>So instead of avoiding that practice, they cultivate it. </span><br><p id=mn46:6.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sujato>When they do so, unlikable, undesirable, and disagreeable things increase, and likable, desirable, and agreeable things decrease. </span><br><p id=mn46:6.5><span class=root>Taṁ kissa hetu? </span><br> <span class=sujato>Why is that? </span><br><p id=mn46:6.6><span class=root>Evañhetaṁ, bhikkhave, hoti yathā taṁ aviddasuno. </span><br> <span class=sujato>Because that’s what it’s like for someone who doesn’t know. </span><br><p id=mn46:7.1><span class=root>Tatra, bhikkhave, yamidaṁ dhammasamādānaṁ paccuppannasukhaṁ āyatiṁ dukkhavipākaṁ taṁ avidvā avijjāgato yathābhūtaṁ nappajānāti: </span><br> <span class=sujato>When it comes to the way of taking up practices that is pleasant now and results in future pain, an ignoramus … </span><br><p id=mn46:7.2><span class=root>‘idaṁ kho dhammasamādānaṁ paccuppannasukhaṁ āyatiṁ dukkhavipākan’ti. </span><br><p id=mn46:7.3><span class=root>Taṁ avidvā avijjāgato yathābhūtaṁ appajānanto taṁ sevati, taṁ na parivajjeti. </span><br> <span class=sujato>cultivates it … </span><br><p id=mn46:7.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sujato>and disagreeable things increase … </span><br><p id=mn46:7.5><span class=root>Taṁ kissa hetu? </span><br><p id=mn46:7.6><span class=root>Evañhetaṁ, bhikkhave, hoti yathā taṁ aviddasuno. </span><br><p id=mn46:8.1><span class=root>Tatra, bhikkhave, yamidaṁ dhammasamādānaṁ paccuppannadukkhaṁ āyatiṁ sukhavipākaṁ, taṁ avidvā avijjāgato yathābhūtaṁ nappajānāti: </span><br> <span class=sujato>When it comes to the way of taking up practices that is painful now and results in future pleasure, an ignoramus … </span><br><p id=mn46:8.2><span class=root>‘idaṁ kho dhammasamādānaṁ paccuppannadukkhaṁ āyatiṁ sukhavipākan’ti. </span><br><p id=mn46:8.3><span class=root>Taṁ avidvā avijjāgato yathābhūtaṁ appajānanto taṁ na sevati, taṁ parivajjeti. </span><br> <span class=sujato>doesn’t cultivate it … </span><br><p id=mn46:8.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sujato>and disagreeable things increase … </span><br><p id=mn46:8.5><span class=root>Taṁ kissa hetu? </span><br><p id=mn46:8.6><span class=root>Evañhetaṁ, bhikkhave, hoti yathā taṁ aviddasuno. </span><br><p id=mn46:9.1><span class=root>Tatra, bhikkhave, yamidaṁ dhammasamādānaṁ paccuppannasukhañceva āyatiñca sukhavipākaṁ, taṁ avidvā avijjāgato yathābhūtaṁ nappajānāti: </span><br> <span class=sujato>When it comes to the way of taking up practices that is pleasant now and results in future pleasure, an ignoramus … </span><br><p id=mn46:9.2><span class=root>‘idaṁ kho dhammasamādānaṁ paccuppannasukhañceva āyatiñca sukhavipākan’ti. </span><br><p id=mn46:9.3><span class=root>Taṁ avidvā avijjāgato yathābhūtaṁ appajānanto taṁ na sevati, taṁ parivajjeti. </span><br> <span class=sujato>doesn’t cultivate it … </span><br><p id=mn46:9.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā abhivaḍḍhanti, iṭṭhā kantā manāpā dhammā parihāyanti. </span><br> <span class=sujato>and disagreeable things increase … </span><br><p id=mn46:9.5><span class=root>Taṁ kissa hetu? </span><br> <span class=sujato>Why is that? </span><br><p id=mn46:9.6><span class=root>Evañhetaṁ, bhikkhave, hoti yathā taṁ aviddasuno. </span><br> <span class=sujato>Because that’s what it’s like for someone who doesn’t know. </span><br><p id=mn46:10.1><span class=root>Tatra, bhikkhave, yamidaṁ dhammasamādānaṁ paccuppannadukkhañceva āyatiñca dukkhavipākaṁ taṁ vidvā vijjāgato yathābhūtaṁ pajānāti: </span><br> <span class=sujato>When it comes to the way of taking up practices that is painful now and results in future pain, a wise person, knowing this, truly understands: </span><br><p id=mn46:10.2><span class=root>‘idaṁ kho dhammasamādānaṁ paccuppannadukkhañceva āyatiñca dukkhavipākan’ti. </span><br> <span class=sujato>‘This is the way of taking up practices that is painful now and results in future pain.’ </span><br><p id=mn46:10.3><span class=root>Taṁ vidvā vijjāgato yathābhūtaṁ pajānanto taṁ na sevati, taṁ parivajjeti. </span><br> <span class=sujato>So instead of cultivating that practice, they avoid it. </span><br><p id=mn46:10.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sujato>When they do so, unlikable, undesirable, and disagreeable things decrease, and likable, desirable, and agreeable things increase. </span><br><p id=mn46:10.5><span class=root>Taṁ kissa hetu? </span><br> <span class=sujato>Why is that? </span><br><p id=mn46:10.6><span class=root>Evañhetaṁ, bhikkhave, hoti yathā taṁ viddasuno. </span><br> <span class=sujato>Because that’s what it’s like for someone who knows. </span><br><p id=mn46:11.1><span class=root>Tatra, bhikkhave, yamidaṁ dhammasamādānaṁ paccuppannasukhaṁ āyatiṁ dukkhavipākaṁ taṁ vidvā vijjāgato yathābhūtaṁ pajānāti: </span><br> <span class=sujato>When it comes to the way of taking up practices that is pleasant now and results in future pain, a wise person … </span><br><p id=mn46:11.2><span class=root>‘idaṁ kho dhammasamādānaṁ paccuppannasukhaṁ āyatiṁ dukkhavipākan’ti. </span><br><p id=mn46:11.3><span class=root>Taṁ vidvā vijjāgato yathābhūtaṁ pajānanto taṁ na sevati, taṁ parivajjeti. </span><br> <span class=sujato>doesn’t cultivate it … </span><br><p id=mn46:11.4><span class=root>Tassa taṁ asevato, taṁ parivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sujato>and agreeable things increase … </span><br><p id=mn46:11.5><span class=root>Taṁ kissa hetu? </span><br><p id=mn46:11.6><span class=root>Evañhetaṁ, bhikkhave, hoti yathā taṁ viddasuno. </span><br><p id=mn46:12.1><span class=root>Tatra, bhikkhave, yamidaṁ dhammasamādānaṁ paccuppannadukkhaṁ āyatiṁ sukhavipākaṁ taṁ vidvā vijjāgato yathābhūtaṁ pajānāti: </span><br> <span class=sujato>When it comes to the way of taking up practices that is painful now and results in future pleasure, a wise person … </span><br><p id=mn46:12.2><span class=root>‘idaṁ kho dhammasamādānaṁ paccuppannadukkhaṁ āyatiṁ sukhavipākan’ti. </span><br><p id=mn46:12.3><span class=root>Taṁ vidvā vijjāgato yathābhūtaṁ pajānanto taṁ sevati, taṁ na parivajjeti. </span><br> <span class=sujato>cultivates it … </span><br><p id=mn46:12.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sujato>and agreeable things increase … </span><br><p id=mn46:12.5><span class=root>Taṁ kissa hetu? </span><br><p id=mn46:12.6><span class=root>Evañhetaṁ, bhikkhave, hoti yathā taṁ viddasuno. </span><br><p id=mn46:13.1><span class=root>Tatra, bhikkhave, yamidaṁ dhammasamādānaṁ paccuppannasukhañceva āyatiñca sukhavipākaṁ taṁ vidvā vijjāgato yathābhūtaṁ pajānāti: </span><br> <span class=sujato>When it comes to the way of taking up practices that is pleasant now and results in future pleasure, a wise person, knowing this, truly understands: </span><br><p id=mn46:13.2><span class=root>‘idaṁ kho dhammasamādānaṁ paccuppannasukhañceva āyatiñca sukhavipākan’ti. </span><br> <span class=sujato>‘This is the way of taking up practices that is pleasant now and results in future pleasure.’ </span><br><p id=mn46:13.3><span class=root>Taṁ vidvā vijjāgato yathābhūtaṁ pajānanto taṁ sevati, taṁ na parivajjeti. </span><br> <span class=sujato>So instead of avoiding that practice, they cultivate it. </span><br><p id=mn46:13.4><span class=root>Tassa taṁ sevato, taṁ aparivajjayato, aniṭṭhā akantā amanāpā dhammā parihāyanti, iṭṭhā kantā manāpā dhammā abhivaḍḍhanti. </span><br> <span class=sujato>When they do so, unlikable, undesirable, and disagreeable things decrease, and likable, desirable, and agreeable things increase. </span><br><p id=mn46:13.5><span class=root>Taṁ kissa hetu? </span><br> <span class=sujato>Why is that? </span><br><p id=mn46:13.6><span class=root>Evañhetaṁ, bhikkhave, hoti yathā taṁ viddasuno. </span><br> <span class=sujato>Because that’s what it’s like for someone who knows. </span><br><p id=mn46:14.1><span class=root>Katamañca, bhikkhave, dhammasamādānaṁ paccuppannadukkhañceva āyatiñca dukkhavipākaṁ? </span><br> <span class=sujato>And what is the way of taking up practices that is painful now and results in future pain? </span><br><p id=mn46:14.2><span class=root>Idha, bhikkhave, ekacco sahāpi dukkhena sahāpi domanassena pāṇātipātī hoti, pāṇātipātapaccayā ca dukkhaṁ domanassaṁ paṭisaṁvedeti; </span><br> <span class=sujato>It’s when someone in pain and sadness kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, with wrong view. Because of these things they experience pain and sadness. </span><br><p id=mn46:14.3><span class=root>sahāpi dukkhena sahāpi domanassena adinnādāyī hoti, adinnādānapaccayā ca dukkhaṁ domanassaṁ paṭisaṁvedeti; </span><br><p id=mn46:14.4><span class=root>sahāpi dukkhena sahāpi domanassena kāmesu micchācārī hoti, kāmesu micchācārapaccayā ca dukkhaṁ domanassaṁ paṭisaṁvedeti; </span><br><p id=mn46:14.5><span class=root>sahāpi dukkhena sahāpi domanassena musāvādī hoti, musāvādapaccayā ca dukkhaṁ domanassaṁ paṭisaṁvedeti; </span><br><p id=mn46:14.6><span class=root>sahāpi dukkhena sahāpi domanassena pisuṇavāco hoti, pisuṇavācāpaccayā ca dukkhaṁ domanassaṁ paṭisaṁvedeti; </span><br><p id=mn46:14.7><span class=root>sahāpi dukkhena sahāpi domanassena pharusavāco hoti, pharusavācāpaccayā ca dukkhaṁ domanassaṁ paṭisaṁvedeti; </span><br><p id=mn46:14.8><span class=root>sahāpi dukkhena sahāpi domanassena samphappalāpī hoti, samphappalāpapaccayā ca dukkhaṁ domanassaṁ paṭisaṁvedeti; </span><br><p id=mn46:14.9><span class=root>sahāpi dukkhena sahāpi domanassena abhijjhālu hoti, abhijjhāpaccayā ca dukkhaṁ domanassaṁ paṭisaṁvedeti; </span><br><p id=mn46:14.10><span class=root>sahāpi dukkhena sahāpi domanassena byāpannacitto hoti, byāpādapaccayā ca dukkhaṁ domanassaṁ paṭisaṁvedeti; </span><br><p id=mn46:14.11><span class=root>sahāpi dukkhena sahāpi domanassena micchādiṭṭhi hoti, micchādiṭṭhipaccayā ca dukkhaṁ domanassaṁ paṭisaṁvedeti. </span><br><p id=mn46:14.12><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>And when their body breaks up, after death, they’re reborn in a place of loss, a bad place, the underworld, hell. </span><br><p id=mn46:14.13><span class=root>Idaṁ vuccati, bhikkhave, dhammasamādānaṁ paccuppannadukkhañceva āyatiñca dukkhavipākaṁ. </span><br> <span class=sujato>This is called the way of taking up practices that is painful now and results in future pain. </span><br><p id=mn46:15.1><span class=root>Katamañca, bhikkhave, dhammasamādānaṁ paccuppannasukhaṁ āyatiṁ dukkhavipākaṁ? </span><br> <span class=sujato>And what is the way of taking up practices that is pleasant now but results in future pain? </span><br><p id=mn46:15.2><span class=root>Idha, bhikkhave, ekacco sahāpi sukhena sahāpi somanassena pāṇātipātī hoti, pāṇātipātapaccayā ca sukhaṁ somanassaṁ paṭisaṁvedeti; </span><br> <span class=sujato>It’s when someone with pleasure and happiness kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, with wrong view. Because of these things they experience pleasure and happiness. </span><br><p id=mn46:15.3><span class=root>sahāpi sukhena sahāpi somanassena adinnādāyī hoti, adinnādānapaccayā ca sukhaṁ somanassaṁ paṭisaṁvedeti; </span><br><p id=mn46:15.4><span class=root>sahāpi sukhena sahāpi somanassena kāmesumicchācārī hoti, kāmesumicchācārapaccayā ca sukhaṁ somanassaṁ paṭisaṁvedeti; </span><br><p id=mn46:15.5><span class=root>sahāpi sukhena sahāpi somanassena musāvādī hoti, musāvādapaccayā ca sukhaṁ somanassaṁ paṭisaṁvedeti; </span><br><p id=mn46:15.6><span class=root>sahāpi sukhena sahāpi somanassena pisuṇavāco hoti, pisuṇavācāpaccayā ca sukhaṁ somanassaṁ paṭisaṁvedeti; </span><br><p id=mn46:15.7><span class=root>sahāpi sukhena sahāpi somanassena pharusavāco hoti, pharusavācāpaccayā ca sukhaṁ somanassaṁ paṭisaṁvedeti; </span><br><p id=mn46:15.8><span class=root>sahāpi sukhena sahāpi somanassena samphappalāpī hoti, samphappalāpapaccayā ca sukhaṁ somanassaṁ paṭisaṁvedeti; </span><br><p id=mn46:15.9><span class=root>sahāpi sukhena sahāpi somanassena abhijjhālu hoti, abhijjhāpaccayā ca sukhaṁ somanassaṁ paṭisaṁvedeti; </span><br><p id=mn46:15.10><span class=root>sahāpi sukhena sahāpi somanassena byāpannacitto hoti, byāpādapaccayā ca sukhaṁ somanassaṁ paṭisaṁvedeti; </span><br><p id=mn46:15.11><span class=root>sahāpi sukhena sahāpi somanassena micchādiṭṭhi hoti, micchādiṭṭhipaccayā ca sukhaṁ somanassaṁ paṭisaṁvedeti. </span><br><p id=mn46:15.12><span class=root>So kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>But when their body breaks up, after death, they’re reborn in a place of loss, a bad place, the underworld, hell. </span><br><p id=mn46:15.13><span class=root>Idaṁ vuccati, bhikkhave, dhammasamādānaṁ paccuppannasukhaṁ āyatiṁ dukkhavipākaṁ. </span><br> <span class=sujato>This is called the way of taking up practices that is pleasant now but results in future pain. </span><br><p id=mn46:16.1><span class=root>Katamañca, bhikkhave, dhammasamādānaṁ paccuppannadukkhaṁ āyatiṁ sukhavipākaṁ? </span><br> <span class=sujato>And what is the way of taking up practices that is painful now but results in future pleasure? </span><br><p id=mn46:16.2><span class=root>Idha, bhikkhave, ekacco sahāpi dukkhena sahāpi domanassena pāṇātipātā paṭivirato hoti, pāṇātipātā veramaṇīpaccayā ca dukkhaṁ domanassaṁ paṭisaṁvedeti; </span><br> <span class=sujato>It’s when someone in pain and sadness doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, with right view. Because of these things they experience pain and sadness. </span><br><p id=mn46:16.3><span class=root>sahāpi dukkhena sahāpi domanassena adinnādānā paṭivirato hoti, adinnādānā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.4><span class=root>sahāpi dukkhena sahāpi domanassena kāmesumicchācārā paṭivirato hoti, kāmesumicchācārā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.5><span class=root>sahāpi dukkhena sahāpi domanassena musāvādā paṭivirato hoti, musāvādā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.6><span class=root>sahāpi dukkhena sahāpi domanassena pisuṇāya vācāya paṭivirato hoti, pisuṇāya vācāya veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.7><span class=root>sahāpi dukkhena sahāpi domanassena pharusāya vācāya paṭivirato hoti, pharusāya vācāya veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.8><span class=root>sahāpi dukkhena sahāpi domanassena samphappalāpā paṭivirato hoti, samphappalāpā veramaṇīpaccayā ca dukkhaṁ domanassaṁ paṭisaṁvedeti; </span><br><p id=mn46:16.9><span class=root>sahāpi dukkhena sahāpi domanassena anabhijjhālu hoti, anabhijjhāpaccayā ca dukkhaṁ domanassaṁ paṭisaṁvedeti; </span><br><p id=mn46:16.10><span class=root>sahāpi dukkhena sahāpi domanassena abyāpannacitto hoti, abyāpādapaccayā ca dukkhaṁ domanassaṁ paṭisaṁvedeti; </span><br><p id=mn46:16.11><span class=root>sahāpi dukkhena sahāpi domanassena sammādiṭṭhi hoti, sammādiṭṭhipaccayā ca dukkhaṁ domanassaṁ paṭisaṁvedeti. </span><br><p id=mn46:16.12><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>But when their body breaks up, after death, they’re reborn in a good place, a heavenly realm. </span><br><p id=mn46:16.13><span class=root>Idaṁ vuccati, bhikkhave, dhammasamādānaṁ paccuppannadukkhaṁ āyatiṁ sukhavipākaṁ. </span><br> <span class=sujato>This is called the way of taking up practices that is painful now but results in future pleasure. </span><br><p id=mn46:17.1><span class=root>Katamañca, bhikkhave, dhammasamādānaṁ paccuppannasukhañceva āyatiñca sukhavipākaṁ? </span><br> <span class=sujato>And what is the way of taking up practices that is pleasant now and results in future pleasure? </span><br><p id=mn46:17.2><span class=root>Idha, bhikkhave, ekacco sahāpi sukhena sahāpi somanassena pāṇātipātā paṭivirato hoti, pāṇātipātā veramaṇīpaccayā ca sukhaṁ somanassaṁ paṭisaṁvedeti; </span><br> <span class=sujato>It’s when someone with pleasure and happiness doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, with right view. Because of these things they experience pleasure and happiness. </span><br><p id=mn46:17.3><span class=root>sahāpi sukhena sahāpi somanassena adinnādānā paṭivirato hoti, adinnādānā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.4><span class=root>sahāpi sukhena sahāpi somanassena kāmesumicchācārā paṭivirato hoti, kāmesumicchācārā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.5><span class=root>sahāpi sukhena sahāpi somanassena musāvādā paṭivirato hoti, musāvādā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.6><span class=root>sahāpi sukhena sahāpi somanassena pisuṇāya vācāya paṭivirato hoti, pisuṇāya vācāya veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.7><span class=root>sahāpi sukhena sahāpi somanassena pharusāya vācāya paṭivirato hoti, pharusāya vācāya veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.8><span class=root>sahāpi sukhena sahāpi somanassena samphappalāpā paṭivirato hoti, samphappalāpā veramaṇīpaccayā ca sukhaṁ somanassaṁ paṭisaṁvedeti; </span><br><p id=mn46:17.9><span class=root>sahāpi sukhena sahāpi somanassena anabhijjhālu hoti, anabhijjhāpaccayā ca sukhaṁ somanassaṁ paṭisaṁvedeti; </span><br><p id=mn46:17.10><span class=root>sahāpi sukhena sahāpi somanassena abyāpannacitto hoti, abyāpādapaccayā ca sukhaṁ somanassaṁ paṭisaṁvedeti; </span><br><p id=mn46:17.11><span class=root>sahāpi sukhena sahāpi somanassena sammādiṭṭhi hoti, sammādiṭṭhipaccayā ca sukhaṁ somanassaṁ paṭisaṁvedeti. </span><br><p id=mn46:17.12><span class=root>So kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>And when their body breaks up, after death, they’re reborn in a good place, a heavenly realm. </span><br><p id=mn46:17.13><span class=root>Idaṁ, vuccati, bhikkhave, dhammasamādānaṁ paccuppannasukhañceva āyatiñca sukhavipākaṁ. </span><br> <span class=sujato>This is called the way of taking up practices that is pleasant now and results in future pleasure. </span><br><p id=mn46:17.14><span class=root>Imāni kho, bhikkhave, cattāri dhammasamādānāni. </span><br> <span class=sujato>These are the four ways of taking up practices. </span><br><p id=mn46:18.1><span class=root>Seyyathāpi, bhikkhave, tittakālābu visena saṁsaṭṭho. </span><br> <span class=sujato>Suppose there was some bitter gourd mixed with poison. </span><br><p id=mn46:18.2><span class=root>Atha puriso āgaccheyya jīvitukāmo amaritukāmo sukhakāmo dukkhappaṭikūlo. </span><br> <span class=sujato>Then a man would come along who wants to live and doesn’t want to die, who wants to be happy and recoils from pain. </span><br><p id=mn46:18.3><span class=root>Tamenaṁ evaṁ vadeyyuṁ: </span><br> <span class=sujato>They’d say to him: </span><br><p id=mn46:18.4><span class=root>‘ambho purisa, ayaṁ tittakālābu visena saṁsaṭṭho, </span><br> <span class=sujato>‘Here, worthy man, this is bitter gourd mixed with poison. </span><br><p id=mn46:18.5><span class=root>sace ākaṅkhasi piva. </span><br> <span class=sujato>Drink it if you like. </span><br><p id=mn46:18.6><span class=root>Tassa te pivato ceva nacchādessati vaṇṇenapi gandhenapi rasenapi, pivitvā ca pana maraṇaṁ vā nigacchasi maraṇamattaṁ vā dukkhan’ti. </span><br> <span class=sujato>If you drink it, the color, aroma, and flavor will be unappetizing, and it will result in death or deadly pain.’ </span><br><p id=mn46:18.7><span class=root>So taṁ appaṭisaṅkhāya piveyya, nappaṭinissajjeyya. </span><br> <span class=sujato>He wouldn’t reject it. Without reflection, he’d drink it. </span><br><p id=mn46:18.8><span class=root>Tassa taṁ pivato ceva nacchādeyya vaṇṇenapi gandhenapi rasenapi, pivitvā ca pana maraṇaṁ vā nigaccheyya maraṇamattaṁ vā dukkhaṁ. </span><br> <span class=sujato>The color, aroma, and flavor would be unappetizing, and it would result in death or deadly pain. </span><br><p id=mn46:18.9><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannadukkhañceva āyatiñca dukkhavipākaṁ. </span><br> <span class=sujato>This is comparable to the way of taking up practices that is painful now and results in future pain, I say. </span><br><p id=mn46:19.1><span class=root>Seyyathāpi, bhikkhave, āpānīyakaṁso vaṇṇasampanno gandhasampanno rasasampanno. </span><br> <span class=sujato>Suppose there was a bronze goblet of beverage that had a nice color, aroma, and flavor. </span><br><p id=mn46:19.2><span class=root>So ca kho visena saṁsaṭṭho. </span><br> <span class=sujato>But it was mixed with poison. </span><br><p id=mn46:19.3><span class=root>Atha puriso āgaccheyya jīvitukāmo amaritukāmo sukhakāmo dukkhappaṭikūlo. </span><br> <span class=sujato>Then a man would come along who wants to live and doesn’t want to die, who wants to be happy and recoils from pain. </span><br><p id=mn46:19.4><span class=root>Tamenaṁ evaṁ vadeyyuṁ: </span><br> <span class=sujato>They’d say to him: </span><br><p id=mn46:19.5><span class=root>‘ambho purisa, ayaṁ āpānīyakaṁso vaṇṇasampanno gandhasampanno rasasampanno. </span><br> <span class=sujato>‘Here, worthy man, this bronze goblet of beverage has a nice color, aroma, and flavor. </span><br><p id=mn46:19.6><span class=root>So ca kho visena saṁsaṭṭho, </span><br> <span class=sujato>But it’s mixed with poison. </span><br><p id=mn46:19.7><span class=root>sace ākaṅkhasi piva. </span><br> <span class=sujato>Drink it if you like. </span><br><p id=mn46:19.8><span class=root>Tassa te pivatohi kho chādessati vaṇṇenapi gandhenapi rasenapi, pivitvā ca pana maraṇaṁ vā nigacchasi maraṇamattaṁ vā dukkhan’ti. </span><br> <span class=sujato>If you drink it, the color, aroma, and flavor will be appetizing, but it will result in death or deadly pain.’ </span><br><p id=mn46:19.9><span class=root>So taṁ appaṭisaṅkhāya piveyya, nappaṭinissajjeyya. </span><br> <span class=sujato>He wouldn’t reject it. Without reflection, he’d drink it. </span><br><p id=mn46:19.10><span class=root>Tassa taṁ pivatohi kho chādeyya vaṇṇenapi gandhenapi rasenapi, pivitvā ca pana maraṇaṁ vā nigaccheyya maraṇamattaṁ vā dukkhaṁ. </span><br> <span class=sujato>The color, aroma, and flavor would be appetizing, but it would result in death or deadly pain. </span><br><p id=mn46:19.11><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannasukhaṁ āyatiṁ dukkhavipākaṁ. </span><br> <span class=sujato>This is comparable to the way of taking up practices that is pleasant now and results in future pain, I say. </span><br><p id=mn46:20.1><span class=root>Seyyathāpi, bhikkhave, pūtimuttaṁ nānābhesajjehi saṁsaṭṭhaṁ. </span><br> <span class=sujato>Suppose there was some rancid urine mixed with different medicines. </span><br><p id=mn46:20.2><span class=root>Atha puriso āgaccheyya paṇḍukarogī. </span><br> <span class=sujato>Then a man with jaundice would come along. </span><br><p id=mn46:20.3><span class=root>Tamenaṁ evaṁ vadeyyuṁ: </span><br> <span class=sujato>They’d say to him: </span><br><p id=mn46:20.4><span class=root>‘ambho purisa, idaṁ pūtimuttaṁ nānābhesajjehi saṁsaṭṭhaṁ, sace ākaṅkhasi piva. </span><br> <span class=sujato>‘Here, worthy man, this is rancid urine mixed with different medicines. Drink it if you like. </span><br><p id=mn46:20.5><span class=root>Tassa te pivatohi kho nacchādessati vaṇṇenapi gandhenapi rasenapi, pivitvā ca pana sukhī bhavissasī’ti. </span><br> <span class=sujato>If you drink it, the color, aroma, and flavor will be unappetizing, but after drinking it you will be happy.’ </span><br><p id=mn46:20.6><span class=root>So taṁ paṭisaṅkhāya piveyya, nappaṭinissajjeyya. </span><br> <span class=sujato>He wouldn’t reject it. After appraisal, he’d drink it. </span><br><p id=mn46:20.7><span class=root>Tassa taṁ pivatohi kho nacchādeyya vaṇṇenapi gandhenapi rasenapi, pivitvā ca pana sukhī assa. </span><br> <span class=sujato>The color, aroma, and flavor would be unappetizing, but after drinking it he would be happy. </span><br><p id=mn46:20.8><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannadukkhaṁ āyatiṁ sukhavipākaṁ. </span><br> <span class=sujato>This is comparable to the way of taking up practices that is painful now and results in future pleasure, I say. </span><br><p id=mn46:21.1><span class=root>Seyyathāpi, bhikkhave, dadhi ca madhu ca sappi ca phāṇitañca ekajjhaṁ saṁsaṭṭhaṁ. </span><br> <span class=sujato>Suppose there was some curds, honey, ghee, and molasses all mixed together. </span><br><p id=mn46:21.2><span class=root>Atha puriso āgaccheyya lohitapakkhandiko. </span><br> <span class=sujato>Then a man with bloody dysentery would come along. </span><br><p id=mn46:21.3><span class=root>Tamenaṁ evaṁ vadeyyuṁ: </span><br> <span class=sujato>They’d say to him: </span><br><p id=mn46:21.4><span class=root>‘ambho purisa, idaṁ dadhi ca madhu ca sappi ca phāṇitañca ekajjhaṁ saṁsaṭṭhaṁ, sace ākaṅkhasi piva. </span><br> <span class=sujato>‘Here, worthy man, this is curds, honey, ghee, and molasses all mixed together. Drink it if you like. </span><br><p id=mn46:21.5><span class=root>Tassa te pivato ceva chādessati vaṇṇenapi gandhenapi rasenapi, pivitvā ca pana sukhī bhavissasī’ti. </span><br> <span class=sujato>If you drink it, the color, aroma, and flavor will be appetizing, and after drinking it you will be happy.’ </span><br><p id=mn46:21.6><span class=root>So taṁ paṭisaṅkhāya piveyya, nappaṭinissajjeyya. </span><br> <span class=sujato>He wouldn’t reject it. After appraisal, he’d drink it. </span><br><p id=mn46:21.7><span class=root>Tassa taṁ pivato ceva chādeyya vaṇṇenapi gandhenapi rasenapi, pivitvā ca pana sukhī assa. </span><br> <span class=sujato>The color, aroma, and flavor would be appetizing, and after drinking it he would be happy. </span><br><p id=mn46:21.8><span class=root>Tathūpamāhaṁ, bhikkhave, imaṁ dhammasamādānaṁ vadāmi, yamidaṁ dhammasamādānaṁ paccuppannasukhañceva āyatiñca sukhavipākaṁ. </span><br> <span class=sujato>This is comparable to the way of taking up practices that is pleasant now and results in future pleasure, I say. </span><br><p id=mn46:22.1><span class=root>Seyyathāpi, bhikkhave, vassānaṁ pacchime māse saradasamaye viddhe vigatavalāhake deve ādicco nabhaṁ abbhussakkamāno sabbaṁ ākāsagataṁ tamagataṁ abhivihacca bhāsate ca tapate ca virocate ca; </span><br> <span class=sujato>It’s like the last month of the rainy season, in autumn, when the heavens are clear and cloudless. And as the sun is rising to the firmament, having dispelled all the darkness of space, it shines and glows and radiates. </span><br><p id=mn46:22.2><span class=root>evameva kho, bhikkhave, yamidaṁ dhammasamādānaṁ paccuppannasukhañceva āyatiñca sukhavipākaṁ tadaññe puthusamaṇabrāhmaṇaparappavāde abhivihacca bhāsate ca tapate ca virocate cā”ti. </span><br> <span class=sujato>In the same way, this way of taking up practices that is pleasant now and results in future pleasure dispels the doctrines of the various other ascetics and brahmins as it shines and glows and radiates.” </span><br><p id=mn46:22.3><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn46:22.4><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=mn46:22.5><span class=root>Mahādhammasamādānasuttaṁ niṭṭhitaṁ chaṭṭhaṁ. </span><br></main><footer class="container footer"><small><a href=/about>Contact info</a></small></footer>