<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0014.html>Deutsch</a> , <a href=/canon/ru/pli/ms/sutta/mn/mn0014.html>ру́сский язы́к</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/mn/mn0013.html>Previous</a><a href=/canon/en/pli/ms/sutta/mn/mn0015.html>Next</a></div><p id=mn14:0.1><span class=root>Majjhima Nikāya 14 </span><br> <span class=sujato>Middle Discourses 14 </span><br><p id=mn14:0.2><span class="root big-bold">Cūḷadukkhakkhandhasutta </span><br> <span class=sujato>The Shorter Discourse on the Mass of Suffering </span><br><p id=mn14:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=mn14:1.2><span class=root>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><br> <span class=sujato>At one time the Buddha was staying in the land of the Sakyans, near Kapilavatthu in the Banyan Tree Monastery. </span><br><p id=mn14:2.1><span class=root>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca: </span><br> <span class=sujato>Then Mahānāma the Sakyan went up to the Buddha, bowed, sat down to one side, and said to him, </span><br><p id=mn14:2.2><span class=root>“dīgharattāhaṁ, bhante, bhagavatā evaṁ dhammaṁ desitaṁ ājānāmi: </span><br> <span class=sujato>“For a long time, sir, I have understood your teaching like this: </span><br><p id=mn14:2.3><span class=root>‘lobho cittassa upakkileso, doso cittassa upakkileso, moho cittassa upakkileso’ti. </span><br> <span class=sujato>‘Greed, hate, and delusion are corruptions of the mind.’ </span><br><p id=mn14:2.4><span class=root>Evañcāhaṁ, bhante, bhagavatā dhammaṁ desitaṁ ājānāmi: </span><br><p id=mn14:2.5><span class=root>‘lobho cittassa upakkileso, doso cittassa upakkileso, moho cittassa upakkileso’ti. </span><br><p id=mn14:2.6><span class=root>Atha ca pana me ekadā lobhadhammāpi cittaṁ pariyādāya tiṭṭhanti, dosadhammāpi cittaṁ pariyādāya tiṭṭhanti, mohadhammāpi cittaṁ pariyādāya tiṭṭhanti. </span><br> <span class=sujato>Despite understanding this, sometimes my mind is occupied by thoughts of greed, hate, and delusion. </span><br><p id=mn14:2.7><span class=root>Tassa mayhaṁ, bhante, evaṁ hoti: </span><br><p id=mn14:2.8><span class=root>‘kosu nāma me dhammo ajjhattaṁ appahīno yena me ekadā lobhadhammāpi cittaṁ pariyādāya tiṭṭhanti, dosadhammāpi cittaṁ pariyādāya tiṭṭhanti, mohadhammāpi cittaṁ pariyādāya tiṭṭhantī’”ti. </span><br> <span class=sujato>I wonder what qualities remain in me that I have such thoughts?” </span><br><p id=mn14:3.1><span class=root>“So eva kho te, mahānāma, dhammo ajjhattaṁ appahīno yena te ekadā lobhadhammāpi cittaṁ pariyādāya tiṭṭhanti, dosadhammāpi cittaṁ pariyādāya tiṭṭhanti, mohadhammāpi cittaṁ pariyādāya tiṭṭhanti. </span><br> <span class=sujato>“Mahānāma, there is a quality that remains in you that makes you have such thoughts. </span><br><p id=mn14:3.2><span class=root>So ca hi te, mahānāma, dhammo ajjhattaṁ pahīno abhavissa, na tvaṁ agāraṁ ajjhāvaseyyāsi, na kāme paribhuñjeyyāsi. </span><br> <span class=sujato>For if you had given up that quality you would not still be living at home and enjoying sensual pleasures. </span><br><p id=mn14:3.3><span class=root>Yasmā ca kho te, mahānāma, so eva dhammo ajjhattaṁ appahīno tasmā tvaṁ agāraṁ ajjhāvasasi, kāme paribhuñjasi. </span><br> <span class=sujato>But because you haven’t given up that quality you are still living at home and enjoying sensual pleasures. </span><br><p id=mn14:4.1><span class=root>‘Appassādā kāmā bahudukkhā bahupāyāsā, ādīnavo ettha bhiyyo’ti—</span><br> <span class=sujato>Sensual pleasures give little gratification and much suffering and distress, and they are all the more full of drawbacks. </span><br><p id=mn14:4.2><span class=root>iti cepi, mahānāma, ariyasāvakassa yathābhūtaṁ sammappaññāya sudiṭṭhaṁ hoti, so ca aññatreva kāmehi aññatra akusalehi dhammehi pītisukhaṁ nādhigacchati, aññaṁ vā tato santataraṁ; </span><br> <span class=sujato>So, Mahānāma, even though a noble disciple has clearly seen this with right wisdom, as long as they do not achieve the rapture and bliss that are apart from sensual pleasures and unskillful qualities, or something even more peaceful than that, </span><br><p id=mn14:4.3><span class=root>atha kho so neva tāva anāvaṭṭī kāmesu hoti. </span><br> <span class=sujato>they can return to sensual pleasures. </span><br><p id=mn14:4.4><span class=root>Yato ca kho, mahānāma, ariyasāvakassa ‘appassādā kāmā bahudukkhā bahupāyāsā, ādīnavo ettha bhiyyo’ti—evametaṁ yathābhūtaṁ sammappaññāya sudiṭṭhaṁ hoti, so ca aññatreva kāmehi aññatra akusalehi dhammehi pītisukhaṁ adhigacchati aññaṁ vā tato santataraṁ; </span><br> <span class=sujato>But when they do achieve that rapture and bliss, or something more peaceful than that, </span><br><p id=mn14:4.5><span class=root>atha kho so anāvaṭṭī kāmesu hoti. </span><br> <span class=sujato>they do not return to sensual pleasures. </span><br><p id=mn14:5.1><span class=root>Mayhampi kho, mahānāma, pubbeva sambodhā, anabhisambuddhassa bodhisattasseva sato, </span><br> <span class=sujato>Before my awakening—when I was still unawakened but intent on awakening—I too clearly saw with right wisdom that: </span><br><p id=mn14:5.2><span class=root>‘appassādā kāmā bahudukkhā bahupāyāsā, ādīnavo ettha bhiyyo’ti—evametaṁ yathābhūtaṁ sammappaññāya sudiṭṭhaṁ hoti, </span><br> <span class=sujato>‘Sensual pleasures give little gratification and much suffering and distress, and they are all the more full of drawbacks.’ </span><br><p id=mn14:5.3><span class=root>so ca aññatreva kāmehi aññatra akusalehi dhammehi pītisukhaṁ nājjhagamaṁ, aññaṁ vā tato santataraṁ; </span><br> <span class=sujato>But so long as I didn’t achieve the rapture and bliss that are apart from sensual pleasures and unskillful qualities, or something even more peaceful than that, </span><br><p id=mn14:5.4><span class=root>atha khvāhaṁ neva tāva anāvaṭṭī kāmesu paccaññāsiṁ. </span><br> <span class=sujato>I didn’t announce that I would not return to sensual pleasures. </span><br><p id=mn14:5.5><span class=root>Yato ca kho me, mahānāma, ‘appassādā kāmā bahudukkhā bahupāyāsā, ādīnavo ettha bhiyyo’ti—evametaṁ yathābhūtaṁ sammappaññāya sudiṭṭhaṁ ahosi, so ca aññatreva kāmehi aññatra akusalehi dhammehi pītisukhaṁ ajjhagamaṁ, aññaṁ vā tato santataraṁ; </span><br> <span class=sujato>But when I did achieve that rapture and bliss, or something more peaceful than that, </span><br><p id=mn14:5.6><span class=root>athāhaṁ anāvaṭṭī kāmesu paccaññāsiṁ. </span><br> <span class=sujato>I announced that I would not return to sensual pleasures. </span><br><p id=mn14:6.1><span class=root>Ko ca, mahānāma, kāmānaṁ assādo? </span><br> <span class=sujato>And what is the gratification of sensual pleasures? </span><br><p id=mn14:6.2><span class=root>Pañcime, mahānāma, kāmaguṇā. </span><br> <span class=sujato>There are these five kinds of sensual stimulation. </span><br><p id=mn14:6.3><span class=root>Katame pañca? </span><br> <span class=sujato>What five? </span><br><p id=mn14:6.4><span class=root>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā; </span><br> <span class=sujato>Sights known by the eye, which are likable, desirable, agreeable, pleasant, sensual, and arousing. </span><br><p id=mn14:6.5><span class=root>sotaviññeyyā saddā …pe… </span><br> <span class=sujato>Sounds known by the ear … </span><br><p id=mn14:6.6><span class=root>ghānaviññeyyā gandhā … </span><br> <span class=sujato>Smells known by the nose … </span><br><p id=mn14:6.7><span class=root>jivhāviññeyyā rasā … </span><br> <span class=sujato>Tastes known by the tongue … </span><br><p id=mn14:6.8><span class=root>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><br> <span class=sujato>Touches known by the body, which are likable, desirable, agreeable, pleasant, sensual, and arousing. </span><br><p id=mn14:6.9><span class=root>ime kho, mahānāma, pañca kāmaguṇā. </span><br> <span class=sujato>These are the five kinds of sensual stimulation. </span><br><p id=mn14:6.10><span class=root>Yaṁ kho, mahānāma, ime pañca kāmaguṇe paṭicca uppajjati sukhaṁ somanassaṁ—</span><br> <span class=sujato>The pleasure and happiness that arise from these five kinds of sensual stimulation: this is the gratification of sensual pleasures. </span><br><p id=mn14:6.11><span class=root>ayaṁ kāmānaṁ assādo. </span><br><p id=mn14:7.1><span class=root>Ko ca, mahānāma, kāmānaṁ ādīnavo? </span><br> <span class=sujato>And what is the drawback of sensual pleasures? </span><br><p id=mn14:7.2><span class=root>Idha, mahānāma, kulaputto yena sippaṭṭhānena jīvikaṁ kappeti—</span><br> <span class=sujato>It’s when a gentleman earns a living by means such as </span><br><p id=mn14:7.3><span class=root>yadi muddāya yadi gaṇanāya yadi saṅkhānena yadi kasiyā yadi vaṇijjāya yadi gorakkhena yadi issatthena yadi rājaporisena yadi sippaññatarena, </span><br> <span class=sujato>arithmetic, accounting, calculating, farming, trade, raising cattle, archery, government service, or one of the professions. </span><br><p id=mn14:7.4><span class=root>sītassa purakkhato uṇhassa purakkhato ḍaṁsamakasavātātapasarīsapasamphassehi rissamāno khuppipāsāya mīyamāno; </span><br> <span class=sujato>But they must face cold and heat, being hurt by the touch of flies, mosquitoes, wind, sun, and reptiles, and risking death from hunger and thirst. </span><br><p id=mn14:7.5><span class=root>ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:8.1><span class=root>Tassa ce, mahānāma, kulaputtassa evaṁ uṭṭhahato ghaṭato vāyamato te bhogā nābhinipphajjanti, </span><br> <span class=sujato>That gentleman might try hard, strive, and make an effort, but fail to earn any money. </span><br><p id=mn14:8.2><span class=root>so socati kilamati paridevati urattāḷiṁ kandati sammohaṁ āpajjati ‘moghaṁ vata me uṭṭhānaṁ, aphalo vata me vāyāmo’ti. </span><br> <span class=sujato>If this happens, they sorrow and wail and lament, beating their breast and falling into confusion, saying: ‘Oh, my hard work is wasted. My efforts are fruitless!’ </span><br><p id=mn14:8.3><span class=root>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This too is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:9.1><span class=root>Tassa ce, mahānāma, kulaputtassa evaṁ uṭṭhahato ghaṭato vāyamato te bhogā abhinipphajjanti. </span><br> <span class=sujato>That gentleman might try hard, strive, and make an effort, and succeed in earning money. </span><br><p id=mn14:9.2><span class=root>So tesaṁ bhogānaṁ ārakkhādhikaraṇaṁ dukkhaṁ domanassaṁ paṭisaṁvedeti: </span><br> <span class=sujato>But they experience pain and sadness when they try to protect it, thinking: </span><br><p id=mn14:9.3><span class=root>‘kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na appiyā vā dāyādā hareyyun’ti. </span><br> <span class=sujato>‘How can I prevent my wealth from being taken by rulers or bandits, consumed by fire, swept away by flood, or taken by unloved heirs?’ </span><br><p id=mn14:9.4><span class=root>Tassa evaṁ ārakkhato gopayato te bhoge rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti. </span><br> <span class=sujato>And even though they protect it and ward it, rulers or bandits take it, or fire consumes it, or flood sweeps it away, or unloved heirs take it. </span><br><p id=mn14:9.5><span class=root>So socati kilamati paridevati urattāḷiṁ kandati sammohaṁ āpajjati: </span><br> <span class=sujato>They sorrow and wail and lament, beating their breast and falling into confusion: </span><br><p id=mn14:9.6><span class=root>‘yampi me ahosi tampi no natthī’ti. </span><br> <span class=sujato>‘What once was mine is gone.’ </span><br><p id=mn14:9.7><span class=root>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This too is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:10.1><span class=root>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. </span><br> <span class=sujato>Furthermore, for the sake of sensual pleasures kings fight with kings, aristocrats fight with aristocrats, brahmins fight with brahmins, and householders fight with householders. A mother fights with her child, child with mother, father with child, and child with father. Brother fights with brother, brother with sister, sister with brother, and friend fights with friend. </span><br><p id=mn14:10.2><span class=root>Te tattha kalahaviggahavivādāpannā aññamaññaṁ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti. </span><br> <span class=sujato>Once they’ve started quarreling, arguing, and disputing, they attack each other with fists, stones, rods, and swords, </span><br><p id=mn14:10.3><span class=root>Te tattha maraṇampi nigacchanti, maraṇamattampi dukkhaṁ. </span><br> <span class=sujato>resulting in death and deadly pain. </span><br><p id=mn14:10.4><span class=root>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This too is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:11.1><span class=root>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, ubhatobyūḷhaṁ saṅgāmaṁ pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><br> <span class=sujato>Furthermore, for the sake of sensual pleasures they don their sword and shield, fasten their bow and arrows, and plunge into a battle massed on both sides, with arrows and spears flying and swords flashing. </span><br><p id=mn14:11.2><span class=root>Te tattha usūhipi vijjhanti, sattiyāpi vijjhanti, asināpi sīsaṁ chindanti. </span><br> <span class=sujato>There they are struck with arrows and spears, and their heads are chopped off, </span><br><p id=mn14:11.3><span class=root>Te tattha maraṇampi nigacchanti, maraṇamattampi dukkhaṁ. </span><br> <span class=sujato>resulting in death and deadly pain. </span><br><p id=mn14:11.4><span class=root>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This too is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:12.1><span class=root>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, addāvalepanā upakāriyo pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><br> <span class=sujato>Furthermore, for the sake of sensual pleasures they don their sword and shield, fasten their bow and arrows, and charge wetly plastered bastions, with arrows and spears flying and swords flashing. </span><br><p id=mn14:12.2><span class=root>Te tattha usūhipi vijjhanti, sattiyāpi vijjhanti, chakaṇakāyapi osiñcanti, abhivaggenapi omaddanti, asināpi sīsaṁ chindanti. </span><br> <span class=sujato>There they are struck with arrows and spears, splashed with dung, crushed by a superior force, and their heads are chopped off, </span><br><p id=mn14:12.3><span class=root>Te tattha maraṇampi nigacchanti, maraṇamattampi dukkhaṁ. </span><br> <span class=sujato>resulting in death and deadly pain. </span><br><p id=mn14:12.4><span class=root>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This too is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:13.1><span class=root>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu sandhimpi chindanti, nillopampi haranti, ekāgārikampi karonti, paripanthepi tiṭṭhanti, paradārampi gacchanti. </span><br> <span class=sujato>Furthermore, for the sake of sensual pleasures they break into houses, plunder wealth, steal from isolated buildings, commit highway robbery, and commit adultery. </span><br><p id=mn14:13.2><span class=root>Tamenaṁ rājāno gahetvā vividhā kammakāraṇā kārenti—</span><br> <span class=sujato>The rulers would arrest them and subject them to various punishments—</span><br><p id=mn14:13.3><span class=root>kasāhipi tāḷenti, vettehipi tāḷenti, aḍḍhadaṇḍakehipi tāḷenti; hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti; bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span><br> <span class=sujato>whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘Rāhu’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded. </span><br><p id=mn14:13.4><span class=root>Te tattha maraṇampi nigacchanti, maraṇamattampi dukkhaṁ. </span><br> <span class=sujato>These result in death and deadly pain. </span><br><p id=mn14:13.5><span class=root>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This too is a drawback of sensual pleasures apparent in the present life, a mass of suffering caused by sensual pleasures. </span><br><p id=mn14:14.1><span class=root>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu kāyena duccaritaṁ caranti, vācāya duccaritaṁ caranti, manasā duccaritaṁ caranti. </span><br> <span class=sujato>Furthermore, for the sake of sensual pleasures, they conduct themselves badly by way of body, speech, and mind. </span><br><p id=mn14:14.2><span class=root>Te kāyena duccaritaṁ caritvā, vācāya duccaritaṁ caritvā, manasā duccaritaṁ caritvā, kāyassa bhedā paraṁ maraṇā, apāyaṁ duggatiṁ vinipātaṁ nirayaṁ upapajjanti. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=mn14:14.3><span class=root>Ayampi, mahānāma, kāmānaṁ ādīnavo samparāyiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><br> <span class=sujato>This is a drawback of sensual pleasures to do with lives to come, a mass of suffering caused by sensual pleasures. </span><br><p id=mn14:15.1><span class=root>Ekamidāhaṁ, mahānāma, samayaṁ rājagahe viharāmi gijjhakūṭe pabbate. </span><br> <span class=sujato>Mahānāma, this one time I was staying near Rājagaha, on the Vulture’s Peak Mountain. </span><br><p id=mn14:15.2><span class=root>Tena kho pana samayena sambahulā nigaṇṭhā isigilipasse kāḷasilāyaṁ ubbhaṭṭhakā honti āsanapaṭikkhittā, opakkamikā dukkhā tibbā kharā kaṭukā vedanā vedayanti. </span><br> <span class=sujato>Now at that time several Jain ascetics on the slopes of Isigili at the Black Rock were constantly standing, refusing seats. And they felt painful, sharp, severe, acute feelings due to overexertion. </span><br><p id=mn14:16.1><span class=root>Atha khvāhaṁ, mahānāma, sāyanhasamayaṁ paṭisallānā vuṭṭhito yena isigilipasse kāḷasilā yena te nigaṇṭhā tenupasaṅkamiṁ; upasaṅkamitvā te nigaṇṭhe etadavocaṁ: </span><br> <span class=sujato>Then in the late afternoon, I came out of retreat and went to the Black Rock to visit those Jain ascetics. I said to them, </span><br><p id=mn14:16.2><span class=root>‘kiṁ nu tumhe, āvuso nigaṇṭhā, ubbhaṭṭhakā āsanapaṭikkhittā, opakkamikā dukkhā tibbā kharā kaṭukā vedanā vedayathā’ti? </span><br> <span class=sujato>‘Reverends, why are you constantly standing, refusing seats, so that you suffer painful, sharp, severe, acute feelings due to overexertion?’ </span><br><p id=mn14:17.1><span class=root>Evaṁ vutte, mahānāma, te nigaṇṭhā maṁ etadavocuṁ: </span><br> <span class=sujato>When I said this, those Jain ascetics said to me, </span><br><p id=mn14:17.2><span class=root>‘nigaṇṭho, āvuso, nāṭaputto sabbaññū sabbadassāvī aparisesaṁ ñāṇadassanaṁ paṭijānāti: </span><br> <span class=sujato>‘Reverend, the Jain ascetic of the Ñātika clan claims to be all-knowing and all-seeing, to know and see everything without exception, thus: </span><br><p id=mn14:17.3><span class=root>“carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhitan”ti. </span><br> <span class=sujato>“Knowledge and vision are constantly and continually present to me, while walking, standing, sleeping, and waking.” </span><br><p id=mn14:17.4><span class=root>So evamāha: </span><br> <span class=sujato>He says, </span><br><p id=mn14:17.5><span class=root>“atthi kho vo, nigaṇṭhā, pubbe pāpakammaṁ kataṁ, taṁ imāya kaṭukāya dukkarakārikāya nijjīretha; </span><br> <span class=sujato>“O Jain ascetics, you have done bad deeds in a past life. Wear them away with these severe and grueling austerities. </span><br><p id=mn14:17.6><span class=root>yaṁ panettha etarahi kāyena saṁvutā vācāya saṁvutā manasā saṁvutā taṁ āyatiṁ pāpassa kammassa akaraṇaṁ; </span><br> <span class=sujato>And when in the present you are restrained in body, speech, and mind, you’re not doing any bad deeds for the future. </span><br><p id=mn14:17.7><span class=root>iti purāṇānaṁ kammānaṁ tapasā byantibhāvā, navānaṁ kammānaṁ akaraṇā, āyatiṁ anavassavo; </span><br> <span class=sujato>So, due to eliminating past deeds by fervent mortification, and not doing any new deeds, there’s nothing to come up in the future. </span><br><p id=mn14:17.8><span class=root>āyatiṁ anavassavā kammakkhayo, kammakkhayā dukkhakkhayo, dukkhakkhayā vedanākkhayo, vedanākkhayā sabbaṁ dukkhaṁ nijjiṇṇaṁ bhavissatī”ti. </span><br> <span class=sujato>With no future consequence, deeds end. With the ending of deeds, suffering ends. With the ending of suffering, feeling ends. And with the ending of feeling, all suffering will have been worn away.” </span><br><p id=mn14:17.9><span class=root>Tañca panamhākaṁ ruccati ceva khamati ca, tena camha attamanā’ti. </span><br> <span class=sujato>We endorse and accept this, and we are satisfied with it.’ </span><br><p id=mn14:18.1><span class=root>Evaṁ vutte, ahaṁ, mahānāma, te nigaṇṭhe etadavocaṁ: </span><br> <span class=sujato>When they said this, I said to them, </span><br><p id=mn14:18.2><span class=root>‘kiṁ pana tumhe, āvuso nigaṇṭhā, jānātha—</span><br> <span class=sujato>‘But reverends, do you know </span><br><p id=mn14:18.3><span class=root>ahuvamheva mayaṁ pubbe na nāhuvamhā’ti? </span><br> <span class=sujato>for sure that you existed in the past, and it is not the case that you did not exist?’ </span><br><p id=mn14:18.4><span class=root>‘No hidaṁ, āvuso’. </span><br> <span class=sujato>‘No we don’t, reverend.’ </span><br><p id=mn14:18.5><span class=root>‘Kiṁ pana tumhe, āvuso nigaṇṭhā, jānātha—</span><br> <span class=sujato>‘But reverends, do you know </span><br><p id=mn14:18.6><span class=root>akaramheva mayaṁ pubbe pāpakammaṁ na nākaramhā’ti? </span><br> <span class=sujato>for sure that you did bad deeds in the past?’ </span><br><p id=mn14:18.7><span class=root>‘No hidaṁ, āvuso’. </span><br> <span class=sujato>‘No we don’t, reverend.’ </span><br><p id=mn14:18.8><span class=root>‘Kiṁ pana tumhe, āvuso nigaṇṭhā, jānātha—</span><br> <span class=sujato>‘But reverends, do you know </span><br><p id=mn14:18.9><span class=root>evarūpaṁ vā evarūpaṁ vā pāpakammaṁ akaramhā’ti? </span><br> <span class=sujato>that you did such and such bad deeds?’ </span><br><p id=mn14:18.10><span class=root>‘No hidaṁ, āvuso’. </span><br> <span class=sujato>‘No we don’t, reverend.’ </span><br><p id=mn14:18.11><span class=root>‘Kiṁ pana tumhe, āvuso nigaṇṭhā, jānātha—</span><br> <span class=sujato>‘But reverends, do you know </span><br><p id=mn14:18.12><span class=root>ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatī’ti? </span><br> <span class=sujato>that so much suffering has already been worn away? Or that so much suffering still remains to be worn away? Or that when so much suffering is worn away all suffering will have been worn away?’ </span><br><p id=mn14:18.13><span class=root>‘No hidaṁ, āvuso’. </span><br> <span class=sujato>‘No we don’t, reverend.’ </span><br><p id=mn14:18.14><span class=root>‘Kiṁ pana tumhe, āvuso nigaṇṭhā, jānātha—</span><br> <span class=sujato>‘But reverends, do you know </span><br><p id=mn14:18.15><span class=root>diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadan’ti? </span><br> <span class=sujato>about giving up unskillful qualities in this very life and embracing skillful qualities?’ </span><br><p id=mn14:18.16><span class=root>‘No hidaṁ, āvuso’. </span><br> <span class=sujato>‘No we don’t, reverend.’ </span><br><p id=mn14:19.1><span class=root>‘Iti kira tumhe, āvuso nigaṇṭhā, na jānātha—</span><br> <span class=sujato>‘So it seems that you don’t know any of these things. </span><br><p id=mn14:19.2><span class=root>ahuvamheva mayaṁ pubbe na nāhuvamhāti, na jānātha—</span><br><p id=mn14:19.3><span class=root>akaramheva mayaṁ pubbe pāpakammaṁ na nākaramhāti, na jānātha—</span><br><p id=mn14:19.4><span class=root>evarūpaṁ vā evarūpaṁ vā pāpakammaṁ akaramhāti, na jānātha—</span><br><p id=mn14:19.5><span class=root>ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatīti. </span><br><p id=mn14:19.6><span class=root>Na jānātha—</span><br><p id=mn14:19.7><span class=root>diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadaṁ. </span><br><p id=mn14:19.8><span class=root>Evaṁ sante, āvuso nigaṇṭhā, ye loke luddā lohitapāṇino kurūrakammantā manussesu paccājātā te nigaṇṭhesu pabbajantī’ti? </span><br> <span class=sujato>That being so, when those in the world who are violent and bloody-handed and of cruel livelihood are reborn among humans they go forth as Jain ascetics.’ </span><br><p id=mn14:20.1><span class=root>‘Na kho, āvuso gotama, sukhena sukhaṁ adhigantabbaṁ, dukkhena kho sukhaṁ adhigantabbaṁ; </span><br> <span class=sujato>‘Reverend Gotama, pleasure is not gained through pleasure; pleasure is gained through pain. </span><br><p id=mn14:20.2><span class=root>sukhena cāvuso gotama, sukhaṁ adhigantabbaṁ abhavissa, rājā māgadho seniyo bimbisāro sukhaṁ adhigaccheyya, rājā māgadho seniyo bimbisāro sukhavihāritaro āyasmatā gotamenā’ti. </span><br> <span class=sujato>For if pleasure were to be gained through pleasure, King Seniya Bimbisāra of Magadha would gain pleasure, since he lives in greater pleasure than Venerable Gotama.’ </span><br><p id=mn14:20.3><span class=root>‘Addhāyasmantehi nigaṇṭhehi sahasā appaṭisaṅkhā vācā bhāsitā: </span><br> <span class=sujato>‘Clearly the venerables have spoken rashly, without reflection. </span><br><p id=mn14:20.4><span class=root>“na kho, āvuso gotama, sukhena sukhaṁ adhigantabbaṁ, dukkhena kho sukhaṁ adhigantabbaṁ; </span><br><p id=mn14:20.5><span class=root>sukhena cāvuso gotama, sukhaṁ adhigantabbaṁ abhavissa, rājā māgadho seniyo bimbisāro sukhaṁ adhigaccheyya, rājā māgadho seniyo bimbisāro sukhavihāritaro āyasmatā gotamenā”ti. </span><br><p id=mn14:20.6><span class=root>Api ca ahameva tattha paṭipucchitabbo: </span><br> <span class=sujato>Rather, I’m the one who should be asked about </span><br><p id=mn14:20.7><span class=root>“ko nu kho āyasmantānaṁ sukhavihāritaro rājā vā māgadho seniyo bimbisāro āyasmā vā gotamo”ti? </span><br> <span class=sujato>who lives in greater pleasure, King Bimbisāra or Venerable Gotama?’ </span><br><p id=mn14:20.8><span class=root>Addhāvuso gotama, amhehi sahasā appaṭisaṅkhā vācā bhāsitā, na kho, āvuso gotama, sukhena sukhaṁ adhigantabbaṁ, dukkhena kho sukhaṁ adhigantabbaṁ; </span><br> <span class=sujato>‘Clearly we spoke rashly and without reflection. </span><br><p id=mn14:20.9><span class=root>sukhena cāvuso gotama, sukhaṁ adhigantabbaṁ abhavissa, rājā māgadho seniyo bimbisāro sukhaṁ adhigaccheyya, rājā māgadho seniyo bimbisāro sukhavihāritaro āyasmatā gotamenāti. </span><br><p id=mn14:20.10><span class=root>Api ca tiṭṭhatetaṁ, idānipi mayaṁ āyasmantaṁ gotamaṁ pucchāma: </span><br> <span class=sujato>But let that be. Now we ask Venerable Gotama: </span><br><p id=mn14:20.11><span class=root>“ko nu kho āyasmantānaṁ sukhavihāritaro rājā vā māgadho seniyo bimbisāro āyasmā vā gotamo”ti? </span><br> <span class=sujato>“Who lives in greater pleasure, King Bimbisāra or Venerable Gotama?”’ </span><br><p id=mn14:21.1><span class=root>Tena hāvuso nigaṇṭhā, tumheva tattha paṭipucchissāmi, yathā vo khameyya tathā naṁ byākareyyātha. </span><br> <span class=sujato>‘Well then, reverends, I’ll ask you about this in return, and you can answer as you like. </span><br><p id=mn14:21.2><span class=root>Taṁ kiṁ maññathāvuso nigaṇṭhā, pahoti rājā māgadho seniyo bimbisāro, </span><br> <span class=sujato>What do you think, reverends? </span><br><p id=mn14:21.3><span class=root>aniñjamāno kāyena, abhāsamāno vācaṁ, satta rattindivāni ekantasukhaṁ paṭisaṁvedī viharitun’ti? </span><br> <span class=sujato>Is King Bimbisāra capable of experiencing perfect happiness for seven days and nights without moving his body or speaking?’ </span><br><p id=mn14:21.4><span class=root>‘No hidaṁ, āvuso’. </span><br> <span class=sujato>‘No he is not, reverend.’ </span><br><p id=mn14:21.5><span class=root>‘Taṁ kiṁ maññathāvuso nigaṇṭhā, pahoti rājā māgadho seniyo bimbisāro, </span><br> <span class=sujato>‘What do you think, reverends? </span><br><p id=mn14:21.6><span class=root>aniñjamāno kāyena, abhāsamāno vācaṁ, cha rattindivāni …pe… </span><br> <span class=sujato>Is King Bimbisāra capable of experiencing perfect happiness for six days … </span><br><p id=mn14:21.7><span class=root>pañca rattindivāni … </span><br> <span class=sujato>five days … </span><br><p id=mn14:21.8><span class=root>cattāri rattindivāni … </span><br> <span class=sujato>four days … </span><br><p id=mn14:21.9><span class=root>tīṇi rattindivāni … </span><br> <span class=sujato>three days … </span><br><p id=mn14:21.10><span class=root>dve rattindivāni … </span><br> <span class=sujato>two days … </span><br><p id=mn14:21.11><span class=root>ekaṁ rattindivaṁ ekantasukhaṁ paṭisaṁvedī viharitun’ti? </span><br> <span class=sujato>one day?’ </span><br><p id=mn14:21.12><span class=root>‘No hidaṁ, āvuso’. </span><br> <span class=sujato>‘No he is not, reverend.’ </span><br><p id=mn14:21.13><span class=root>‘Ahaṁ kho, āvuso nigaṇṭhā, pahomi aniñjamāno kāyena, abhāsamāno vācaṁ, ekaṁ rattindivaṁ ekantasukhaṁ paṭisaṁvedī viharituṁ. </span><br> <span class=sujato>‘But I am capable of experiencing perfect happiness for one day and night without moving my body or speaking. </span><br><p id=mn14:21.14><span class=root>Ahaṁ kho, āvuso nigaṇṭhā, pahomi aniñjamāno kāyena, abhāsamāno vācaṁ, dve rattindivāni … </span><br> <span class=sujato>I am capable of experiencing perfect happiness for two days … </span><br><p id=mn14:21.15><span class=root>tīṇi rattindivāni … </span><br> <span class=sujato>three days … </span><br><p id=mn14:21.16><span class=root>cattāri rattindivāni … </span><br> <span class=sujato>four days … </span><br><p id=mn14:21.17><span class=root>pañca rattindivāni … </span><br> <span class=sujato>five days … </span><br><p id=mn14:21.18><span class=root>cha rattindivāni … </span><br> <span class=sujato>six days … </span><br><p id=mn14:21.19><span class=root>satta rattindivāni ekantasukhaṁ paṭisaṁvedī viharituṁ. </span><br> <span class=sujato>seven days. </span><br><p id=mn14:21.20><span class=root>Taṁ kiṁ maññathāvuso nigaṇṭhā, evaṁ sante ko sukhavihāritaro rājā vā māgadho seniyo bimbisāro ahaṁ vā’ti? </span><br> <span class=sujato>What do you think, reverends? This being so, who lives in greater pleasure, King Bimbisāra or I?’ </span><br><p id=mn14:21.21><span class=root>‘Evaṁ sante āyasmāva gotamo sukhavihāritaro raññā māgadhena seniyena bimbisārenā’”ti. </span><br> <span class=sujato>‘This being so, Venerable Gotama lives in greater pleasure than King Bimbisāra.’” </span><br><p id=mn14:21.22><span class=root>Idamavoca bhagavā. </span><br> <span class=sujato>That is what the Buddha said. </span><br><p id=mn14:21.23><span class=root>Attamano mahānāmo sakko bhagavato bhāsitaṁ abhinandīti. </span><br> <span class=sujato>Satisfied, Mahānāma the Sakyan approved what the Buddha said. </span><br><p id=mn14:21.24><span class=root>Cūḷadukkhakkhandhasuttaṁ niṭṭhitaṁ catutthaṁ. </span><br></main><footer class="container footer"><small><a href=/about/>Contact info</a></small></footer>