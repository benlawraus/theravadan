<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/mn.html> Majjhimanikāya </a></ul></nav><main class=container><p>Other Translations: <a href=/canon/de/pli/ms/sutta/mn/mn0014.html>Deutsch</a> , <a href=/canon/ru/pli/ms/sutta/mn/mn0014.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/mn/mn0013.html>Previous</a><a href=/canon/en/pli/ms/sutta/mn/mn0015.html>Next</a></div><p><div class=verse-container id=mn14:0.1><span>Majjhima Nikāya 14 </span><span class="translation sujato">Middle Discourses 14 </span></div><p><div class=verse-container id=mn14:0.2><span class=big-bold>Cūḷadukkhakkhandhasutta </span><span class="translation sujato">The Shorter Discourse on the Mass of Suffering </span></div><p><div class=verse-container id=mn14:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=mn14:1.2><span>ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=mn14:2.1><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca: </span><span class="translation sujato">Then Mahānāma the Sakyan went up to the Buddha, bowed, sat down to one side, and said to him, </span></div><p><div class=verse-container id=mn14:2.2><span>“dīgharattāhaṁ, bhante, bhagavatā evaṁ dhammaṁ desitaṁ ājānāmi: </span><span class="translation sujato">“For a long time, sir, I have understood your teaching like this: </span></div><p><div class=verse-container id=mn14:2.3><span>‘lobho cittassa upakkileso, doso cittassa upakkileso, moho cittassa upakkileso’ti. </span><span class="translation sujato">‘Greed, hate, and delusion are corruptions of the mind.’ </span></div><p><div class=verse-container id=mn14:2.4><span>Evañcāhaṁ, bhante, bhagavatā dhammaṁ desitaṁ ājānāmi: </span></div><p><div class=verse-container id=mn14:2.5><span>‘lobho cittassa upakkileso, doso cittassa upakkileso, moho cittassa upakkileso’ti. </span></div><p><div class=verse-container id=mn14:2.6><span>Atha ca pana me ekadā lobhadhammāpi cittaṁ pariyādāya tiṭṭhanti, dosadhammāpi cittaṁ pariyādāya tiṭṭhanti, mohadhammāpi cittaṁ pariyādāya tiṭṭhanti. </span><span class="translation sujato">Despite understanding this, sometimes my mind is occupied by thoughts of greed, hate, and delusion. </span></div><p><div class=verse-container id=mn14:2.7><span>Tassa mayhaṁ, bhante, evaṁ hoti: </span></div><p><div class=verse-container id=mn14:2.8><span>‘kosu nāma me dhammo ajjhattaṁ appahīno yena me ekadā lobhadhammāpi cittaṁ pariyādāya tiṭṭhanti, dosadhammāpi cittaṁ pariyādāya tiṭṭhanti, mohadhammāpi cittaṁ pariyādāya tiṭṭhantī’”ti. </span><span class="translation sujato">I wonder what qualities remain in me that I have such thoughts?” </span></div><p><div class=verse-container id=mn14:3.1><span>“So eva kho te, mahānāma, dhammo ajjhattaṁ appahīno yena te ekadā lobhadhammāpi cittaṁ pariyādāya tiṭṭhanti, dosadhammāpi cittaṁ pariyādāya tiṭṭhanti, mohadhammāpi cittaṁ pariyādāya tiṭṭhanti. </span><span class="translation sujato">“Mahānāma, there is a quality that remains in you that makes you have such thoughts. </span></div><p><div class=verse-container id=mn14:3.2><span>So ca hi te, mahānāma, dhammo ajjhattaṁ pahīno abhavissa, na tvaṁ agāraṁ ajjhāvaseyyāsi, na kāme paribhuñjeyyāsi. </span><span class="translation sujato">For if you had given up that quality you would not still be living at home and enjoying sensual pleasures. </span></div><p><div class=verse-container id=mn14:3.3><span>Yasmā ca kho te, mahānāma, so eva dhammo ajjhattaṁ appahīno tasmā tvaṁ agāraṁ ajjhāvasasi, kāme paribhuñjasi. </span><span class="translation sujato">But because you haven’t given up that quality you are still living at home and enjoying sensual pleasures. </span></div><p><div class=verse-container id=mn14:4.1><span>‘Appassādā kāmā bahudukkhā bahupāyāsā, ādīnavo ettha bhiyyo’ti—</span><span class="translation sujato">Sensual pleasures give little gratification and much suffering and distress, and they are all the more full of drawbacks. </span></div><p><div class=verse-container id=mn14:4.2><span>iti cepi, mahānāma, ariyasāvakassa yathābhūtaṁ sammappaññāya sudiṭṭhaṁ hoti, so ca aññatreva kāmehi aññatra akusalehi dhammehi pītisukhaṁ nādhigacchati, aññaṁ vā tato santataraṁ; </span><span class="translation sujato">So, Mahānāma, even though a noble disciple has clearly seen this with right wisdom, as long as they do not achieve the rapture and bliss that are apart from sensual pleasures and unskillful qualities, or something even more peaceful than that, </span></div><p><div class=verse-container id=mn14:4.3><span>atha kho so neva tāva anāvaṭṭī kāmesu hoti. </span><span class="translation sujato">they can return to sensual pleasures. </span></div><p><div class=verse-container id=mn14:4.4><span>Yato ca kho, mahānāma, ariyasāvakassa ‘appassādā kāmā bahudukkhā bahupāyāsā, ādīnavo ettha bhiyyo’ti—evametaṁ yathābhūtaṁ sammappaññāya sudiṭṭhaṁ hoti, so ca aññatreva kāmehi aññatra akusalehi dhammehi pītisukhaṁ adhigacchati aññaṁ vā tato santataraṁ; </span><span class="translation sujato">But when they do achieve that rapture and bliss, or something more peaceful than that, </span></div><p><div class=verse-container id=mn14:4.5><span>atha kho so anāvaṭṭī kāmesu hoti. </span><span class="translation sujato">they do not return to sensual pleasures. </span></div><p><div class=verse-container id=mn14:5.1><span>Mayhampi kho, mahānāma, pubbeva sambodhā, anabhisambuddhassa bodhisattasseva sato, </span><span class="translation sujato">Before my awakening—when I was still unawakened but intent on awakening—I too clearly saw with right wisdom that: </span></div><p><div class=verse-container id=mn14:5.2><span>‘appassādā kāmā bahudukkhā bahupāyāsā, ādīnavo ettha bhiyyo’ti—evametaṁ yathābhūtaṁ sammappaññāya sudiṭṭhaṁ hoti, </span><span class="translation sujato">‘Sensual pleasures give little gratification and much suffering and distress, and they are all the more full of drawbacks.’ </span></div><p><div class=verse-container id=mn14:5.3><span>so ca aññatreva kāmehi aññatra akusalehi dhammehi pītisukhaṁ nājjhagamaṁ, aññaṁ vā tato santataraṁ; </span><span class="translation sujato">But so long as I didn’t achieve the rapture and bliss that are apart from sensual pleasures and unskillful qualities, or something even more peaceful than that, </span></div><p><div class=verse-container id=mn14:5.4><span>atha khvāhaṁ neva tāva anāvaṭṭī kāmesu paccaññāsiṁ. </span><span class="translation sujato">I didn’t announce that I would not return to sensual pleasures. </span></div><p><div class=verse-container id=mn14:5.5><span>Yato ca kho me, mahānāma, ‘appassādā kāmā bahudukkhā bahupāyāsā, ādīnavo ettha bhiyyo’ti—evametaṁ yathābhūtaṁ sammappaññāya sudiṭṭhaṁ ahosi, so ca aññatreva kāmehi aññatra akusalehi dhammehi pītisukhaṁ ajjhagamaṁ, aññaṁ vā tato santataraṁ; </span><span class="translation sujato">But when I did achieve that rapture and bliss, or something more peaceful than that, </span></div><p><div class=verse-container id=mn14:5.6><span>athāhaṁ anāvaṭṭī kāmesu paccaññāsiṁ. </span><span class="translation sujato">I announced that I would not return to sensual pleasures. </span></div><p><div class=verse-container id=mn14:6.1><span>Ko ca, mahānāma, kāmānaṁ assādo? </span><span class="translation sujato">And what is the gratification of sensual pleasures? </span></div><p><div class=verse-container id=mn14:6.2><span>Pañcime, mahānāma, kāmaguṇā. </span><span class="translation sujato">There are these five kinds of sensual stimulation. </span></div><p><div class=verse-container id=mn14:6.3><span>Katame pañca? </span><span class="translation sujato">What five? </span></div><p><div class=verse-container id=mn14:6.4><span>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā; </span><span class="translation sujato">Sights known by the eye, which are likable, desirable, agreeable, pleasant, sensual, and arousing. </span></div><p><div class=verse-container id=mn14:6.5><span>sotaviññeyyā saddā …pe… </span><span class="translation sujato">Sounds known by the ear … </span></div><p><div class=verse-container id=mn14:6.6><span>ghānaviññeyyā gandhā … </span><span class="translation sujato">Smells known by the nose … </span></div><p><div class=verse-container id=mn14:6.7><span>jivhāviññeyyā rasā … </span><span class="translation sujato">Tastes known by the tongue … </span></div><p><div class=verse-container id=mn14:6.8><span>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—</span><span class="translation sujato">Touches known by the body, which are likable, desirable, agreeable, pleasant, sensual, and arousing. </span></div><p><div class=verse-container id=mn14:6.9><span>ime kho, mahānāma, pañca kāmaguṇā. </span><span class="translation sujato">These are the five kinds of sensual stimulation. </span></div><p><div class=verse-container id=mn14:6.10><span>Yaṁ kho, mahānāma, ime pañca kāmaguṇe paṭicca uppajjati sukhaṁ somanassaṁ—</span><span class="translation sujato">The pleasure and happiness that arise from these five kinds of sensual stimulation: this is the gratification of sensual pleasures. </span></div><p><div class=verse-container id=mn14:6.11><span>ayaṁ kāmānaṁ assādo. </span></div><p><div class=verse-container id=mn14:7.1><span>Ko ca, mahānāma, kāmānaṁ ādīnavo? </span><span class="translation sujato">And what is the drawback of sensual pleasures? </span></div><p><div class=verse-container id=mn14:7.2><span>Idha, mahānāma, kulaputto yena sippaṭṭhānena jīvikaṁ kappeti—</span><span class="translation sujato">It’s when a gentleman earns a living by means such as </span></div><p><div class=verse-container id=mn14:7.3><span>yadi muddāya yadi gaṇanāya yadi saṅkhānena yadi kasiyā yadi vaṇijjāya yadi gorakkhena yadi issatthena yadi rājaporisena yadi sippaññatarena, </span><span class="translation sujato">arithmetic, accounting, calculating, farming, trade, raising cattle, archery, government service, or one of the professions. </span></div><p><div class=verse-container id=mn14:7.4><span>sītassa purakkhato uṇhassa purakkhato ḍaṁsamakasavātātapasarīsapasamphassehi rissamāno khuppipāsāya mīyamāno; </span><span class="translation sujato">But they must face cold and heat, being hurt by the touch of flies, mosquitoes, wind, sun, and reptiles, and risking death from hunger and thirst. </span></div><p><div class=verse-container id=mn14:7.5><span>ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:8.1><span>Tassa ce, mahānāma, kulaputtassa evaṁ uṭṭhahato ghaṭato vāyamato te bhogā nābhinipphajjanti, </span><span class="translation sujato">That gentleman might try hard, strive, and make an effort, but fail to earn any money. </span></div><p><div class=verse-container id=mn14:8.2><span>so socati kilamati paridevati urattāḷiṁ kandati sammohaṁ āpajjati ‘moghaṁ vata me uṭṭhānaṁ, aphalo vata me vāyāmo’ti. </span><span class="translation sujato">If this happens, they sorrow and wail and lament, beating their breast and falling into confusion, saying: ‘Oh, my hard work is wasted. My efforts are fruitless!’ </span></div><p><div class=verse-container id=mn14:8.3><span>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:9.1><span>Tassa ce, mahānāma, kulaputtassa evaṁ uṭṭhahato ghaṭato vāyamato te bhogā abhinipphajjanti. </span><span class="translation sujato">That gentleman might try hard, strive, and make an effort, and succeed in earning money. </span></div><p><div class=verse-container id=mn14:9.2><span>So tesaṁ bhogānaṁ ārakkhādhikaraṇaṁ dukkhaṁ domanassaṁ paṭisaṁvedeti: </span><span class="translation sujato">But they experience pain and sadness when they try to protect it, thinking: </span></div><p><div class=verse-container id=mn14:9.3><span>‘kinti me bhoge neva rājāno hareyyuṁ, na corā hareyyuṁ, na aggi daheyya, na udakaṁ vaheyya, na appiyā vā dāyādā hareyyun’ti. </span><span class="translation sujato">‘How can I prevent my wealth from being taken by rulers or bandits, consumed by fire, swept away by flood, or taken by unloved heirs?’ </span></div><p><div class=verse-container id=mn14:9.4><span>Tassa evaṁ ārakkhato gopayato te bhoge rājāno vā haranti, corā vā haranti, aggi vā dahati, udakaṁ vā vahati, appiyā vā dāyādā haranti. </span><span class="translation sujato">And even though they protect it and ward it, rulers or bandits take it, or fire consumes it, or flood sweeps it away, or unloved heirs take it. </span></div><p><div class=verse-container id=mn14:9.5><span>So socati kilamati paridevati urattāḷiṁ kandati sammohaṁ āpajjati: </span><span class="translation sujato">They sorrow and wail and lament, beating their breast and falling into confusion: </span></div><p><div class=verse-container id=mn14:9.6><span>‘yampi me ahosi tampi no natthī’ti. </span><span class="translation sujato">‘What once was mine is gone.’ </span></div><p><div class=verse-container id=mn14:9.7><span>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:10.1><span>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati. </span><span class="translation sujato">Furthermore, for the sake of sensual pleasures kings fight with kings, aristocrats fight with aristocrats, brahmins fight with brahmins, and householders fight with householders. A mother fights with her child, child with mother, father with child, and child with father. Brother fights with brother, brother with sister, sister with brother, and friend fights with friend. </span></div><p><div class=verse-container id=mn14:10.2><span>Te tattha kalahaviggahavivādāpannā aññamaññaṁ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti. </span><span class="translation sujato">Once they’ve started quarreling, arguing, and disputing, they attack each other with fists, stones, rods, and swords, </span></div><p><div class=verse-container id=mn14:10.3><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">resulting in death and deadly pain. </span></div><p><div class=verse-container id=mn14:10.4><span>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:11.1><span>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, ubhatobyūḷhaṁ saṅgāmaṁ pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><span class="translation sujato">Furthermore, for the sake of sensual pleasures they don their sword and shield, fasten their bow and arrows, and plunge into a battle massed on both sides, with arrows and spears flying and swords flashing. </span></div><p><div class=verse-container id=mn14:11.2><span>Te tattha usūhipi vijjhanti, sattiyāpi vijjhanti, asināpi sīsaṁ chindanti. </span><span class="translation sujato">There they are struck with arrows and spears, and their heads are chopped off, </span></div><p><div class=verse-container id=mn14:11.3><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">resulting in death and deadly pain. </span></div><p><div class=verse-container id=mn14:11.4><span>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:12.1><span>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu asicammaṁ gahetvā, dhanukalāpaṁ sannayhitvā, addāvalepanā upakāriyo pakkhandanti usūsupi khippamānesu, sattīsupi khippamānāsu, asīsupi vijjotalantesu. </span><span class="translation sujato">Furthermore, for the sake of sensual pleasures they don their sword and shield, fasten their bow and arrows, and charge wetly plastered bastions, with arrows and spears flying and swords flashing. </span></div><p><div class=verse-container id=mn14:12.2><span>Te tattha usūhipi vijjhanti, sattiyāpi vijjhanti, chakaṇakāyapi osiñcanti, abhivaggenapi omaddanti, asināpi sīsaṁ chindanti. </span><span class="translation sujato">There they are struck with arrows and spears, splashed with dung, crushed by a superior force, and their heads are chopped off, </span></div><p><div class=verse-container id=mn14:12.3><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">resulting in death and deadly pain. </span></div><p><div class=verse-container id=mn14:12.4><span>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:13.1><span>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu sandhimpi chindanti, nillopampi haranti, ekāgārikampi karonti, paripanthepi tiṭṭhanti, paradārampi gacchanti. </span><span class="translation sujato">Furthermore, for the sake of sensual pleasures they break into houses, plunder wealth, steal from isolated buildings, commit highway robbery, and commit adultery. </span></div><p><div class=verse-container id=mn14:13.2><span>Tamenaṁ rājāno gahetvā vividhā kammakāraṇā kārenti—</span><span class="translation sujato">The rulers would arrest them and subject them to various punishments—</span></div><p><div class=verse-container id=mn14:13.3><span>kasāhipi tāḷenti, vettehipi tāḷenti, aḍḍhadaṇḍakehipi tāḷenti; hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti; bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span><span class="translation sujato">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘Rāhu’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded. </span></div><p><div class=verse-container id=mn14:13.4><span>Te tattha maraṇampi nigacchanti, maraṇamattampi dukkhaṁ. </span><span class="translation sujato">These result in death and deadly pain. </span></div><p><div class=verse-container id=mn14:13.5><span>Ayampi, mahānāma, kāmānaṁ ādīnavo sandiṭṭhiko dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This too is a drawback of sensual pleasures apparent in the present life, a mass of suffering caused by sensual pleasures. </span></div><p><div class=verse-container id=mn14:14.1><span>Puna caparaṁ, mahānāma, kāmahetu kāmanidānaṁ kāmādhikaraṇaṁ kāmānameva hetu kāyena duccaritaṁ caranti, vācāya duccaritaṁ caranti, manasā duccaritaṁ caranti. </span><span class="translation sujato">Furthermore, for the sake of sensual pleasures, they conduct themselves badly by way of body, speech, and mind. </span></div><p><div class=verse-container id=mn14:14.2><span>Te kāyena duccaritaṁ caritvā, vācāya duccaritaṁ caritvā, manasā duccaritaṁ caritvā, kāyassa bhedā paraṁ maraṇā, apāyaṁ duggatiṁ vinipātaṁ nirayaṁ upapajjanti. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=mn14:14.3><span>Ayampi, mahānāma, kāmānaṁ ādīnavo samparāyiko, dukkhakkhandho kāmahetu kāmanidānaṁ kāmādhikaraṇaṁ kāmānameva hetu. </span><span class="translation sujato">This is a drawback of sensual pleasures to do with lives to come, a mass of suffering caused by sensual pleasures. </span></div><p><div class=verse-container id=mn14:15.1><span>Ekamidāhaṁ, mahānāma, samayaṁ rājagahe viharāmi gijjhakūṭe pabbate. </span><span class="translation sujato">Mahānāma, this one time I was staying near Rājagaha, on the Vulture’s Peak Mountain. </span></div><p><div class=verse-container id=mn14:15.2><span>Tena kho pana samayena sambahulā nigaṇṭhā isigilipasse kāḷasilāyaṁ ubbhaṭṭhakā honti āsanapaṭikkhittā, opakkamikā dukkhā tibbā kharā kaṭukā vedanā vedayanti. </span><span class="translation sujato">Now at that time several Jain ascetics on the slopes of Isigili at the Black Rock were constantly standing, refusing seats. And they felt painful, sharp, severe, acute feelings due to overexertion. </span></div><p><div class=verse-container id=mn14:16.1><span>Atha khvāhaṁ, mahānāma, sāyanhasamayaṁ paṭisallānā vuṭṭhito yena isigilipasse kāḷasilā yena te nigaṇṭhā tenupasaṅkamiṁ; upasaṅkamitvā te nigaṇṭhe etadavocaṁ: </span><span class="translation sujato">Then in the late afternoon, I came out of retreat and went to the Black Rock to visit those Jain ascetics. I said to them, </span></div><p><div class=verse-container id=mn14:16.2><span>‘kiṁ nu tumhe, āvuso nigaṇṭhā, ubbhaṭṭhakā āsanapaṭikkhittā, opakkamikā dukkhā tibbā kharā kaṭukā vedanā vedayathā’ti? </span><span class="translation sujato">‘Reverends, why are you constantly standing, refusing seats, so that you suffer painful, sharp, severe, acute feelings due to overexertion?’ </span></div><p><div class=verse-container id=mn14:17.1><span>Evaṁ vutte, mahānāma, te nigaṇṭhā maṁ etadavocuṁ: </span><span class="translation sujato">When I said this, those Jain ascetics said to me, </span></div><p><div class=verse-container id=mn14:17.2><span>‘nigaṇṭho, āvuso, nāṭaputto sabbaññū sabbadassāvī aparisesaṁ ñāṇadassanaṁ paṭijānāti: </span><span class="translation sujato">‘Reverend, the Jain ascetic of the Ñātika clan claims to be all-knowing and all-seeing, to know and see everything without exception, thus: </span></div><p><div class=verse-container id=mn14:17.3><span>“carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhitan”ti. </span><span class="translation sujato">“Knowledge and vision are constantly and continually present to me, while walking, standing, sleeping, and waking.” </span></div><p><div class=verse-container id=mn14:17.4><span>So evamāha: </span><span class="translation sujato">He says, </span></div><p><div class=verse-container id=mn14:17.5><span>“atthi kho vo, nigaṇṭhā, pubbe pāpakammaṁ kataṁ, taṁ imāya kaṭukāya dukkarakārikāya nijjīretha; </span><span class="translation sujato">“O Jain ascetics, you have done bad deeds in a past life. Wear them away with these severe and grueling austerities. </span></div><p><div class=verse-container id=mn14:17.6><span>yaṁ panettha etarahi kāyena saṁvutā vācāya saṁvutā manasā saṁvutā taṁ āyatiṁ pāpassa kammassa akaraṇaṁ; </span><span class="translation sujato">And when in the present you are restrained in body, speech, and mind, you’re not doing any bad deeds for the future. </span></div><p><div class=verse-container id=mn14:17.7><span>iti purāṇānaṁ kammānaṁ tapasā byantibhāvā, navānaṁ kammānaṁ akaraṇā, āyatiṁ anavassavo; </span><span class="translation sujato">So, due to eliminating past deeds by fervent mortification, and not doing any new deeds, there’s nothing to come up in the future. </span></div><p><div class=verse-container id=mn14:17.8><span>āyatiṁ anavassavā kammakkhayo, kammakkhayā dukkhakkhayo, dukkhakkhayā vedanākkhayo, vedanākkhayā sabbaṁ dukkhaṁ nijjiṇṇaṁ bhavissatī”ti. </span><span class="translation sujato">With no future consequence, deeds end. With the ending of deeds, suffering ends. With the ending of suffering, feeling ends. And with the ending of feeling, all suffering will have been worn away.” </span></div><p><div class=verse-container id=mn14:17.9><span>Tañca panamhākaṁ ruccati ceva khamati ca, tena camha attamanā’ti. </span><span class="translation sujato">We endorse and accept this, and we are satisfied with it.’ </span></div><p><div class=verse-container id=mn14:18.1><span>Evaṁ vutte, ahaṁ, mahānāma, te nigaṇṭhe etadavocaṁ: </span><span class="translation sujato">When they said this, I said to them, </span></div><p><div class=verse-container id=mn14:18.2><span>‘kiṁ pana tumhe, āvuso nigaṇṭhā, jānātha—</span><span class="translation sujato">‘But reverends, do you know </span></div><p><div class=verse-container id=mn14:18.3><span>ahuvamheva mayaṁ pubbe na nāhuvamhā’ti? </span><span class="translation sujato">for sure that you existed in the past, and it is not the case that you did not exist?’ </span></div><p><div class=verse-container id=mn14:18.4><span>‘No hidaṁ, āvuso’. </span><span class="translation sujato">‘No we don’t, reverend.’ </span></div><p><div class=verse-container id=mn14:18.5><span>‘Kiṁ pana tumhe, āvuso nigaṇṭhā, jānātha—</span><span class="translation sujato">‘But reverends, do you know </span></div><p><div class=verse-container id=mn14:18.6><span>akaramheva mayaṁ pubbe pāpakammaṁ na nākaramhā’ti? </span><span class="translation sujato">for sure that you did bad deeds in the past?’ </span></div><p><div class=verse-container id=mn14:18.7><span>‘No hidaṁ, āvuso’. </span><span class="translation sujato">‘No we don’t, reverend.’ </span></div><p><div class=verse-container id=mn14:18.8><span>‘Kiṁ pana tumhe, āvuso nigaṇṭhā, jānātha—</span><span class="translation sujato">‘But reverends, do you know </span></div><p><div class=verse-container id=mn14:18.9><span>evarūpaṁ vā evarūpaṁ vā pāpakammaṁ akaramhā’ti? </span><span class="translation sujato">that you did such and such bad deeds?’ </span></div><p><div class=verse-container id=mn14:18.10><span>‘No hidaṁ, āvuso’. </span><span class="translation sujato">‘No we don’t, reverend.’ </span></div><p><div class=verse-container id=mn14:18.11><span>‘Kiṁ pana tumhe, āvuso nigaṇṭhā, jānātha—</span><span class="translation sujato">‘But reverends, do you know </span></div><p><div class=verse-container id=mn14:18.12><span>ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatī’ti? </span><span class="translation sujato">that so much suffering has already been worn away? Or that so much suffering still remains to be worn away? Or that when so much suffering is worn away all suffering will have been worn away?’ </span></div><p><div class=verse-container id=mn14:18.13><span>‘No hidaṁ, āvuso’. </span><span class="translation sujato">‘No we don’t, reverend.’ </span></div><p><div class=verse-container id=mn14:18.14><span>‘Kiṁ pana tumhe, āvuso nigaṇṭhā, jānātha—</span><span class="translation sujato">‘But reverends, do you know </span></div><p><div class=verse-container id=mn14:18.15><span>diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadan’ti? </span><span class="translation sujato">about giving up unskillful qualities in this very life and embracing skillful qualities?’ </span></div><p><div class=verse-container id=mn14:18.16><span>‘No hidaṁ, āvuso’. </span><span class="translation sujato">‘No we don’t, reverend.’ </span></div><p><div class=verse-container id=mn14:19.1><span>‘Iti kira tumhe, āvuso nigaṇṭhā, na jānātha—</span><span class="translation sujato">‘So it seems that you don’t know any of these things. </span></div><p><div class=verse-container id=mn14:19.2><span>ahuvamheva mayaṁ pubbe na nāhuvamhāti, na jānātha—</span></div><p><div class=verse-container id=mn14:19.3><span>akaramheva mayaṁ pubbe pāpakammaṁ na nākaramhāti, na jānātha—</span></div><p><div class=verse-container id=mn14:19.4><span>evarūpaṁ vā evarūpaṁ vā pāpakammaṁ akaramhāti, na jānātha—</span></div><p><div class=verse-container id=mn14:19.5><span>ettakaṁ vā dukkhaṁ nijjiṇṇaṁ, ettakaṁ vā dukkhaṁ nijjīretabbaṁ, ettakamhi vā dukkhe nijjiṇṇe sabbaṁ dukkhaṁ nijjiṇṇaṁ bhavissatīti. </span></div><p><div class=verse-container id=mn14:19.6><span>Na jānātha—</span></div><p><div class=verse-container id=mn14:19.7><span>diṭṭheva dhamme akusalānaṁ dhammānaṁ pahānaṁ, kusalānaṁ dhammānaṁ upasampadaṁ. </span></div><p><div class=verse-container id=mn14:19.8><span>Evaṁ sante, āvuso nigaṇṭhā, ye loke luddā lohitapāṇino kurūrakammantā manussesu paccājātā te nigaṇṭhesu pabbajantī’ti? </span><span class="translation sujato">That being so, when those in the world who are violent and bloody-handed and of cruel livelihood are reborn among humans they go forth as Jain ascetics.’ </span></div><p><div class=verse-container id=mn14:20.1><span>‘Na kho, āvuso gotama, sukhena sukhaṁ adhigantabbaṁ, dukkhena kho sukhaṁ adhigantabbaṁ; </span><span class="translation sujato">‘Reverend Gotama, pleasure is not gained through pleasure; pleasure is gained through pain. </span></div><p><div class=verse-container id=mn14:20.2><span>sukhena cāvuso gotama, sukhaṁ adhigantabbaṁ abhavissa, rājā māgadho seniyo bimbisāro sukhaṁ adhigaccheyya, rājā māgadho seniyo bimbisāro sukhavihāritaro āyasmatā gotamenā’ti. </span><span class="translation sujato">For if pleasure were to be gained through pleasure, King Seniya Bimbisāra of Magadha would gain pleasure, since he lives in greater pleasure than Venerable Gotama.’ </span></div><p><div class=verse-container id=mn14:20.3><span>‘Addhāyasmantehi nigaṇṭhehi sahasā appaṭisaṅkhā vācā bhāsitā: </span><span class="translation sujato">‘Clearly the venerables have spoken rashly, without reflection. </span></div><p><div class=verse-container id=mn14:20.4><span>“na kho, āvuso gotama, sukhena sukhaṁ adhigantabbaṁ, dukkhena kho sukhaṁ adhigantabbaṁ; </span></div><p><div class=verse-container id=mn14:20.5><span>sukhena cāvuso gotama, sukhaṁ adhigantabbaṁ abhavissa, rājā māgadho seniyo bimbisāro sukhaṁ adhigaccheyya, rājā māgadho seniyo bimbisāro sukhavihāritaro āyasmatā gotamenā”ti. </span></div><p><div class=verse-container id=mn14:20.6><span>Api ca ahameva tattha paṭipucchitabbo: </span><span class="translation sujato">Rather, I’m the one who should be asked about </span></div><p><div class=verse-container id=mn14:20.7><span>“ko nu kho āyasmantānaṁ sukhavihāritaro rājā vā māgadho seniyo bimbisāro āyasmā vā gotamo”ti? </span><span class="translation sujato">who lives in greater pleasure, King Bimbisāra or Venerable Gotama?’ </span></div><p><div class=verse-container id=mn14:20.8><span>Addhāvuso gotama, amhehi sahasā appaṭisaṅkhā vācā bhāsitā, na kho, āvuso gotama, sukhena sukhaṁ adhigantabbaṁ, dukkhena kho sukhaṁ adhigantabbaṁ; </span><span class="translation sujato">‘Clearly we spoke rashly and without reflection. </span></div><p><div class=verse-container id=mn14:20.9><span>sukhena cāvuso gotama, sukhaṁ adhigantabbaṁ abhavissa, rājā māgadho seniyo bimbisāro sukhaṁ adhigaccheyya, rājā māgadho seniyo bimbisāro sukhavihāritaro āyasmatā gotamenāti. </span></div><p><div class=verse-container id=mn14:20.10><span>Api ca tiṭṭhatetaṁ, idānipi mayaṁ āyasmantaṁ gotamaṁ pucchāma: </span><span class="translation sujato">But let that be. Now we ask Venerable Gotama: </span></div><p><div class=verse-container id=mn14:20.11><span>“ko nu kho āyasmantānaṁ sukhavihāritaro rājā vā māgadho seniyo bimbisāro āyasmā vā gotamo”ti? </span><span class="translation sujato">“Who lives in greater pleasure, King Bimbisāra or Venerable Gotama?”’ </span></div><p><div class=verse-container id=mn14:21.1><span>Tena hāvuso nigaṇṭhā, tumheva tattha paṭipucchissāmi, yathā vo khameyya tathā naṁ byākareyyātha. </span><span class="translation sujato">‘Well then, reverends, I’ll ask you about this in return, and you can answer as you like. </span></div><p><div class=verse-container id=mn14:21.2><span>Taṁ kiṁ maññathāvuso nigaṇṭhā, pahoti rājā māgadho seniyo bimbisāro, </span><span class="translation sujato">What do you think, reverends? </span></div><p><div class=verse-container id=mn14:21.3><span>aniñjamāno kāyena, abhāsamāno vācaṁ, satta rattindivāni ekantasukhaṁ paṭisaṁvedī viharitun’ti? </span><span class="translation sujato">Is King Bimbisāra capable of experiencing perfect happiness for seven days and nights without moving his body or speaking?’ </span></div><p><div class=verse-container id=mn14:21.4><span>‘No hidaṁ, āvuso’. </span><span class="translation sujato">‘No he is not, reverend.’ </span></div><p><div class=verse-container id=mn14:21.5><span>‘Taṁ kiṁ maññathāvuso nigaṇṭhā, pahoti rājā māgadho seniyo bimbisāro, </span><span class="translation sujato">‘What do you think, reverends? </span></div><p><div class=verse-container id=mn14:21.6><span>aniñjamāno kāyena, abhāsamāno vācaṁ, cha rattindivāni …pe… </span><span class="translation sujato">Is King Bimbisāra capable of experiencing perfect happiness for six days … </span></div><p><div class=verse-container id=mn14:21.7><span>pañca rattindivāni … </span><span class="translation sujato">five days … </span></div><p><div class=verse-container id=mn14:21.8><span>cattāri rattindivāni … </span><span class="translation sujato">four days … </span></div><p><div class=verse-container id=mn14:21.9><span>tīṇi rattindivāni … </span><span class="translation sujato">three days … </span></div><p><div class=verse-container id=mn14:21.10><span>dve rattindivāni … </span><span class="translation sujato">two days … </span></div><p><div class=verse-container id=mn14:21.11><span>ekaṁ rattindivaṁ ekantasukhaṁ paṭisaṁvedī viharitun’ti? </span><span class="translation sujato">one day?’ </span></div><p><div class=verse-container id=mn14:21.12><span>‘No hidaṁ, āvuso’. </span><span class="translation sujato">‘No he is not, reverend.’ </span></div><p><div class=verse-container id=mn14:21.13><span>‘Ahaṁ kho, āvuso nigaṇṭhā, pahomi aniñjamāno kāyena, abhāsamāno vācaṁ, ekaṁ rattindivaṁ ekantasukhaṁ paṭisaṁvedī viharituṁ. </span><span class="translation sujato">‘But I am capable of experiencing perfect happiness for one day and night without moving my body or speaking. </span></div><p><div class=verse-container id=mn14:21.14><span>Ahaṁ kho, āvuso nigaṇṭhā, pahomi aniñjamāno kāyena, abhāsamāno vācaṁ, dve rattindivāni … </span><span class="translation sujato">I am capable of experiencing perfect happiness for two days … </span></div><p><div class=verse-container id=mn14:21.15><span>tīṇi rattindivāni … </span><span class="translation sujato">three days … </span></div><p><div class=verse-container id=mn14:21.16><span>cattāri rattindivāni … </span><span class="translation sujato">four days … </span></div><p><div class=verse-container id=mn14:21.17><span>pañca rattindivāni … </span><span class="translation sujato">five days … </span></div><p><div class=verse-container id=mn14:21.18><span>cha rattindivāni … </span><span class="translation sujato">six days … </span></div><p><div class=verse-container id=mn14:21.19><span>satta rattindivāni ekantasukhaṁ paṭisaṁvedī viharituṁ. </span><span class="translation sujato">seven days. </span></div><p><div class=verse-container id=mn14:21.20><span>Taṁ kiṁ maññathāvuso nigaṇṭhā, evaṁ sante ko sukhavihāritaro rājā vā māgadho seniyo bimbisāro ahaṁ vā’ti? </span><span class="translation sujato">What do you think, reverends? This being so, who lives in greater pleasure, King Bimbisāra or I?’ </span></div><p><div class=verse-container id=mn14:21.21><span>‘Evaṁ sante āyasmāva gotamo sukhavihāritaro raññā māgadhena seniyena bimbisārenā’”ti. </span><span class="translation sujato">‘This being so, Venerable Gotama lives in greater pleasure than King Bimbisāra.’” </span></div><p><div class=verse-container id=mn14:21.22><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=mn14:21.23><span>Attamano mahānāmo sakko bhagavato bhāsitaṁ abhinandīti. </span><span class="translation sujato">Satisfied, Mahānāma the Sakyan approved what the Buddha said. </span></div><p><div class=verse-container id=mn14:21.24><span>Cūḷadukkhakkhandhasuttaṁ niṭṭhitaṁ catutthaṁ. </span></div><div class=flex-between><a href=/canon/en/pli/ms/sutta/mn/mn0013.html>Previous</a><a href=/canon/en/pli/ms/sutta/mn/mn0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>