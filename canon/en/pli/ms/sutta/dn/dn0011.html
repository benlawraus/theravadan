<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/de/pli/ms/sutta/dn/dn0011.html>Deutsch</a> , <a href=/canon/sr/pli/ms/sutta/dn/dn0011.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/dn/dn0010.html>Previous</a><a href=/canon/en/pli/ms/sutta/dn/dn0012.html>Next</a></div><p><div class=verse-container id=dn11:0.1><span>Dīgha Nikāya 11 </span><span class="translation sujato">Long Discourses 11 </span></div><p><div class=verse-container id=dn11:0.2><span class=big-bold>Kevaṭṭasutta </span><span class="translation sujato">With Kevaḍḍha </span></div><p><div class=verse-container id=dn11:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=dn11:1.2><span>ekaṁ samayaṁ bhagavā nāḷandāyaṁ viharati pāvārikambavane. </span><span class="translation sujato">At one time the Buddha was staying near Nāḷandā in Pāvārika’s mango grove. </span></div><p><div class=verse-container id=dn11:1.3><span>Atha kho kevaṭṭo gahapatiputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kevaṭṭo gahapatiputto bhagavantaṁ etadavoca: </span><span class="translation sujato">Then the householder Kevaḍḍha went up to the Buddha, bowed, sat down to one side, and said to him, </span></div><p><div class=verse-container id=dn11:1.4><span>“ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā. </span><span class="translation sujato">“Sir, this Nāḷandā is successful and prosperous, populous, full of people. </span></div><p><div class=verse-container id=dn11:1.5><span>Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati; </span><span class="translation sujato">Please direct a mendicant to perform a superhuman demonstration of psychic power. </span></div><p><div class=verse-container id=dn11:1.6><span>evāyaṁ nāḷandā bhiyyoso mattāya bhagavati abhippasīdissatī”ti. </span><span class="translation sujato">Then Nāḷandā will become even more devoted to the Buddha!” </span></div><p><div class=verse-container id=dn11:1.7><span>Evaṁ vutte, bhagavā kevaṭṭaṁ gahapatiputtaṁ etadavoca: </span><span class="translation sujato">When he said this, the Buddha said, </span></div><p><div class=verse-container id=dn11:1.8><span>“na kho ahaṁ, kevaṭṭa, bhikkhūnaṁ evaṁ dhammaṁ desemi: </span><span class="translation sujato">“Kevaḍḍha, I do not teach Dhamma to the mendicants like this: </span></div><p><div class=verse-container id=dn11:1.9><span>‘etha tumhe, bhikkhave, gihīnaṁ odātavasanānaṁ uttari manussadhammā iddhipāṭihāriyaṁ karothā’”ti. </span><span class="translation sujato">‘Come now, mendicants, perform a superhuman demonstration of psychic power for the white-clothed laypeople.’” </span></div><p><div class=verse-container id=dn11:2.1><span>Dutiyampi kho kevaṭṭo gahapatiputto bhagavantaṁ etadavoca: </span><span class="translation sujato">For a second time, Kevaḍḍha made the same request, </span></div><p><div class=verse-container id=dn11:2.2><span>“nāhaṁ, bhante, bhagavantaṁ dhaṁsemi; </span><span class="translation sujato">“Sir, I am not teaching you the Dhamma, </span></div><p><div class=verse-container id=dn11:2.3><span>api ca evaṁ vadāmi: </span><span class="translation sujato">but nonetheless I say: </span></div><p><div class=verse-container id=dn11:2.4><span>‘ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā. </span><span class="translation sujato">‘Sir, this Nāḷandā is successful and prosperous, populous, full of people. </span></div><p><div class=verse-container id=dn11:2.5><span>Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati; </span><span class="translation sujato">Please direct a mendicant to perform a superhuman demonstration of psychic power. </span></div><p><div class=verse-container id=dn11:2.6><span>evāyaṁ nāḷandā bhiyyoso mattāya bhagavati abhippasīdissatī’”ti. </span><span class="translation sujato">Then Nāḷandā will become even more devoted to the Buddha!’” </span></div><p><div class=verse-container id=dn11:2.7><span>Dutiyampi kho bhagavā kevaṭṭaṁ gahapatiputtaṁ etadavoca: </span><span class="translation sujato">But for a second time, the Buddha gave the same answer. </span></div><p><div class=verse-container id=dn11:2.8><span>“na kho ahaṁ, kevaṭṭa, bhikkhūnaṁ evaṁ dhammaṁ desemi: </span></div><p><div class=verse-container id=dn11:2.9><span>‘etha tumhe, bhikkhave, gihīnaṁ odātavasanānaṁ uttari manussadhammā iddhipāṭihāriyaṁ karothā’”ti. </span></div><p><div class=verse-container id=dn11:3.1><span>Tatiyampi kho kevaṭṭo gahapatiputto bhagavantaṁ etadavoca: </span><span class="translation sujato">For a third time, Kevaḍḍha made the same request, </span></div><p><div class=verse-container id=dn11:3.2><span>“nāhaṁ, bhante, bhagavantaṁ dhaṁsemi; </span></div><p><div class=verse-container id=dn11:3.3><span>api ca evaṁ vadāmi: </span></div><p><div class=verse-container id=dn11:3.4><span>‘ayaṁ, bhante, nāḷandā iddhā ceva phītā ca bahujanā ākiṇṇamanussā bhagavati abhippasannā. </span></div><p><div class=verse-container id=dn11:3.5><span>Sādhu, bhante, bhagavā ekaṁ bhikkhuṁ samādisatu, yo uttari manussadhammā iddhipāṭihāriyaṁ karissati. </span></div><p><div class=verse-container id=dn11:3.6><span>Evāyaṁ nāḷandā bhiyyoso mattāya bhagavati abhippasīdissatī’”ti. </span><span class="translation sujato">at which the Buddha said the following. </span></div><p><div class=verse-container id=dn11:3.7.0><span>1. Iddhipāṭihāriya </span><span class="translation sujato">1. The Demonstration of Psychic Power </span></div><p><div class=verse-container id=dn11:3.8><span>“Tīṇi kho imāni, kevaṭṭa, pāṭihāriyāni mayā sayaṁ abhiññā sacchikatvā paveditāni. </span><span class="translation sujato">“Kevaḍḍha, there are three kinds of demonstration, which I declare having realized them with my own insight. </span></div><p><div class=verse-container id=dn11:3.9><span>Katamāni tīṇi? </span><span class="translation sujato">What three? </span></div><p><div class=verse-container id=dn11:3.10><span>Iddhipāṭihāriyaṁ, ādesanāpāṭihāriyaṁ, anusāsanīpāṭihāriyaṁ. </span><span class="translation sujato">The demonstration of psychic power, the demonstration of revealing, and the demonstration of instruction. </span></div><p><div class=verse-container id=dn11:4.1><span>Katamañca, kevaṭṭa, iddhipāṭihāriyaṁ? </span><span class="translation sujato">And what is the demonstration of psychic power? </span></div><p><div class=verse-container id=dn11:4.2><span>Idha, kevaṭṭa, bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti; āvibhāvaṁ tirobhāvaṁ tirokuṭṭaṁ tiropākāraṁ tiropabbataṁ asajjamāno gacchati seyyathāpi ākāse; pathaviyāpi ummujjanimujjaṁ karoti seyyathāpi udake; udakepi abhijjamāne gacchati seyyathāpi pathaviyaṁ; ākāsepi pallaṅkena kamati seyyathāpi pakkhī sakuṇo; imepi candimasūriye evaṁ mahiddhike evaṁ mahānubhāve pāṇinā parāmasati parimajjati; yāva brahmalokāpi kāyena vasaṁ vatteti. </span><span class="translation sujato">It’s a mendicant who wields the many kinds of psychic power: multiplying themselves and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful; controlling the body as far as the realm of divinity. </span></div><p><div class=verse-container id=dn11:4.3><span>Tamenaṁ aññataro saddho pasanno passati taṁ bhikkhuṁ anekavihitaṁ iddhividhaṁ paccanubhontaṁ—ekopi hutvā bahudhā hontaṁ, bahudhāpi hutvā eko hontaṁ; āvibhāvaṁ tirobhāvaṁ; tirokuṭṭaṁ tiropākāraṁ tiropabbataṁ asajjamānaṁ gacchantaṁ seyyathāpi ākāse; pathaviyāpi ummujjanimujjaṁ karontaṁ seyyathāpi udake; udakepi abhijjamāne gacchantaṁ seyyathāpi pathaviyaṁ; ākāsepi pallaṅkena kamantaṁ seyyathāpi pakkhī sakuṇo; imepi candimasūriye evaṁ mahiddhike evaṁ mahānubhāve pāṇinā parāmasantaṁ parimajjantaṁ yāva brahmalokāpi kāyena vasaṁ vattentaṁ. </span><span class="translation sujato">Someone with faith and confidence sees that mendicant performing those superhuman feats. </span></div><p><div class=verse-container id=dn11:4.4><span>Tamenaṁ so saddho pasanno aññatarassa assaddhassa appasannassa āroceti: </span><span class="translation sujato">They tell someone else who lacks faith and confidence: </span></div><p><div class=verse-container id=dn11:4.5><span>‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā. </span><span class="translation sujato">‘Oh lord, how incredible, how amazing! The ascetic has such psychic power and might! </span></div><p><div class=verse-container id=dn11:4.6><span>Amāhaṁ bhikkhuṁ addasaṁ anekavihitaṁ iddhividhaṁ paccanubhontaṁ—ekopi hutvā bahudhā hontaṁ, bahudhāpi hutvā eko hontaṁ …pe… yāva brahmalokāpi kāyena vasaṁ vattentan’ti. </span><span class="translation sujato">I saw him myself, performing all these superhuman feats!’ </span></div><p><div class=verse-container id=dn11:5.1><span>Tamenaṁ so assaddho appasanno taṁ saddhaṁ pasannaṁ evaṁ vadeyya: </span><span class="translation sujato">But the one lacking faith and confidence would say to them: </span></div><p><div class=verse-container id=dn11:5.2><span>‘atthi kho, bho, gandhārī nāma vijjā. </span><span class="translation sujato">‘There’s a spell named Gandhārī. </span></div><p><div class=verse-container id=dn11:5.3><span>Tāya so bhikkhu anekavihitaṁ iddhividhaṁ paccanubhoti—ekopi hutvā bahudhā hoti, bahudhāpi hutvā eko hoti …pe… yāva brahmalokāpi kāyena vasaṁ vattetī’ti. </span><span class="translation sujato">Using that a mendicant can perform such superhuman feats.’ </span></div><p><div class=verse-container id=dn11:5.4><span>Taṁ kiṁ maññasi, kevaṭṭa, </span><span class="translation sujato">What do you think, Kevaḍḍha? </span></div><p><div class=verse-container id=dn11:5.5><span>api nu so assaddho appasanno taṁ saddhaṁ pasannaṁ evaṁ vadeyyā”ti? </span><span class="translation sujato">Wouldn’t someone lacking faith speak like that?” </span></div><p><div class=verse-container id=dn11:5.6><span>“Vadeyya, bhante”ti. </span><span class="translation sujato">“They would, sir.” </span></div><p><div class=verse-container id=dn11:5.7><span>“Imaṁ kho ahaṁ, kevaṭṭa, iddhipāṭihāriye ādīnavaṁ sampassamāno iddhipāṭihāriyena aṭṭīyāmi harāyāmi jigucchāmi. </span><span class="translation sujato">“Seeing this drawback in psychic power, I’m horrified, repelled, and disgusted by demonstrations of psychic power. </span></div><p><div class=verse-container id=dn11:6.0><span>2. Ādesanāpāṭihāriya </span><span class="translation sujato">2. The Demonstration of Revealing </span></div><p><div class=verse-container id=dn11:6.1><span>Katamañca, kevaṭṭa, ādesanāpāṭihāriyaṁ? </span><span class="translation sujato">And what is the demonstration of revealing? </span></div><p><div class=verse-container id=dn11:6.2><span>Idha, kevaṭṭa, bhikkhu parasattānaṁ parapuggalānaṁ cittampi ādisati, cetasikampi ādisati, vitakkitampi ādisati, vicāritampi ādisati: </span><span class="translation sujato">It’s when a mendicant reveals the mind, mentality, thoughts, and reflections of other beings and individuals: </span></div><p><div class=verse-container id=dn11:6.3><span>‘evampi te mano, itthampi te mano, itipi te cittan’ti. </span><span class="translation sujato">‘This is what you’re thinking, such is your thought, and thus is your state of mind.’ </span></div><p><div class=verse-container id=dn11:6.4><span>Tamenaṁ aññataro saddho pasanno passati taṁ bhikkhuṁ parasattānaṁ parapuggalānaṁ cittampi ādisantaṁ, cetasikampi ādisantaṁ, vitakkitampi ādisantaṁ, vicāritampi ādisantaṁ: </span><span class="translation sujato">Someone with faith and confidence sees that mendicant revealing another person’s thoughts. </span></div><p><div class=verse-container id=dn11:6.5><span>‘evampi te mano, itthampi te mano, itipi te cittan’ti. </span></div><p><div class=verse-container id=dn11:6.6><span>Tamenaṁ so saddho pasanno aññatarassa assaddhassa appasannassa āroceti: </span><span class="translation sujato">They tell someone else who lacks faith and confidence: </span></div><p><div class=verse-container id=dn11:6.7><span>‘acchariyaṁ vata bho, abbhutaṁ vata bho, samaṇassa mahiddhikatā mahānubhāvatā. </span><span class="translation sujato">‘Oh lord, how incredible, how amazing! The ascetic has such psychic power and might! </span></div><p><div class=verse-container id=dn11:6.8><span>Amāhaṁ bhikkhuṁ addasaṁ parasattānaṁ parapuggalānaṁ cittampi ādisantaṁ, cetasikampi ādisantaṁ, vitakkitampi ādisantaṁ, vicāritampi ādisantaṁ: </span><span class="translation sujato">I saw him myself, revealing the thoughts of another person!’ </span></div><p><div class=verse-container id=dn11:6.9><span>“evampi te mano, itthampi te mano, itipi te cittan”’ti. </span></div><p><div class=verse-container id=dn11:7.1><span>Tamenaṁ so assaddho appasanno taṁ saddhaṁ pasannaṁ evaṁ vadeyya: </span><span class="translation sujato">But the one lacking faith and confidence would say to them: </span></div><p><div class=verse-container id=dn11:7.2><span>‘atthi kho, bho, maṇikā nāma vijjā; </span><span class="translation sujato">‘There’s a spell named Māṇikā. </span></div><p><div class=verse-container id=dn11:7.3><span>tāya so bhikkhu parasattānaṁ parapuggalānaṁ cittampi ādisati, cetasikampi ādisati, vitakkitampi ādisati, vicāritampi ādisati: </span><span class="translation sujato">Using that a mendicant can reveal another person’s thoughts.’ </span></div><p><div class=verse-container id=dn11:7.4><span>“evampi te mano, itthampi te mano, itipi te cittan”’ti. </span></div><p><div class=verse-container id=dn11:7.5><span>Taṁ kiṁ maññasi, kevaṭṭa, </span><span class="translation sujato">What do you think, Kevaḍḍha? </span></div><p><div class=verse-container id=dn11:7.6><span>api nu so assaddho appasanno taṁ saddhaṁ pasannaṁ evaṁ vadeyyā”ti? </span><span class="translation sujato">Wouldn’t someone lacking faith speak like that?” </span></div><p><div class=verse-container id=dn11:7.7><span>“Vadeyya, bhante”ti. </span><span class="translation sujato">“They would, sir.” </span></div><p><div class=verse-container id=dn11:7.8><span>“Imaṁ kho ahaṁ, kevaṭṭa, ādesanāpāṭihāriye ādīnavaṁ sampassamāno ādesanāpāṭihāriyena aṭṭīyāmi harāyāmi jigucchāmi. </span><span class="translation sujato">“Seeing this drawback in revealing, I’m horrified, repelled, and disgusted by demonstrations of revealing. </span></div><p><div class=verse-container id=dn11:8.0><span>3. Anusāsanīpāṭihāriya </span><span class="translation sujato">3. The Demonstration of Instruction </span></div><p><div class=verse-container id=dn11:8.1><span>Katamañca, kevaṭṭa, anusāsanīpāṭihāriyaṁ? </span><span class="translation sujato">And what is the demonstration of instruction? </span></div><p><div class=verse-container id=dn11:8.2><span>Idha, kevaṭṭa, bhikkhu evamanusāsati: </span><span class="translation sujato">It’s when a mendicant instructs others like this: </span></div><p><div class=verse-container id=dn11:8.3><span>‘evaṁ vitakketha, mā evaṁ vitakkayittha, evaṁ manasikarotha, mā evaṁ manasākattha, idaṁ pajahatha, idaṁ upasampajja viharathā’ti. </span><span class="translation sujato">‘Think like this, not like that. Focus your mind like this, not like that. Give up this, and live having achieved that.’ </span></div><p><div class=verse-container id=dn11:8.4><span>Idaṁ vuccati, kevaṭṭa, anusāsanīpāṭihāriyaṁ. </span><span class="translation sujato">This is called the demonstration of instruction. </span></div><p><div class=verse-container id=dn11:9-66.1><span>Puna caparaṁ, kevaṭṭa, idha tathāgato loke uppajjati arahaṁ sammāsambuddho …pe… </span><span class="translation sujato">Furthermore, a Realized One arises in the world … </span></div><p><div class=verse-container id=dn11:9-66.2><span>Evaṁ kho, kevaṭṭa, bhikkhu sīlasampanno hoti …pe… </span><span class="translation sujato">That’s how a mendicant is accomplished in ethics. … </span></div><p><div class=verse-container id=dn11:9-66.3><span>paṭhamaṁ jhānaṁ upasampajja viharati. </span><span class="translation sujato">They enter and remain in the first absorption … </span></div><p><div class=verse-container id=dn11:9-66.4><span>Idampi vuccati, kevaṭṭa, anusāsanīpāṭihāriyaṁ …pe… </span><span class="translation sujato">This is called the demonstration of instruction. </span></div><p><div class=verse-container id=dn11:9-66.5><span>dutiyaṁ jhānaṁ …pe… </span><span class="translation sujato">They enter and remain in the second absorption … </span></div><p><div class=verse-container id=dn11:9-66.6><span>tatiyaṁ jhānaṁ …pe… </span><span class="translation sujato">third absorption … </span></div><p><div class=verse-container id=dn11:9-66.7><span>catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=dn11:9-66.8><span>Idampi vuccati, kevaṭṭa, anusāsanīpāṭihāriyaṁ …pe… </span><span class="translation sujato">This too is called the demonstration of instruction. </span></div><p><div class=verse-container id=dn11:9-66.9><span>ñāṇadassanāya cittaṁ abhinīharati abhininnāmeti …pe… </span><span class="translation sujato">They project and extend the mind toward knowledge and vision … </span></div><p><div class=verse-container id=dn11:9-66.10><span>idampi vuccati, kevaṭṭa, anusāsanīpāṭihāriyaṁ …pe… </span><span class="translation sujato">This too is called the demonstration of instruction. </span></div><p><div class=verse-container id=dn11:9-66.11><span>nāparaṁ itthattāyāti pajānāti …pe… </span><span class="translation sujato">They understand: ‘… there is nothing further for this place.’ </span></div><p><div class=verse-container id=dn11:9-66.12><span>idampi vuccati, kevaṭṭa, anusāsanīpāṭihāriyaṁ. </span><span class="translation sujato">This too is called the demonstration of instruction. </span></div><p><div class=verse-container id=dn11:67.1><span>Imāni kho, kevaṭṭa, tīṇi pāṭihāriyāni mayā sayaṁ abhiññā sacchikatvā paveditāni. </span><span class="translation sujato">These, Kevaḍḍha, are the three kinds of demonstration, which I declare having realized them with my own insight. </span></div><p><div class=verse-container id=dn11:67.2.0><span>4. Bhūtanirodhesakabhikkhuvatthu </span><span class="translation sujato">4. On the Mendicant in Search of the Cessation of Being </span></div><p><div class=verse-container id=dn11:67.3><span>Bhūtapubbaṁ, kevaṭṭa, imasmiññeva bhikkhusaṅghe aññatarassa bhikkhuno evaṁ cetaso parivitakko udapādi: </span><span class="translation sujato">Once upon a time, Kevaḍḍha, a mendicant in this very Saṅgha had the following thought, </span></div><p><div class=verse-container id=dn11:67.4><span>‘kattha nu kho ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation sujato">‘Where do these four principal states cease without anything left over, namely, the elements of earth, water, fire, and air?’ </span></div><p><div class=verse-container id=dn11:68.1><span>Atha kho so, kevaṭṭa, bhikkhu tathārūpaṁ samādhiṁ samāpajji, yathāsamāhite citte devayāniyo maggo pāturahosi. </span><span class="translation sujato">Then that mendicant attained a state of immersion such that a path to the gods appeared. </span></div><p><div class=verse-container id=dn11:68.2><span>Atha kho so, kevaṭṭa, bhikkhu yena cātumahārājikā devā tenupasaṅkami; upasaṅkamitvā cātumahārājike deve etadavoca: </span><span class="translation sujato">Then he approached the gods of the four great kings and said, </span></div><p><div class=verse-container id=dn11:68.3><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation sujato">‘Reverends, where do these four principal states cease without anything left over, namely, the elements of earth, water, fire, and air?’ </span></div><p><div class=verse-container id=dn11:68.4><span>Evaṁ vutte, kevaṭṭa, cātumahārājikā devā taṁ bhikkhuṁ etadavocuṁ: </span><span class="translation sujato">When he said this, those gods said to him, </span></div><p><div class=verse-container id=dn11:68.5><span>‘mayampi kho, bhikkhu, na jānāma: </span><span class="translation sujato">‘Mendicant, we too do not know this. </span></div><p><div class=verse-container id=dn11:68.6><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:68.7><span>Atthi kho, bhikkhu, cattāro mahārājāno amhehi abhikkantatarā ca paṇītatarā ca. </span><span class="translation sujato">But the four great kings are our superiors. </span></div><p><div class=verse-container id=dn11:68.8><span>Te kho etaṁ jāneyyuṁ: </span><span class="translation sujato">They might know.’ </span></div><p><div class=verse-container id=dn11:68.9><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:69.1><span>Atha kho so, kevaṭṭa, bhikkhu yena cattāro mahārājāno tenupasaṅkami; upasaṅkamitvā cattāro mahārāje etadavoca: </span><span class="translation sujato">Then he approached the four great kings and asked the same question. </span></div><p><div class=verse-container id=dn11:69.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span></div><p><div class=verse-container id=dn11:69.3><span>Evaṁ vutte, kevaṭṭa, cattāro mahārājāno taṁ bhikkhuṁ etadavocuṁ: </span><span class="translation sujato">But they also said to him, </span></div><p><div class=verse-container id=dn11:69.4><span>‘mayampi kho, bhikkhu, na jānāma: </span><span class="translation sujato">‘Mendicant, we too do not know this. </span></div><p><div class=verse-container id=dn11:69.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu, āpodhātu tejodhātu vāyodhātū”ti. </span></div><p><div class=verse-container id=dn11:69.6><span>Atthi kho, bhikkhu, tāvatiṁsā nāma devā amhehi abhikkantatarā ca paṇītatarā ca. </span><span class="translation sujato">But the gods of the thirty-three … </span></div><p><div class=verse-container id=dn11:69.7><span>Te kho etaṁ jāneyyuṁ: </span></div><p><div class=verse-container id=dn11:69.8><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:70.1><span>Atha kho so, kevaṭṭa, bhikkhu yena tāvatiṁsā devā tenupasaṅkami; upasaṅkamitvā tāvatiṁse deve etadavoca: </span></div><p><div class=verse-container id=dn11:70.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span></div><p><div class=verse-container id=dn11:70.3><span>Evaṁ vutte, kevaṭṭa, tāvatiṁsā devā taṁ bhikkhuṁ etadavocuṁ: </span></div><p><div class=verse-container id=dn11:70.4><span>‘mayampi kho, bhikkhu, na jānāma: </span></div><p><div class=verse-container id=dn11:70.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:70.6><span>Atthi kho, bhikkhu, sakko nāma devānamindo amhehi abhikkantataro ca paṇītataro ca. </span><span class="translation sujato">Sakka, lord of gods … </span></div><p><div class=verse-container id=dn11:70.7><span>So kho etaṁ jāneyya: </span></div><p><div class=verse-container id=dn11:70.8><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:71.1><span>Atha kho so, kevaṭṭa, bhikkhu yena sakko devānamindo tenupasaṅkami; upasaṅkamitvā sakkaṁ devānamindaṁ etadavoca: </span></div><p><div class=verse-container id=dn11:71.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span></div><p><div class=verse-container id=dn11:71.3><span>Evaṁ vutte, kevaṭṭa, sakko devānamindo taṁ bhikkhuṁ etadavoca: </span></div><p><div class=verse-container id=dn11:71.4><span>‘ahampi kho, bhikkhu, na jānāmi: </span></div><p><div class=verse-container id=dn11:71.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:72.1><span>Atthi kho, bhikkhu, yāmā nāma devā …pe… </span><span class="translation sujato">the gods of Yama … </span></div><p><div class=verse-container id=dn11:73.1><span>suyāmo nāma devaputto … </span><span class="translation sujato">the god named Suyāma … </span></div><p><div class=verse-container id=dn11:74.1><span>tusitā nāma devā … </span><span class="translation sujato">the Joyful gods … </span></div><p><div class=verse-container id=dn11:75.1><span>santussito nāma devaputto … </span><span class="translation sujato">the god named Santussita … </span></div><p><div class=verse-container id=dn11:76.1><span>nimmānaratī nāma devā … </span><span class="translation sujato">the gods who love to imagine … </span></div><p><div class=verse-container id=dn11:77.1><span>sunimmito nāma devaputto … </span><span class="translation sujato">the god named Sunimmita … </span></div><p><div class=verse-container id=dn11:77.2><span>paranimmitavasavattī nāma devā … </span><span class="translation sujato">the gods who control the creation of others … </span></div><p><div class=verse-container id=dn11:78.1><span>vasavattī nāma devaputto amhehi abhikkantataro ca paṇītataro ca. </span><span class="translation sujato">the god named Vasavattī … </span></div><p><div class=verse-container id=dn11:78.2><span>So kho etaṁ jāneyya: </span></div><p><div class=verse-container id=dn11:78.3><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:79.1><span>Atha kho so, kevaṭṭa, bhikkhu yena vasavattī devaputto tenupasaṅkami; upasaṅkamitvā vasavattiṁ devaputtaṁ etadavoca: </span></div><p><div class=verse-container id=dn11:79.2><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span></div><p><div class=verse-container id=dn11:79.3><span>Evaṁ vutte, kevaṭṭa, vasavattī devaputto taṁ bhikkhuṁ etadavoca: </span></div><p><div class=verse-container id=dn11:79.4><span>‘ahampi kho, bhikkhu, na jānāmi: </span></div><p><div class=verse-container id=dn11:79.5><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:79.6><span>Atthi kho, bhikkhu, brahmakāyikā nāma devā amhehi abhikkantatarā ca paṇītatarā ca. </span><span class="translation sujato">the gods of the Divinity’s host are our superiors. </span></div><p><div class=verse-container id=dn11:79.7><span>Te kho etaṁ jāneyyuṁ: </span><span class="translation sujato">They might know.’ </span></div><p><div class=verse-container id=dn11:79.8><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:80.1><span>Atha kho so, kevaṭṭa, bhikkhu tathārūpaṁ samādhiṁ samāpajji, yathāsamāhite citte brahmayāniyo maggo pāturahosi. </span><span class="translation sujato">Then that mendicant attained a state of immersion such that a path to divinity appeared. </span></div><p><div class=verse-container id=dn11:80.2><span>Atha kho so, kevaṭṭa, bhikkhu yena brahmakāyikā devā tenupasaṅkami; upasaṅkamitvā brahmakāyike deve etadavoca: </span><span class="translation sujato">Then he approached the gods of the Divinity’s host and said, </span></div><p><div class=verse-container id=dn11:80.3><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation sujato">‘Reverends, where do these four principal states cease without anything left over, namely, the elements of earth, water, fire, and air?’ </span></div><p><div class=verse-container id=dn11:80.4><span>Evaṁ vutte, kevaṭṭa, brahmakāyikā devā taṁ bhikkhuṁ etadavocuṁ: </span><span class="translation sujato">But they also said to him, </span></div><p><div class=verse-container id=dn11:80.5><span>‘mayampi kho, bhikkhu, na jānāma: </span><span class="translation sujato">‘Mendicant, we too do not know this. </span></div><p><div class=verse-container id=dn11:80.6><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”ti. </span></div><p><div class=verse-container id=dn11:80.7><span>Atthi kho, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānaṁ amhehi abhikkantataro ca paṇītataro ca. </span><span class="translation sujato">But there is the Divinity, the Great Divinity, the Vanquisher, the Unvanquished, the Universal Seer, the Wielder of Power, God Almighty, the Maker, the Creator, the First, the Begetter, the Controller, the Father of those who have been born and those yet to be born. He is our superior. </span></div><p><div class=verse-container id=dn11:80.8><span>So kho etaṁ jāneyya: </span><span class="translation sujato">He might know.’ </span></div><p><div class=verse-container id=dn11:80.9><span>“yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti. </span></div><p><div class=verse-container id=dn11:80.10><span>‘Kahaṁ panāvuso, etarahi so mahābrahmā’ti? </span><span class="translation sujato">‘But reverends, where is that Divinity now?’ </span></div><p><div class=verse-container id=dn11:80.11><span>‘Mayampi kho, bhikkhu, na jānāma, yattha vā brahmā yena vā brahmā yahiṁ vā brahmā; </span><span class="translation sujato">‘We also don’t know where he is or what way he lies. </span></div><p><div class=verse-container id=dn11:80.12><span>api ca, bhikkhu, yathā nimittā dissanti, āloko sañjāyati, obhāso pātubhavati, brahmā pātubhavissati, brahmuno hetaṁ pubbanimittaṁ pātubhāvāya, yadidaṁ āloko sañjāyati, obhāso pātubhavatī’ti. </span><span class="translation sujato">But by the signs that are seen—light arising and radiance appearing—we know that Divinity will appear. For this is the precursor for the appearance of the Divinity, namely light arising and radiance appearing.’ </span></div><p><div class=verse-container id=dn11:81.1><span>Atha kho so, kevaṭṭa, mahābrahmā nacirasseva pāturahosi. </span><span class="translation sujato">Not long afterwards, the Great Divinity appeared. </span></div><p><div class=verse-container id=dn11:81.2><span>Atha kho so, kevaṭṭa, bhikkhu yena so mahābrahmā tenupasaṅkami; upasaṅkamitvā taṁ mahābrahmānaṁ etadavoca: </span><span class="translation sujato">Then that mendicant approached the Great Divinity and said to him, </span></div><p><div class=verse-container id=dn11:81.3><span>‘kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation sujato">‘Reverend, where do these four principal states cease without anything left over, namely, the elements of earth, water, fire, and air?’ </span></div><p><div class=verse-container id=dn11:81.4><span>Evaṁ vutte, kevaṭṭa, so mahābrahmā taṁ bhikkhuṁ etadavoca: </span><span class="translation sujato">The Great Divinity said to him, </span></div><p><div class=verse-container id=dn11:81.5><span>‘ahamasmi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan’ti. </span><span class="translation sujato">‘I am the Divinity, the Great Divinity, the Vanquisher, the Unvanquished, the Universal Seer, the Wielder of Power, God Almighty, the Maker, the Creator, the First, the Begetter, the Controller, the Father of those who have been born and those yet to be born.’ </span></div><p><div class=verse-container id=dn11:82.1><span>Dutiyampi kho so, kevaṭṭa, bhikkhu taṁ mahābrahmānaṁ etadavoca: </span><span class="translation sujato">For a second time, that mendicant said to the Great Divinity, </span></div><p><div class=verse-container id=dn11:82.2><span>‘na khohaṁ taṁ, āvuso, evaṁ pucchāmi: </span><span class="translation sujato">‘Reverend, I am not asking you whether you are </span></div><p><div class=verse-container id=dn11:82.3><span>“tvamasi brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan”ti. </span><span class="translation sujato">the Divinity, the Great Divinity, the Vanquisher, the Unvanquished, the Universal Seer, the Wielder of Power, God Almighty, the Maker, the Creator, the First, the Begetter, the Controller, the Father of those who have been born and those yet to be born. </span></div><p><div class=verse-container id=dn11:82.4><span>Evañca kho ahaṁ taṁ, āvuso, pucchāmi: </span><span class="translation sujato">I am asking </span></div><p><div class=verse-container id=dn11:82.5><span>“kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti? </span><span class="translation sujato">where these four principal states cease without anything left over.’ </span></div><p><div class=verse-container id=dn11:82.6><span>Dutiyampi kho so, kevaṭṭa, mahābrahmā taṁ bhikkhuṁ etadavoca: </span><span class="translation sujato">For a second time, the Great Divinity said to him, </span></div><p><div class=verse-container id=dn11:82.7><span>‘ahamasmi, bhikkhu, brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan’ti. </span><span class="translation sujato">‘I am the Divinity, the Great Divinity, the Vanquisher, the Unvanquished, the Universal Seer, the Wielder of Power, God Almighty, the Maker, the Creator, the First, the Begetter, the Controller, the Father of those who have been born and those yet to be born.’ </span></div><p><div class=verse-container id=dn11:83.1><span>Tatiyampi kho so, kevaṭṭa, bhikkhu taṁ mahābrahmānaṁ etadavoca: </span><span class="translation sujato">For a third time, that mendicant said to the Great Divinity, </span></div><p><div class=verse-container id=dn11:83.2><span>‘na khohaṁ taṁ, āvuso, evaṁ pucchāmi: </span><span class="translation sujato">‘Reverend, I am not asking you whether you are </span></div><p><div class=verse-container id=dn11:83.3><span>“tvamasi brahmā mahābrahmā abhibhū anabhibhūto aññadatthudaso vasavattī issaro kattā nimmātā seṭṭho sajitā vasī pitā bhūtabhabyānan”ti. </span><span class="translation sujato">the Divinity, the Great Divinity, the Vanquisher, the Unvanquished, the Universal Seer, the Wielder of Power, God Almighty, the Maker, the Creator, the First, the Begetter, the Controller, the Father of those who have been born and those yet to be born. </span></div><p><div class=verse-container id=dn11:83.4><span>Evañca kho ahaṁ taṁ, āvuso, pucchāmi: </span><span class="translation sujato">I am asking </span></div><p><div class=verse-container id=dn11:83.5><span>“kattha nu kho, āvuso, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū”’ti? </span><span class="translation sujato">where these four principal states cease without anything left over.’ </span></div><p><div class=verse-container id=dn11:83.6><span>Atha kho so, kevaṭṭa, mahābrahmā taṁ bhikkhuṁ bāhāyaṁ gahetvā ekamantaṁ apanetvā taṁ bhikkhuṁ etadavoca: </span><span class="translation sujato">Then the Great Divinity took that mendicant by the arm, led him off to one side, and said to him, </span></div><p><div class=verse-container id=dn11:83.7><span>‘ime kho maṁ, bhikkhu, brahmakāyikā devā evaṁ jānanti, “natthi kiñci brahmuno aññātaṁ, natthi kiñci brahmuno adiṭṭhaṁ, natthi kiñci brahmuno aviditaṁ, natthi kiñci brahmuno asacchikatan”ti. </span><span class="translation sujato">‘Mendicant, these gods think that there is nothing at all that I don’t know and see and understand and realize. </span></div><p><div class=verse-container id=dn11:83.8><span>Tasmāhaṁ tesaṁ sammukhā na byākāsiṁ. </span><span class="translation sujato">That’s why I didn’t answer in front of them. </span></div><p><div class=verse-container id=dn11:83.9><span>Ahampi kho, bhikkhu, na jānāmi yatthime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātūti. </span><span class="translation sujato">But I too do not know where these four principal states cease with nothing left over. </span></div><p><div class=verse-container id=dn11:83.10><span>Tasmātiha, bhikkhu, tuyhevetaṁ dukkaṭaṁ, tuyhevetaṁ aparaddhaṁ, yaṁ tvaṁ taṁ bhagavantaṁ atidhāvitvā bahiddhā pariyeṭṭhiṁ āpajjasi imassa pañhassa veyyākaraṇāya. </span><span class="translation sujato">Therefore, mendicant, the misdeed is yours alone, the mistake is yours alone, in that you passed over the Buddha and searched elsewhere for an answer to this question. </span></div><p><div class=verse-container id=dn11:83.11><span>Gaccha tvaṁ, bhikkhu, tameva bhagavantaṁ upasaṅkamitvā imaṁ pañhaṁ puccha, yathā ca te bhagavā byākaroti, tathā naṁ dhāreyyāsī’ti. </span><span class="translation sujato">Mendicant, go to the Buddha and ask him this question. You should remember it in line with his answer.’ </span></div><p><div class=verse-container id=dn11:84.1><span>Atha kho so, kevaṭṭa, bhikkhu—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evameva brahmaloke antarahito mama purato pāturahosi. </span><span class="translation sujato">Then that mendicant, as easily as a strong person would extend or contract their arm, vanished from the realm of divinity and reappeared in front of me. </span></div><p><div class=verse-container id=dn11:84.2><span>Atha kho so, kevaṭṭa, bhikkhu maṁ abhivādetvā ekamantaṁ nisīdi, ekamantaṁ nisinno kho, kevaṭṭa, so bhikkhu maṁ etadavoca: </span><span class="translation sujato">Then he bowed, sat down to one side, and said to me, </span></div><p><div class=verse-container id=dn11:84.3><span>‘kattha nu kho, bhante, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation sujato">‘Sir, where do these four principal states cease without anything left over, namely, the elements of earth, water, fire, and air?’ </span></div><p><div class=verse-container id=dn11:85.0><span>4.1. Tīradassisakuṇupamā </span><span class="translation sujato">4.1. The Simile of the Land-Spotting Bird </span></div><p><div class=verse-container id=dn11:85.1><span>Evaṁ vutte, ahaṁ, kevaṭṭa, taṁ bhikkhuṁ etadavocaṁ—</span><span class="translation sujato">When he said this, I said to him: </span></div><p><div class=verse-container id=dn11:85.2><span>bhūtapubbaṁ, bhikkhu, sāmuddikā vāṇijā tīradassiṁ sakuṇaṁ gahetvā nāvāya samuddaṁ ajjhogāhanti. </span><span class="translation sujato">‘Once upon a time, mendicant, some sea-merchants set sail for the ocean deeps, taking with them a land-spotting bird. </span></div><p><div class=verse-container id=dn11:85.3><span>Te atīradakkhiniyā nāvāya tīradassiṁ sakuṇaṁ muñcanti. </span><span class="translation sujato">When their ship was out of sight of land, they released the bird. </span></div><p><div class=verse-container id=dn11:85.4><span>So gacchateva puratthimaṁ disaṁ, gacchati dakkhiṇaṁ disaṁ, gacchati pacchimaṁ disaṁ, gacchati uttaraṁ disaṁ, gacchati uddhaṁ disaṁ, gacchati anudisaṁ. </span><span class="translation sujato">It flew right away to the east, the west, the north, the south, upwards, and in-between. </span></div><p><div class=verse-container id=dn11:85.5><span>Sace so samantā tīraṁ passati, tathāgatakova hoti. </span><span class="translation sujato">If it saw land on any side, it went there and stayed. </span></div><p><div class=verse-container id=dn11:85.6><span>Sace pana so samantā tīraṁ na passati, tameva nāvaṁ paccāgacchati. </span><span class="translation sujato">But if it saw no land on any side it returned to the ship. </span></div><p><div class=verse-container id=dn11:85.7><span>Evameva kho tvaṁ, bhikkhu, yato yāva brahmalokā pariyesamāno imassa pañhassa veyyākaraṇaṁ nājjhagā, atha mamaññeva santike paccāgato. </span><span class="translation sujato">In the same way, after failing to get an answer to this question even after searching as far as the realm of divinity, you’ve returned to me. </span></div><p><div class=verse-container id=dn11:85.8><span>Na kho eso, bhikkhu, pañho evaṁ pucchitabbo: </span><span class="translation sujato">Mendicant, this is not how the question should be asked: </span></div><p><div class=verse-container id=dn11:85.9><span>‘kattha nu kho, bhante, ime cattāro mahābhūtā aparisesā nirujjhanti, seyyathidaṁ—pathavīdhātu āpodhātu tejodhātu vāyodhātū’ti? </span><span class="translation sujato">“Sir, where do these four principal states cease without anything left over, namely, the elements of earth, water, fire, and air?” </span></div><p><div class=verse-container id=dn11:85.10><span>Evañca kho eso, bhikkhu, pañho pucchitabbo: </span><span class="translation sujato">This is how the question should be asked: </span></div><p><div class=verse-container id=dn11:85.11><span>‘Kattha āpo ca pathavī, </span><span class="translation sujato">“Where do water and earth, </span></div><p><div class=verse-container id=dn11:85.12><span>tejo vāyo na gādhati; </span><span class="translation sujato">fire and air not remain; </span></div><p><div class=verse-container id=dn11:85.13><span>Kattha dīghañca rassañca, </span><span class="translation sujato">where long and short, </span></div><p><div class=verse-container id=dn11:85.14><span>aṇuṁ thūlaṁ subhāsubhaṁ; </span><span class="translation sujato">fine and coarse, beautiful and ugly? </span></div><p><div class=verse-container id=dn11:85.15><span>Kattha nāmañca rūpañca, </span><span class="translation sujato">Where does name-and-form </span></div><p><div class=verse-container id=dn11:85.16><span>asesaṁ uparujjhatī’ti. </span><span class="translation sujato">cease with nothing left over?” </span></div><p><div class=verse-container id=dn11:85.17><span>Tatra veyyākaraṇaṁ bhavati: </span><span class="translation sujato">And the answer to that is: </span></div><p><div class=verse-container id=dn11:85.18><span>‘Viññāṇaṁ anidassanaṁ, </span><span class="translation sujato">“‘Consciousness where no form appears, </span></div><p><div class=verse-container id=dn11:85.19><span>anantaṁ sabbatopabhaṁ; </span><span class="translation sujato">infinite, luminous all-round.’ </span></div><p><div class=verse-container id=dn11:85.20><span>Ettha āpo ca pathavī, </span><span class="translation sujato">Regarding this, water and earth, </span></div><p><div class=verse-container id=dn11:85.21><span>tejo vāyo na gādhati. </span><span class="translation sujato">fire and air do not remain; </span></div><p><div class=verse-container id=dn11:85.22><span>Ettha dīghañca rassañca, </span><span class="translation sujato">regarding this, long and short, </span></div><p><div class=verse-container id=dn11:85.23><span>aṇuṁ thūlaṁ subhāsubhaṁ; </span><span class="translation sujato">fine and coarse, beautiful and ugly. </span></div><p><div class=verse-container id=dn11:85.24><span>Ettha nāmañca rūpañca, </span><span class="translation sujato">Regarding this, name and form </span></div><p><div class=verse-container id=dn11:85.25><span>asesaṁ uparujjhati; </span><span class="translation sujato">ceases with nothing left over—</span></div><p><div class=verse-container id=dn11:85.26><span>Viññāṇassa nirodhena, </span><span class="translation sujato">with the cessation of consciousness, </span></div><p><div class=verse-container id=dn11:85.27><span>etthetaṁ uparujjhatī’”ti. </span><span class="translation sujato">they cease in reference to this.”’” </span></div><p><div class=verse-container id=dn11:85.28><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=dn11:85.29><span>Attamano kevaṭṭo gahapatiputto bhagavato bhāsitaṁ abhinandīti. </span><span class="translation sujato">Satisfied, the householder Kevaḍḍha approved what the Buddha said. </span></div><p><div class=verse-container id=dn11:85.30><span>Kevaṭṭasuttaṁ niṭṭhitaṁ ekādasamaṁ. </span></div><div class=flex-between><a href=/canon/en/pli/ms/sutta/dn/dn0010.html>Previous</a><a href=/canon/en/pli/ms/sutta/dn/dn0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>