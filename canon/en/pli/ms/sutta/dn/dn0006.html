<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/de/pli/ms/sutta/dn/dn0006.html>Deutsch</a> , <a href=/canon/ru/pli/ms/sutta/dn/dn0006.html>ру́сский язы́к</a> , <a href=/canon/sr/pli/ms/sutta/dn/dn0006.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/dn/dn0005.html>Previous</a><a href=/canon/en/pli/ms/sutta/dn/dn0007.html>Next</a></div><p><div class=verse-container id=dn6:0.1><span>Dīgha Nikāya 6 </span><span class="translation sujato">Long Discourses 6 </span></div><p><div class=verse-container id=dn6:0.2><span class=big-bold>Mahālisutta </span><span class="translation sujato">With Mahāli </span></div><p><div class=verse-container id=dn6:1.0><span>1. Brāhmaṇadūtavatthu </span><span class="translation sujato">1. On the Brahmin Emissaries </span></div><p><div class=verse-container id=dn6:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=dn6:1.2><span>ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=dn6:1.3><span>Tena kho pana samayena sambahulā kosalakā ca brāhmaṇadūtā māgadhakā ca brāhmaṇadūtā vesāliyaṁ paṭivasanti kenacideva karaṇīyena. </span><span class="translation sujato">Now at that time several brahmin emissaries from Kosala and Magadha were residing in Vesālī on some business. </span></div><p><div class=verse-container id=dn6:1.4><span>Assosuṁ kho te kosalakā ca brāhmaṇadūtā māgadhakā ca brāhmaṇadūtā: </span><span class="translation sujato">They heard: </span></div><p><div class=verse-container id=dn6:1.5><span>“samaṇo khalu, bho, gotamo sakyaputto sakyakulā pabbajito vesāliyaṁ viharati mahāvane kūṭāgārasālāyaṁ. </span><span class="translation sujato">“It seems the ascetic Gotama—a Sakyan, gone forth from a Sakyan family—is staying near Vesālī, at the Great Wood, in the hall with the peaked roof. </span></div><p><div class=verse-container id=dn6:1.6><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation sujato">He has this good reputation: </span></div><p><div class=verse-container id=dn6:1.7><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’. </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=dn6:1.8><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sujato">He has realized with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span></div><p><div class=verse-container id=dn6:1.9><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=dn6:1.10><span>Sādhu kho pana tathārūpānaṁ arahataṁ dassanaṁ hotī”ti. </span><span class="translation sujato">It’s good to see such perfected ones.” </span></div><p><div class=verse-container id=dn6:2.1><span>Atha kho te kosalakā ca brāhmaṇadūtā māgadhakā ca brāhmaṇadūtā yena mahāvanaṁ kūṭāgārasālā tenupasaṅkamiṁsu. </span><span class="translation sujato">Then they went to the hall with the peaked roof in the Great Wood to see the Buddha. </span></div><p><div class=verse-container id=dn6:2.2><span>Tena kho pana samayena āyasmā nāgito bhagavato upaṭṭhāko hoti. </span><span class="translation sujato">Now, at that time Venerable Nāgita was the Buddha’s attendant. </span></div><p><div class=verse-container id=dn6:2.3><span>Atha kho te kosalakā ca brāhmaṇadūtā māgadhakā ca brāhmaṇadūtā yenāyasmā nāgito tenupasaṅkamiṁsu. upasaṅkamitvā āyasmantaṁ nāgitaṁ etadavocuṁ: </span><span class="translation sujato">The brahmin emissaries went up to him and said, </span></div><p><div class=verse-container id=dn6:2.4><span>“kahaṁ nu kho, bho nāgita, etarahi so bhavaṁ gotamo viharati? </span><span class="translation sujato">“Worthy Nāgita, where is the worthy Gotama at present? </span></div><p><div class=verse-container id=dn6:2.5><span>Dassanakāmā hi mayaṁ taṁ bhavantaṁ gotaman”ti. </span><span class="translation sujato">For we want to see him.” </span></div><p><div class=verse-container id=dn6:2.6><span>“Akālo kho, āvuso, bhagavantaṁ dassanāya, paṭisallīno bhagavā”ti. </span><span class="translation sujato">“It’s the wrong time to see the Buddha; he is on retreat.” </span></div><p><div class=verse-container id=dn6:2.7><span>Atha kho te kosalakā ca brāhmaṇadūtā māgadhakā ca brāhmaṇadūtā tattheva ekamantaṁ nisīdiṁsu: </span><span class="translation sujato">So right there the brahmin emissaries sat down to one side, thinking, </span></div><p><div class=verse-container id=dn6:2.8><span>“disvāva mayaṁ taṁ bhavantaṁ gotamaṁ gamissāmā”ti. </span><span class="translation sujato">“We’ll go only after we’ve seen the worthy Gotama.” </span></div><p><div class=verse-container id=dn6:3.0><span>2. Oṭṭhaddhalicchavīvatthu </span><span class="translation sujato">2. On Oṭṭhaddha the Licchavi </span></div><p><div class=verse-container id=dn6:3.1><span>Oṭṭhaddhopi licchavī mahatiyā licchavīparisāya saddhiṁ yena mahāvanaṁ kūṭāgārasālā yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho oṭṭhaddhopi licchavī āyasmantaṁ nāgitaṁ etadavoca: </span><span class="translation sujato">Oṭṭhaddha the Licchavi together with a large assembly of Licchavis also approached Nāgita at the hall with the peaked roof. He bowed, stood to one side, and said to Nāgita, </span></div><p><div class=verse-container id=dn6:3.2><span>“kahaṁ nu kho, bhante nāgita, etarahi so bhagavā viharati arahaṁ sammāsambuddho, </span><span class="translation sujato">“Worthy Nāgita, where is the Blessed One at present, the perfected one, the fully awakened Buddha? </span></div><p><div class=verse-container id=dn6:3.3><span>dassanakāmā hi mayaṁ taṁ bhagavantaṁ arahantaṁ sammāsambuddhan”ti. </span><span class="translation sujato">For we want to see him.” </span></div><p><div class=verse-container id=dn6:3.4><span>“Akālo kho, mahāli, bhagavantaṁ dassanāya, paṭisallīno bhagavā”ti. </span><span class="translation sujato">“It’s the wrong time to see the Buddha; he is on retreat.” </span></div><p><div class=verse-container id=dn6:3.5><span>Oṭṭhaddhopi licchavī tattheva ekamantaṁ nisīdi: </span><span class="translation sujato">So right there Oṭṭhaddha also sat down to one side, thinking, </span></div><p><div class=verse-container id=dn6:3.6><span>“disvāva ahaṁ taṁ bhagavantaṁ gamissāmi arahantaṁ sammāsambuddhan”ti. </span><span class="translation sujato">“I’ll go only after I’ve seen the Blessed One, the perfected one, the fully awakened Buddha.” </span></div><p><div class=verse-container id=dn6:4.1><span>Atha kho sīho samaṇuddeso yenāyasmā nāgito tenupasaṅkami; upasaṅkamitvā āyasmantaṁ nāgitaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso āyasmantaṁ nāgitaṁ etadavoca: </span><span class="translation sujato">Then the novice Sīha approached Nāgita. He bowed, stood to one side, and said to Nāgita, </span></div><p><div class=verse-container id=dn6:4.2><span>“ete, bhante kassapa, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya; oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya, sādhu, bhante kassapa, labhataṁ esā janatā bhagavantaṁ dassanāyā”ti. </span><span class="translation sujato">“Honorable Kassapa, these several brahmin emissaries from Kosala and Magadha, and also Oṭṭhaddha the Licchavi together with a large assembly of Licchavis, have come here to see the Buddha. It’d be good if these people got to see the Buddha.” </span></div><p><div class=verse-container id=dn6:4.3><span>“Tena hi, sīha, tvaññeva bhagavato ārocehī”ti. </span><span class="translation sujato">“Well then, Sīha, tell the Buddha yourself.” </span></div><p><div class=verse-container id=dn6:4.4><span>“Evaṁ, bhante”ti kho sīho samaṇuddeso āyasmato nāgitassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho sīho samaṇuddeso bhagavantaṁ etadavoca: </span><span class="translation sujato">“Yes, sir,” replied Sīha. He went to the Buddha, bowed, stood to one side, and told him of the people waiting to see him, adding: </span></div><p><div class=verse-container id=dn6:4.5><span>“ete, bhante, sambahulā kosalakā ca brāhmaṇadūtā māgadhakā ca brāhmaṇadūtā idhūpasaṅkantā bhagavantaṁ dassanāya, oṭṭhaddhopi licchavī mahatiyā licchavīparisāya saddhiṁ idhūpasaṅkanto bhagavantaṁ dassanāya. </span></div><p><div class=verse-container id=dn6:4.6><span>Sādhu, bhante, labhataṁ esā janatā bhagavantaṁ dassanāyā”ti. </span><span class="translation sujato">“Sir, it’d be good if these people got to see the Buddha.” </span></div><p><div class=verse-container id=dn6:4.7><span>“Tena hi, sīha, vihārapacchāyāyaṁ āsanaṁ paññapehī”ti. </span><span class="translation sujato">“Well then, Sīha, spread out a seat in the shade of the dwelling.” </span></div><p><div class=verse-container id=dn6:4.8><span>“Evaṁ, bhante”ti kho sīho samaṇuddeso bhagavato paṭissutvā vihārapacchāyāyaṁ āsanaṁ paññapesi. </span><span class="translation sujato">“Yes, sir,” replied Sīha, and he did so. </span></div><p><div class=verse-container id=dn6:4.9><span>Atha kho bhagavā vihārā nikkhamma vihārapacchāyāyaṁ paññatte āsane nisīdi. </span><span class="translation sujato">Then the Buddha came out of his dwelling and sat in the shade of the dwelling on the seat spread out. </span></div><p><div class=verse-container id=dn6:5.1><span>Atha kho te kosalakā ca brāhmaṇadūtā māgadhakā ca brāhmaṇadūtā yena bhagavā tenupasaṅkamiṁsu; upasaṅkamitvā bhagavatā saddhiṁ sammodiṁsu. </span><span class="translation sujato">Then the brahmin emissaries went up to the Buddha, and exchanged greetings with him. </span></div><p><div class=verse-container id=dn6:5.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. </span><span class="translation sujato">When the greetings and polite conversation were over, they sat down to one side. </span></div><p><div class=verse-container id=dn6:5.3><span>Oṭṭhaddhopi licchavī mahatiyā licchavīparisāya saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho oṭṭhaddho licchavī bhagavantaṁ etadavoca: “purimāni, bhante, divasāni purimatarāni sunakkhatto licchaviputto yenāhaṁ tenupasaṅkami; upasaṅkamitvā maṁ etadavoca: </span><span class="translation sujato">Oṭṭhaddha the Licchavi together with a large assembly of Licchavis also went up to the Buddha, bowed, and sat down to one side. Oṭṭhaddha said to the Buddha, “Sir, a few days ago Sunakkhatta the Licchavi came to me and said: </span></div><p><div class=verse-container id=dn6:5.4><span>‘yadagge ahaṁ, mahāli, bhagavantaṁ upanissāya viharāmi, na ciraṁ tīṇi vassāni, dibbāni hi kho rūpāni passāmi piyarūpāni kāmūpasaṁhitāni rajanīyāni, no ca kho dibbāni saddāni suṇāmi piyarūpāni kāmūpasaṁhitāni rajanīyānī’ti. </span><span class="translation sujato">‘Mahāli, soon I will have been living in dependence on the Buddha for three years. I see heavenly sights that are pleasant, sensual, and arousing, but I don’t hear heavenly sounds that are pleasant, sensual, and arousing.’ </span></div><p><div class=verse-container id=dn6:5.5><span>Santāneva nu kho, bhante, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, udāhu asantānī”ti? </span><span class="translation sujato">The heavenly sounds that Sunakkhatta cannot hear: do such sounds really exist or not?” </span></div><p><div class=verse-container id=dn6:5.6.0><span>2.1. Ekaṁsabhāvitasamādhi </span><span class="translation sujato">2.1. One-Sided Immersion </span></div><p><div class=verse-container id=dn6:5.7><span>“Santāneva kho, mahāli, sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti. </span><span class="translation sujato">“Such sounds really do exist, but Sunakkhatta cannot hear them.” </span></div><p><div class=verse-container id=dn6:6.1><span>“Ko nu kho, bhante, hetu, ko paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti? </span><span class="translation sujato">“What is the cause, sir, what is the reason why Sunakkhatta cannot hear them, even though they really do exist?” </span></div><p><div class=verse-container id=dn6:6.2><span>“Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">“Mahāli, take a mendicant who has developed immersion to the eastern quarter in one aspect: so as to see heavenly sights but not to hear heavenly sounds. </span></div><p><div class=verse-container id=dn6:6.3><span>So puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">When they have developed immersion for that purpose, </span></div><p><div class=verse-container id=dn6:6.4><span>Puratthimāya disāya dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni. </span><span class="translation sujato">they see heavenly sights but don’t hear heavenly sounds. </span></div><p><div class=verse-container id=dn6:6.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=dn6:6.6><span>Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">Because that is how it is for a mendicant who develops immersion in that way. </span></div><p><div class=verse-container id=dn6:7.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation sujato">Furthermore, take a mendicant who has developed immersion to the southern quarter in one aspect … </span></div><p><div class=verse-container id=dn6:7.2><span>pacchimāya disāya … </span><span class="translation sujato">western quarter … </span></div><p><div class=verse-container id=dn6:7.3><span>uttarāya disāya … </span><span class="translation sujato">northern quarter … </span></div><p><div class=verse-container id=dn6:7.4><span>uddhamadho tiriyaṁ ekaṁsabhāvito samādhi hoti dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">above, below, across … </span></div><p><div class=verse-container id=dn6:7.5><span>So uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span></div><p><div class=verse-container id=dn6:7.6><span>Uddhamadho tiriyaṁ dibbāni rūpāni passati piyarūpāni kāmūpasaṁhitāni rajanīyāni, no ca kho dibbāni saddāni suṇāti piyarūpāni kāmūpasaṁhitāni rajanīyāni. </span></div><p><div class=verse-container id=dn6:7.7><span>Taṁ kissa hetu? </span></div><p><div class=verse-container id=dn6:7.8><span>Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">That is how it is for a mendicant who develops immersion in that way. </span></div><p><div class=verse-container id=dn6:8.1><span>Idha, mahāli, bhikkhuno puratthimāya disāya ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">Take a mendicant who has developed immersion to the eastern quarter in one aspect: so as to hear heavenly sounds but not to see heavenly sights. </span></div><p><div class=verse-container id=dn6:8.2><span>So puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">When they have developed immersion for that purpose, </span></div><p><div class=verse-container id=dn6:8.3><span>Puratthimāya disāya dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni. </span><span class="translation sujato">they hear heavenly sounds but don’t see heavenly sights. </span></div><p><div class=verse-container id=dn6:8.4><span>Taṁ kissa hetu? </span><span class="translation sujato">Why is that? </span></div><p><div class=verse-container id=dn6:8.5><span>Evañhetaṁ, mahāli, hoti bhikkhuno puratthimāya disāya ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">Because that is how it is for a mendicant who develops immersion in that way. </span></div><p><div class=verse-container id=dn6:9.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation sujato">Furthermore, take a mendicant who has developed immersion to the southern quarter in one aspect … </span></div><p><div class=verse-container id=dn6:9.2><span>pacchimāya disāya … </span><span class="translation sujato">western quarter … </span></div><p><div class=verse-container id=dn6:9.3><span>uttarāya disāya … </span><span class="translation sujato">northern quarter … </span></div><p><div class=verse-container id=dn6:9.4><span>uddhamadho tiriyaṁ ekaṁsabhāvito samādhi hoti dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">above, below, across … </span></div><p><div class=verse-container id=dn6:9.5><span>So uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span></div><p><div class=verse-container id=dn6:9.6><span>Uddhamadho tiriyaṁ dibbāni saddāni suṇāti piyarūpāni kāmūpasaṁhitāni rajanīyāni, no ca kho dibbāni rūpāni passati piyarūpāni kāmūpasaṁhitāni rajanīyāni. </span></div><p><div class=verse-container id=dn6:9.7><span>Taṁ kissa hetu? </span></div><p><div class=verse-container id=dn6:9.8><span>Evañhetaṁ, mahāli, hoti bhikkhuno uddhamadho tiriyaṁ ekaṁsabhāvite samādhimhi dibbānaṁ saddānaṁ savanāya piyarūpānaṁ kāmūpasaṁhitānaṁ rajanīyānaṁ, no ca kho dibbānaṁ rūpānaṁ dassanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">That is how it is for a mendicant who develops immersion in that way. </span></div><p><div class=verse-container id=dn6:10.1><span>Idha, mahāli, bhikkhuno puratthimāya disāya ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">Take a mendicant who has developed immersion to the eastern quarter in both aspects: so as to hear heavenly sounds and see heavenly sights. </span></div><p><div class=verse-container id=dn6:10.2><span>So puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">When they have developed immersion for that purpose, </span></div><p><div class=verse-container id=dn6:10.3><span>Puratthimāya disāya dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni. </span><span class="translation sujato">they see heavenly sights and hear heavenly sounds. </span></div><p><div class=verse-container id=dn6:10.4><span>Taṁ kissa hetu? </span><span class="translation sujato">Why is that? </span></div><p><div class=verse-container id=dn6:10.5><span>Evañhetaṁ, mahāli, hoti bhikkhuno puratthimāya disāya ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">Because that is how it is for a mendicant who develops immersion in that way. </span></div><p><div class=verse-container id=dn6:11.1><span>Puna caparaṁ, mahāli, bhikkhuno dakkhiṇāya disāya …pe… </span><span class="translation sujato">Furthermore, take a mendicant who has developed immersion to the southern quarter in both aspects … </span></div><p><div class=verse-container id=dn6:11.2><span>pacchimāya disāya … </span><span class="translation sujato">western quarter … </span></div><p><div class=verse-container id=dn6:11.3><span>uttarāya disāya … </span><span class="translation sujato">northern quarter … </span></div><p><div class=verse-container id=dn6:11.4><span>uddhamadho tiriyaṁ ubhayaṁsabhāvito samādhi hoti dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">above, below, across … </span></div><p><div class=verse-container id=dn6:11.5><span>So uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span></div><p><div class=verse-container id=dn6:11.6><span>Uddhamadho tiriyaṁ dibbāni ca rūpāni passati piyarūpāni kāmūpasaṁhitāni rajanīyāni, dibbāni ca saddāni suṇāti piyarūpāni kāmūpasaṁhitāni rajanīyāni. </span></div><p><div class=verse-container id=dn6:11.7><span>Taṁ kissa hetu? </span></div><p><div class=verse-container id=dn6:11.8><span>Evañhetaṁ, mahāli, hoti bhikkhuno uddhamadho tiriyaṁ ubhayaṁsabhāvite samādhimhi dibbānañca rūpānaṁ dassanāya piyarūpānaṁ kāmūpasaṁhitānaṁ rajanīyānaṁ, dibbānañca saddānaṁ savanāya piyarūpānaṁ kāmūpasaṁhitānaṁ rajanīyānaṁ. </span><span class="translation sujato">That is how it is for a mendicant who develops immersion in that way. </span></div><p><div class=verse-container id=dn6:11.9><span>Ayaṁ kho, mahāli, hetu ayaṁ paccayo, yena santāneva sunakkhatto licchaviputto dibbāni saddāni nāssosi piyarūpāni kāmūpasaṁhitāni rajanīyāni, no asantānī”ti. </span><span class="translation sujato">This is the cause, Mahāli, this is the reason why Sunakkhatta cannot hear heavenly sounds that are pleasant, sensual, and arousing, even though they really do exist.” </span></div><p><div class=verse-container id=dn6:12.1><span>“Etāsaṁ nūna, bhante, samādhibhāvanānaṁ sacchikiriyāhetu bhikkhū bhagavati brahmacariyaṁ carantī”ti. </span><span class="translation sujato">“Surely the mendicants must lead the spiritual life under the Buddha for the sake of realizing such a development of immersion?” </span></div><p><div class=verse-container id=dn6:12.2><span>“Na kho, mahāli, etāsaṁ samādhibhāvanānaṁ sacchikiriyāhetu bhikkhū mayi brahmacariyaṁ caranti. </span><span class="translation sujato">“No, Mahāli, the mendicants don’t lead the spiritual life under me for the sake of realizing such a development of immersion. </span></div><p><div class=verse-container id=dn6:12.3><span>Atthi kho, mahāli, aññeva dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti. </span><span class="translation sujato">There are other things that are finer, for the sake of which the mendicants lead the spiritual life under me.” </span></div><p><div class=verse-container id=dn6:13.0><span>2.2. Catuariyaphala </span><span class="translation sujato">2.2. The Four Noble Fruits </span></div><p><div class=verse-container id=dn6:13.1><span>“Katame pana te, bhante, dhammā uttaritarā ca paṇītatarā ca, yesaṁ sacchikiriyāhetu bhikkhū bhagavati brahmacariyaṁ carantī”ti? </span><span class="translation sujato">“But sir, what are those finer things?” </span></div><p><div class=verse-container id=dn6:13.2><span>“Idha, mahāli, bhikkhu tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyaṇo. </span><span class="translation sujato">“Firstly, Mahāli, with the ending of three fetters a mendicant is a stream-enterer, not liable to be reborn in the underworld, bound for awakening. </span></div><p><div class=verse-container id=dn6:13.3><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sujato">This is one of the finer things for the sake of which the mendicants lead the spiritual life under me. </span></div><p><div class=verse-container id=dn6:13.4><span>Puna caparaṁ, mahāli, bhikkhu tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti. </span><span class="translation sujato">Furthermore, a mendicant—with the ending of three fetters, and the weakening of greed, hate, and delusion—is a once-returner. They come back to this world once only, then make an end of suffering. </span></div><p><div class=verse-container id=dn6:13.5><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sujato">This too is one of the finer things. </span></div><p><div class=verse-container id=dn6:13.6><span>Puna caparaṁ, mahāli, bhikkhu pañcannaṁ orambhāgiyānaṁ saṁyojanānaṁ parikkhayā opapātiko hoti, tattha parinibbāyī, anāvattidhammo tasmā lokā. </span><span class="translation sujato">Furthermore, with the ending of the five lower fetters, a mendicant is reborn spontaneously and will become extinguished there, not liable to return from that world. </span></div><p><div class=verse-container id=dn6:13.7><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sujato">This too is one of the finer things. </span></div><p><div class=verse-container id=dn6:13.8><span>Puna caparaṁ, mahāli, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">Furthermore, a mendicant has realized the undefiled freedom of heart and freedom by wisdom in this very life, and lives having realized it with their own insight due to the ending of defilements. </span></div><p><div class=verse-container id=dn6:13.9><span>Ayampi kho, mahāli, dhammo uttaritaro ca paṇītataro ca, yassa sacchikiriyāhetu bhikkhū mayi brahmacariyaṁ caranti. </span><span class="translation sujato">This too is one of the finer things. </span></div><p><div class=verse-container id=dn6:13.10><span>Ime kho te, mahāli, dhammā uttaritarā ca paṇītatarā ca, yesaṁ sacchikiriyāhetu bhikkhū mayi brahmacariyaṁ carantī”ti. </span><span class="translation sujato">These are the finer things, for the sake of which the mendicants lead the spiritual life under me.” </span></div><p><div class=verse-container id=dn6:14.0><span>2.3. Ariyaaṭṭhaṅgikamagga </span><span class="translation sujato">2.3. The Noble Eightfold Path </span></div><p><div class=verse-container id=dn6:14.1><span>“Atthi pana, bhante, maggo atthi paṭipadā etesaṁ dhammānaṁ sacchikiriyāyā”ti? </span><span class="translation sujato">“But, sir, is there a path and a practice for realizing these things?” </span></div><p><div class=verse-container id=dn6:14.2><span>“Atthi kho, mahāli, maggo atthi paṭipadā etesaṁ dhammānaṁ sacchikiriyāyā”ti. </span><span class="translation sujato">“There is, Mahāli.” </span></div><p><div class=verse-container id=dn6:14.3><span>“Katamo pana, bhante, maggo katamā paṭipadā etesaṁ dhammānaṁ sacchikiriyāyā”ti? </span><span class="translation sujato">“Well, what is it?” </span></div><p><div class=verse-container id=dn6:14.4><span>“Ayameva ariyo aṭṭhaṅgiko maggo. </span><span class="translation sujato">“It is simply this noble eightfold path, that is: </span></div><p><div class=verse-container id=dn6:14.5><span>Seyyathidaṁ—sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=dn6:14.6><span>Ayaṁ kho, mahāli, maggo ayaṁ paṭipadā etesaṁ dhammānaṁ sacchikiriyāya. </span><span class="translation sujato">This is the path and the practice for realizing these things. </span></div><p><div class=verse-container id=dn6:15.0><span>2.4. Dvepabbajitavatthu </span><span class="translation sujato">2.4. On the Two Renunciates </span></div><p><div class=verse-container id=dn6:15.1><span>Ekamidāhaṁ, mahāli, samayaṁ kosambiyaṁ viharāmi ghositārāme. </span><span class="translation sujato">This one time, Mahāli, I was staying near Kosambī, in Ghosita’s Monastery. </span></div><p><div class=verse-container id=dn6:15.2><span>Atha kho dve pabbajitā—</span><span class="translation sujato">Then two renunciates—</span></div><p><div class=verse-container id=dn6:15.3><span>muṇḍiyo ca paribbājako jāliyo ca dārupattikantevāsī yenāhaṁ tenupasaṅkamiṁsu. upasaṅkamitvā mayā saddhiṁ sammodiṁsu. </span><span class="translation sujato">the wanderer Muṇḍiya and Jāliya, the pupil of the wood-bowl ascetic—came and exchanged greetings with me. </span></div><p><div class=verse-container id=dn6:15.4><span>Sammodanīyaṁ kathaṁ sāraṇīyaṁ vītisāretvā ekamantaṁ aṭṭhaṁsu. Ekamantaṁ ṭhitā kho te dve pabbajitā maṁ etadavocuṁ: </span><span class="translation sujato">When the greetings and polite conversation were over, they stood to one side and said to me: </span></div><p><div class=verse-container id=dn6:15.5><span>‘kiṁ nu kho, āvuso gotama, taṁ jīvaṁ taṁ sarīraṁ, udāhu aññaṁ jīvaṁ aññaṁ sarīran’ti? </span><span class="translation sujato">‘Reverend Gotama, are the soul and the body the same thing, or they are different things?’ </span></div><p><div class=verse-container id=dn6:16.1><span>‘Tena hāvuso, suṇātha sādhukaṁ manasi karotha bhāsissāmī’ti. </span><span class="translation sujato">‘Well then, reverends, listen and apply your mind well, I will speak.’ </span></div><p><div class=verse-container id=dn6:16.2><span>‘Evamāvuso’ti kho te dve pabbajitā mama paccassosuṁ. </span><span class="translation sujato">‘Yes, reverend,’ they replied. </span></div><p><div class=verse-container id=dn6:16.3><span>Ahaṁ etadavocaṁ: </span><span class="translation sujato">I said this: </span></div><p><div class=verse-container id=dn6:16.4><span>‘idhāvuso tathāgato loke uppajjati arahaṁ sammāsambuddho …pe… </span><span class="translation sujato">‘Take the case when a Realized One arises in the world, perfected, a fully awakened Buddha … </span></div><p><div class=verse-container id=dn6:16.5><span>Evaṁ kho, āvuso, bhikkhu sīlasampanno hoti. </span><span class="translation sujato">That’s how a mendicant is accomplished in ethics. … </span></div><p><div class=verse-container id=dn6:16.6><span>…pe… </span></div><p><div class=verse-container id=dn6:16.7><span>Paṭhamaṁ jhānaṁ upasampajja viharati. </span><span class="translation sujato">They enter and remain in the first absorption. </span></div><p><div class=verse-container id=dn6:16.8><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sujato">When a mendicant knows and sees like this, would it be appropriate to say of them: </span></div><p><div class=verse-container id=dn6:16.9><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sujato">“The soul and the body are the same thing” or “The soul and the body are different things”?’ </span></div><p><div class=verse-container id=dn6:16.10><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation sujato">‘It would, reverend.’ </span></div><p><div class=verse-container id=dn6:16.11><span>‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:16.12><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sujato">‘But reverends, I know and see like this. </span></div><p><div class=verse-container id=dn6:16.13><span>Atha ca panāhaṁ na vadāmi: </span><span class="translation sujato">Nevertheless, I do not say: </span></div><p><div class=verse-container id=dn6:16.14><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe… </span><span class="translation sujato">“The soul and the body are the same thing” or “The soul and the body are different things”. … </span></div><p><div class=verse-container id=dn6:17.1><span>dutiyaṁ jhānaṁ … </span><span class="translation sujato">They enter and remain in the second absorption … </span></div><p><div class=verse-container id=dn6:17.2><span>tatiyaṁ jhānaṁ … </span><span class="translation sujato">third absorption … </span></div><p><div class=verse-container id=dn6:17.3><span>catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=dn6:17.4><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sujato">When a mendicant knows and sees like this, would it be appropriate to say of them: </span></div><p><div class=verse-container id=dn6:17.5><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sujato">“The soul and the body are the same thing” or “The soul and the body are different things”?’ </span></div><p><div class=verse-container id=dn6:17.6><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation sujato">‘It would, reverend.’ </span></div><p><div class=verse-container id=dn6:17.7><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:17.8><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sujato">‘But reverends, I know and see like this. </span></div><p><div class=verse-container id=dn6:17.9><span>Atha ca panāhaṁ na vadāmi: </span><span class="translation sujato">Nevertheless, I do not say: </span></div><p><div class=verse-container id=dn6:17.10><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā …pe… </span><span class="translation sujato">“The soul and the body are the same thing” or “The soul and the body are different things”. … </span></div><p><div class=verse-container id=dn6:18.1><span>ñāṇadassanāya cittaṁ abhinīharati abhininnāmeti … </span><span class="translation sujato">They project and extend the mind toward knowledge and vision … </span></div><p><div class=verse-container id=dn6:18.2><span>yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sujato">When a mendicant knows and sees like this, would it be appropriate to say of them: </span></div><p><div class=verse-container id=dn6:18.3><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sujato">“The soul and the body are the same thing” or “The soul and the body are different things”?’ </span></div><p><div class=verse-container id=dn6:18.4><span>…pe… </span></div><p><div class=verse-container id=dn6:18.5><span>Yo so, āvuso, bhikkhu evaṁ jānāti evaṁ passati, kallaṁ tassetaṁ vacanāya: </span><span class="translation sujato">‘It would, reverend.’ </span></div><p><div class=verse-container id=dn6:18.6><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:18.7><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sujato">‘But reverends, I know and see like this. </span></div><p><div class=verse-container id=dn6:18.8><span>Atha ca panāhaṁ na vadāmi: </span><span class="translation sujato">Nevertheless, I do not say: </span></div><p><div class=verse-container id=dn6:18.9><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā. …pe… </span><span class="translation sujato">“The soul and the body are the same thing” or “The soul and the body are different things”. … </span></div><p><div class=verse-container id=dn6:19.1><span>Nāparaṁ itthattāyāti pajānāti. </span><span class="translation sujato">They understand: “… there is nothing further for this place.” </span></div><p><div class=verse-container id=dn6:19.2><span>Yo kho, āvuso, bhikkhu evaṁ jānāti evaṁ passati, kallaṁ nu kho tassetaṁ vacanāya: </span><span class="translation sujato">When a mendicant knows and sees like this, would it be appropriate to say of them: </span></div><p><div class=verse-container id=dn6:19.3><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti? </span><span class="translation sujato">“The soul and the body are the same thing” or “The soul and the body are different things”?’ </span></div><p><div class=verse-container id=dn6:19.4><span>Yo so, āvuso, bhikkhu evaṁ jānāti evaṁ passati na kallaṁ tassetaṁ vacanāya: </span><span class="translation sujato">‘It would not, reverend.’ </span></div><p><div class=verse-container id=dn6:19.5><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vāti. </span></div><p><div class=verse-container id=dn6:19.6><span>Ahaṁ kho panetaṁ, āvuso, evaṁ jānāmi evaṁ passāmi. </span><span class="translation sujato">‘But reverends, I know and see like this. </span></div><p><div class=verse-container id=dn6:19.7><span>Atha ca panāhaṁ na vadāmi: </span><span class="translation sujato">Nevertheless, I do not say: </span></div><p><div class=verse-container id=dn6:19.8><span>‘taṁ jīvaṁ taṁ sarīran’ti vā ‘aññaṁ jīvaṁ aññaṁ sarīran’ti vā”ti. </span><span class="translation sujato">“The soul and the body are the same thing” or “The soul and the body are different things”.’” </span></div><p><div class=verse-container id=dn6:19.9><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=dn6:19.10><span>Attamano oṭṭhaddho licchavī bhagavato bhāsitaṁ abhinandīti. </span><span class="translation sujato">Satisfied, Oṭṭhaddha the Licchavi approved what the Buddha said. </span></div><p><div class=verse-container id=dn6:19.11><span>Mahālisuttaṁ niṭṭhitaṁ chaṭṭhaṁ. </span></div><div class=flex-between><a href=/canon/en/pli/ms/sutta/dn/dn0005.html>Previous</a><a href=/canon/en/pli/ms/sutta/dn/dn0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>