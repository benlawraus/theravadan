<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/de/pli/ms/sutta/dn/dn0012.html>Deutsch</a> , <a href=/canon/sr/pli/ms/sutta/dn/dn0012.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/dn/dn0011.html>Previous</a><a href=/canon/en/pli/ms/sutta/dn/dn0013.html>Next</a></div><p><div class=verse-container id=dn12:0.1><span>Dīgha Nikāya 12 </span><span class="translation sujato">Long Discourses 12 </span></div><p><div class=verse-container id=dn12:0.2><span class=big-bold>Lohiccasutta </span><span class="translation sujato">With Lohicca </span></div><p><div class=verse-container id=dn12:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=dn12:1.2><span>ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi yena sālavatikā tadavasari. </span><span class="translation sujato">At one time the Buddha was wandering in the land of the Kosalans together with a large Saṅgha of five hundred mendicants when he arrived at Sālavatikā. </span></div><p><div class=verse-container id=dn12:1.3><span>Tena kho pana samayena lohicco brāhmaṇo sālavatikaṁ ajjhāvasati sattussadaṁ satiṇakaṭṭhodakaṁ sadhaññaṁ rājabhoggaṁ raññā pasenadinā kosalena dinnaṁ rājadāyaṁ brahmadeyyaṁ. </span><span class="translation sujato">Now at that time the brahmin Lohicca was living in Sālavatikā. It was a crown property given by King Pasenadi of Kosala, teeming with living creatures, full of hay, wood, water, and grain, a royal park endowed to a brahmin. </span></div><p><div class=verse-container id=dn12:2.1><span>Tena kho pana samayena lohiccassa brāhmaṇassa evarūpaṁ pāpakaṁ diṭṭhigataṁ uppannaṁ hoti: </span><span class="translation sujato">Now at that time Lohicca had the following harmful misconception: </span></div><p><div class=verse-container id=dn12:2.2><span>“idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati. </span><span class="translation sujato">“Should an ascetic or brahmin achieve some skillful quality, they ought not inform anyone else. For what can one person do for another? </span></div><p><div class=verse-container id=dn12:2.3><span>Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya; </span><span class="translation sujato">Suppose someone cut off an old bond, only to create another new bond. </span></div><p><div class=verse-container id=dn12:2.4><span>evaṁ sampadamidaṁ pāpakaṁ lobhadhammaṁ vadāmi, kiñhi paro parassa karissatī”ti. </span><span class="translation sujato">That’s the consequence of such a wicked, greedy deed, I say. For what can one person do for another?” </span></div><p><div class=verse-container id=dn12:3.1><span>Assosi kho lohicco brāhmaṇo: </span><span class="translation sujato">Lohicca heard: </span></div><p><div class=verse-container id=dn12:3.2><span>“samaṇo khalu, bho, gotamo sakyaputto sakyakulā pabbajito kosalesu cārikaṁ caramāno mahatā bhikkhusaṅghena saddhiṁ pañcamattehi bhikkhusatehi sālavatikaṁ anuppatto. </span><span class="translation sujato">“It seems the ascetic Gotama—a Sakyan, gone forth from a Sakyan family—has arrived at Sālavatikā, together with a large Saṅgha of five hundred mendicants. </span></div><p><div class=verse-container id=dn12:3.3><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation sujato">He has this good reputation: </span></div><p><div class=verse-container id=dn12:3.4><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’. </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=dn12:3.5><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sujato">He has realized with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span></div><p><div class=verse-container id=dn12:3.6><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=dn12:3.7><span>Sādhu kho pana tathārūpānaṁ arahataṁ dassanaṁ hotī”ti. </span><span class="translation sujato">It’s good to see such perfected ones.” </span></div><p><div class=verse-container id=dn12:4.1><span>Atha kho lohicco brāhmaṇo rosikaṁ nhāpitaṁ āmantesi: </span><span class="translation sujato">Then Lohicca addressed his barber Rosika, </span></div><p><div class=verse-container id=dn12:4.2><span>“ehi tvaṁ, samma rosike, yena samaṇo gotamo tenupasaṅkama; upasaṅkamitvā mama vacanena samaṇaṁ gotamaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ puccha: </span><span class="translation sujato">“Here, dear Rosika, go to the ascetic Gotama and in my name bow with your head to his feet. Ask him if he is healthy and well, nimble, strong, and living comfortably. </span></div><p><div class=verse-container id=dn12:4.3><span>‘lohicco, bho gotama, brāhmaṇo bhavantaṁ gotamaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchatī’ti; </span></div><p><div class=verse-container id=dn12:4.4><span>evañca vadehi—</span><span class="translation sujato">And then ask him whether he, </span></div><p><div class=verse-container id=dn12:4.5><span>adhivāsetu kira bhavaṁ gotamo lohiccassa brāhmaṇassa svātanāya bhattaṁ saddhiṁ bhikkhusaṅghenā”ti. </span><span class="translation sujato">together with the mendicant Saṅgha, might please accept tomorrow’s meal from the brahmin Lohicca.” </span></div><p><div class=verse-container id=dn12:5.1><span>“Evaṁ, bho”ti kho rosikā nhāpito lohiccassa brāhmaṇassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho rosikā nhāpito bhagavantaṁ etadavoca: </span><span class="translation sujato">“Yes, worthy sir,” Rosika replied. He did as he was asked, and </span></div><p><div class=verse-container id=dn12:5.2><span>“lohicco, bhante, brāhmaṇo bhagavantaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati; </span></div><p><div class=verse-container id=dn12:5.3><span>evañca vadeti—</span></div><p><div class=verse-container id=dn12:5.4><span>adhivāsetu kira, bhante, bhagavā lohiccassa brāhmaṇassa svātanāya bhattaṁ saddhiṁ bhikkhusaṅghenā”ti. </span></div><p><div class=verse-container id=dn12:5.5><span>Adhivāsesi bhagavā tuṇhībhāvena. </span><span class="translation sujato">the Buddha consented with silence. </span></div><p><div class=verse-container id=dn12:6.1><span>Atha kho rosikā nhāpito bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā yena lohicco brāhmaṇo tenupasaṅkami; upasaṅkamitvā lohiccaṁ brāhmaṇaṁ etadavoca: </span><span class="translation sujato">Then, knowing that the Buddha had consented, Rosika got up from his seat, went to Lohicca, and said to him, </span></div><p><div class=verse-container id=dn12:6.2><span>“avocumhā kho mayaṁ bhoto vacanena taṁ bhagavantaṁ: </span><span class="translation sujato">“I gave the Buddha your message, </span></div><p><div class=verse-container id=dn12:6.3><span>‘lohicco, bhante, brāhmaṇo bhagavantaṁ appābādhaṁ appātaṅkaṁ lahuṭṭhānaṁ balaṁ phāsuvihāraṁ pucchati; </span></div><p><div class=verse-container id=dn12:6.4><span>evañca vadeti—</span></div><p><div class=verse-container id=dn12:6.5><span>adhivāsetu kira, bhante, bhagavā lohiccassa brāhmaṇassa svātanāya bhattaṁ saddhiṁ bhikkhusaṅghenā’ti. </span></div><p><div class=verse-container id=dn12:6.6><span>Adhivutthañca pana tena bhagavatā”ti. </span><span class="translation sujato">and he accepted.” </span></div><p><div class=verse-container id=dn12:7.1><span>Atha kho lohicco brāhmaṇo tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā rosikaṁ nhāpitaṁ āmantesi: </span><span class="translation sujato">And when the night had passed Lohicca had delicious fresh and cooked foods prepared in his own home. Then he had the Buddha informed of the time, saying, </span></div><p><div class=verse-container id=dn12:7.2><span>“ehi tvaṁ, samma rosike, yena samaṇo gotamo tenupasaṅkama; upasaṅkamitvā samaṇassa gotamassa kālaṁ ārocehi—</span><span class="translation sujato">“Here, dear Rosika, go to the ascetic Gotama and announce the time, saying: </span></div><p><div class=verse-container id=dn12:7.3><span>kālo, bho gotama, niṭṭhitaṁ bhattan”ti. </span><span class="translation sujato">‘It’s time, worthy Gotama, the meal is ready.’” </span></div><p><div class=verse-container id=dn12:7.4><span>“Evaṁ, bho”ti kho rosikā nhāpito lohiccassa brāhmaṇassa paṭissutvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. </span><span class="translation sujato">“Yes, worthy sir,” Rosika replied. He did as he was asked. </span></div><p><div class=verse-container id=dn12:7.5><span>Ekamantaṁ ṭhito kho rosikā nhāpito bhagavato kālaṁ ārocesi: </span></div><p><div class=verse-container id=dn12:7.6><span>“kālo, bhante, niṭṭhitaṁ bhattan”ti. </span></div><p><div class=verse-container id=dn12:7.7><span>Atha kho bhagavā pubbaṇhasamayaṁ nivāsetvā pattacīvaramādāya saddhiṁ bhikkhusaṅghena yena sālavatikā tenupasaṅkami. </span><span class="translation sujato">Then the Buddha robed up in the morning and, taking his bowl and robe, went to Sālavatikā together with the Saṅgha of mendicants. </span></div><p><div class=verse-container id=dn12:8.1><span>Tena kho pana samayena rosikā nhāpito bhagavantaṁ piṭṭhito piṭṭhito anubandho hoti. </span><span class="translation sujato">Now, Rosika was following behind the Buddha, </span></div><p><div class=verse-container id=dn12:8.2><span>Atha kho rosikā nhāpito bhagavantaṁ etadavoca: </span><span class="translation sujato">and told him of Lohicca’s views, adding, </span></div><p><div class=verse-container id=dn12:8.3><span>“lohiccassa, bhante, brāhmaṇassa evarūpaṁ pāpakaṁ diṭṭhigataṁ uppannaṁ: </span></div><p><div class=verse-container id=dn12:8.4><span>‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya—</span></div><p><div class=verse-container id=dn12:8.5><span>kiñhi paro parassa karissati. </span></div><p><div class=verse-container id=dn12:8.6><span>Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya; </span></div><p><div class=verse-container id=dn12:8.7><span>evaṁ sampadamidaṁ pāpakaṁ lobhadhammaṁ vadāmi—</span></div><p><div class=verse-container id=dn12:8.8><span>kiñhi paro parassa karissatī’ti. </span></div><p><div class=verse-container id=dn12:8.9><span>Sādhu, bhante, bhagavā lohiccaṁ brāhmaṇaṁ etasmā pāpakā diṭṭhigatā vivecetū”ti. </span><span class="translation sujato">“Sir, please dissuade him from that harmful misconception.” </span></div><p><div class=verse-container id=dn12:8.10><span>“Appeva nāma siyā, rosike, appeva nāma siyā, rosike”ti. </span><span class="translation sujato">“Hopefully that’ll happen, Rosika, hopefully that’ll happen.” </span></div><p><div class=verse-container id=dn12:9.1><span>Atha kho bhagavā yena lohiccassa brāhmaṇassa nivesanaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then the Buddha approached Lohicca’s home, where he sat on the seat spread out. </span></div><p><div class=verse-container id=dn12:9.2><span>Atha kho lohicco brāhmaṇo buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi. </span><span class="translation sujato">Then Lohicca served and satisfied the mendicant Saṅgha headed by the Buddha with his own hands with delicious fresh and cooked foods. </span></div><p><div class=verse-container id=dn12:9.3.0><span>1. Lohiccabrāhmaṇānuyoga </span><span class="translation sujato">1. Questioning Lohicca </span></div><p><div class=verse-container id=dn12:9.4><span>Atha kho lohicco brāhmaṇo bhagavantaṁ bhuttāviṁ onītapattapāṇiṁ aññataraṁ nīcaṁ āsanaṁ gahetvā ekamantaṁ nisīdi. </span><span class="translation sujato">When the Buddha had eaten and washed his hand and bowl, Lohicca took a low seat and sat to one side. </span></div><p><div class=verse-container id=dn12:9.5><span>Ekamantaṁ nisinnaṁ kho lohiccaṁ brāhmaṇaṁ bhagavā etadavoca: </span><span class="translation sujato">The Buddha said to him, </span></div><p><div class=verse-container id=dn12:9.6><span>“saccaṁ kira te, lohicca, evarūpaṁ pāpakaṁ diṭṭhigataṁ uppannaṁ: </span><span class="translation sujato">“Is it really true, Lohicca, that you have such a harmful misconception: </span></div><p><div class=verse-container id=dn12:9.7><span>‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati. </span><span class="translation sujato">‘Should an ascetic or brahmin achieve some skillful quality, they ought not inform anyone else. For what can one person do for another? </span></div><p><div class=verse-container id=dn12:9.8><span>Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya; </span><span class="translation sujato">Suppose someone cut off an old bond, only to create another new bond. </span></div><p><div class=verse-container id=dn12:9.9><span>evaṁ sampadamidaṁ pāpakaṁ lobhadhammaṁ vadāmi, kiñhi paro parassa karissatī’”ti? </span><span class="translation sujato">That’s the consequence of such a wicked, greedy deed, I say. For what can one person do for another?’” </span></div><p><div class=verse-container id=dn12:9.10><span>“Evaṁ, bho gotama”. </span><span class="translation sujato">“Yes, worthy Gotama.” </span></div><p><div class=verse-container id=dn12:10.1><span>“Taṁ kiṁ maññasi, lohicca, </span><span class="translation sujato">“What do you think, Lohicca? </span></div><p><div class=verse-container id=dn12:10.2><span>nanu tvaṁ sālavatikaṁ ajjhāvasasī”ti? </span><span class="translation sujato">Do you reside in Sālavatikā?” </span></div><p><div class=verse-container id=dn12:10.3><span>“Evaṁ, bho gotama”. </span><span class="translation sujato">“Yes, worthy Gotama.” </span></div><p><div class=verse-container id=dn12:10.4><span>“Yo nu kho, lohicca, evaṁ vadeyya: </span><span class="translation sujato">“Lohicca, suppose someone were to say: </span></div><p><div class=verse-container id=dn12:10.5><span>‘lohicco brāhmaṇo sālavatikaṁ ajjhāvasati. </span><span class="translation sujato">‘The brahmin Lohicca resides in Sālavatikā. </span></div><p><div class=verse-container id=dn12:10.6><span>Yā sālavatikāya samudayasañjāti lohiccova taṁ brāhmaṇo ekako paribhuñjeyya, na aññesaṁ dadeyyā’ti. </span><span class="translation sujato">He alone should enjoy the revenues produced in Sālavatikā and not share them with anyone else.’ </span></div><p><div class=verse-container id=dn12:10.7><span>Evaṁ vādī so ye taṁ upajīvanti, tesaṁ antarāyakaro vā hoti, no vā”ti? </span><span class="translation sujato">Would the person who spoke like that make it difficult for those whose living depends on you or not?” </span></div><p><div class=verse-container id=dn12:10.8><span>“Antarāyakaro, bho gotama”. </span><span class="translation sujato">“They would, worthy Gotama.” </span></div><p><div class=verse-container id=dn12:10.9><span>“Antarāyakaro samāno hitānukampī vā tesaṁ hoti ahitānukampī vā”ti? </span><span class="translation sujato">“But is someone who creates difficulties for others acting kindly or unkindly?” </span></div><p><div class=verse-container id=dn12:10.10><span>“Ahitānukampī, bho gotama”. </span><span class="translation sujato">“Unkindly, sir.” </span></div><p><div class=verse-container id=dn12:10.11><span>“Ahitānukampissa mettaṁ vā tesu cittaṁ paccupaṭṭhitaṁ hoti sapattakaṁ vā”ti? </span><span class="translation sujato">“But does an unkind person have love in their heart or hostility?” </span></div><p><div class=verse-container id=dn12:10.12><span>“Sapattakaṁ, bho gotama”. </span><span class="translation sujato">“Hostility, sir.” </span></div><p><div class=verse-container id=dn12:10.13><span>“Sapattake citte paccupaṭṭhite micchādiṭṭhi vā hoti sammādiṭṭhi vā”ti? </span><span class="translation sujato">“And when the heart is full of hostility, is there right view or wrong view?” </span></div><p><div class=verse-container id=dn12:10.14><span>“Micchādiṭṭhi, bho gotama”. </span><span class="translation sujato">“Wrong view, worthy Gotama.” </span></div><p><div class=verse-container id=dn12:10.15><span>“Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><span class="translation sujato">“An individual with wrong view is reborn in one of two places, I say: </span></div><p><div class=verse-container id=dn12:10.16><span>nirayaṁ vā tiracchānayoniṁ vā. </span><span class="translation sujato">hell or the animal realm. </span></div><p><div class=verse-container id=dn12:11.1><span>Taṁ kiṁ maññasi, lohicca, </span><span class="translation sujato">What do you think, Lohicca? </span></div><p><div class=verse-container id=dn12:11.2><span>nanu rājā pasenadi kosalo kāsikosalaṁ ajjhāvasatī”ti? </span><span class="translation sujato">Does King Pasenadi reign over Kāsi and Kosala?” </span></div><p><div class=verse-container id=dn12:11.3><span>“Evaṁ, bho gotama”. </span><span class="translation sujato">“Yes, worthy Gotama.” </span></div><p><div class=verse-container id=dn12:11.4><span>“Yo nu kho, lohicca, evaṁ vadeyya: </span><span class="translation sujato">“Lohicca, suppose someone were to say: </span></div><p><div class=verse-container id=dn12:11.5><span>‘rājā pasenadi kosalo kāsikosalaṁ ajjhāvasati; </span><span class="translation sujato">‘King Pasenadi reigns over Kāsi and Kosala. </span></div><p><div class=verse-container id=dn12:11.6><span>yā kāsikosale samudayasañjāti, rājāva taṁ pasenadi kosalo ekako paribhuñjeyya, na aññesaṁ dadeyyā’ti. </span><span class="translation sujato">He alone should enjoy the revenues produced in Kāsi and Kosala and not share them with anyone else.’ </span></div><p><div class=verse-container id=dn12:11.7><span>Evaṁ vādī so ye rājānaṁ pasenadiṁ kosalaṁ upajīvanti tumhe ceva aññe ca, tesaṁ antarāyakaro vā hoti, no vā”ti? </span><span class="translation sujato">Would the person who spoke like that make it difficult for yourself and others whose living depends on King Pasenadi or not?” </span></div><p><div class=verse-container id=dn12:11.8><span>“Antarāyakaro, bho gotama”. </span><span class="translation sujato">“They would, worthy Gotama.” </span></div><p><div class=verse-container id=dn12:11.9><span>“Antarāyakaro samāno hitānukampī vā tesaṁ hoti ahitānukampī vā”ti? </span><span class="translation sujato">“But is someone who creates difficulties for others acting kindly or unkindly?” </span></div><p><div class=verse-container id=dn12:11.10><span>“Ahitānukampī, bho gotama”. </span><span class="translation sujato">“Unkindly, sir.” </span></div><p><div class=verse-container id=dn12:11.11><span>“Ahitānukampissa mettaṁ vā tesu cittaṁ paccupaṭṭhitaṁ hoti sapattakaṁ vā”ti? </span><span class="translation sujato">“But does an unkind person have love in their heart or hostility?” </span></div><p><div class=verse-container id=dn12:11.12><span>“Sapattakaṁ, bho gotama”. </span><span class="translation sujato">“Hostility, sir.” </span></div><p><div class=verse-container id=dn12:11.13><span>“Sapattake citte paccupaṭṭhite micchādiṭṭhi vā hoti sammādiṭṭhi vā”ti? </span><span class="translation sujato">“And when the heart is full of hostility, is there right view or wrong view?” </span></div><p><div class=verse-container id=dn12:11.14><span>“Micchādiṭṭhi, bho gotama”. </span><span class="translation sujato">“Wrong view, worthy Gotama.” </span></div><p><div class=verse-container id=dn12:11.15><span>“Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><span class="translation sujato">“An individual with wrong view is reborn in one of two places, I say: </span></div><p><div class=verse-container id=dn12:11.16><span>nirayaṁ vā tiracchānayoniṁ vā. </span><span class="translation sujato">hell or the animal realm. </span></div><p><div class=verse-container id=dn12:12.1><span>Iti kira, lohicca, yo evaṁ vadeyya: </span><span class="translation sujato">So it seems, Lohicca, that should someone say such a thing either of Lohicca or of King Pasenadi, </span></div><p><div class=verse-container id=dn12:12.2><span>‘lohicco brāhmaṇo sālavatikaṁ ajjhāvasati; </span></div><p><div class=verse-container id=dn12:12.3><span>yā sālavatikāya samudayasañjāti, lohiccova taṁ brāhmaṇo ekako paribhuñjeyya, na aññesaṁ dadeyyā’ti. </span></div><p><div class=verse-container id=dn12:13.1><span>Evaṁvādī so ye taṁ upajīvanti, tesaṁ antarāyakaro hoti. </span></div><p><div class=verse-container id=dn12:13.2><span>Antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti. </span><span class="translation sujato">that is wrong view. </span></div><p><div class=verse-container id=dn12:13.3><span>Evameva kho, lohicca, yo evaṁ vadeyya: </span><span class="translation sujato">In the same way, suppose someone were to say: </span></div><p><div class=verse-container id=dn12:13.4><span>‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati. </span><span class="translation sujato">‘Should an ascetic or brahmin achieve some skillful quality, they ought not inform anyone else. For what can one person do for another? </span></div><p><div class=verse-container id=dn12:13.5><span>Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya …pe… </span><span class="translation sujato">Suppose someone cut off an old bond, only to create another new bond. </span></div><p><div class=verse-container id=dn12:13.6><span>karissatī’ti. </span><span class="translation sujato">That’s the consequence of such a wicked, greedy deed, I say. For what can one person do for another?’ </span></div><p><div class=verse-container id=dn12:13.7><span>Evaṁvādī so ye te kulaputtā tathāgatappaveditaṁ dhammavinayaṁ āgamma evarūpaṁ uḷāraṁ visesaṁ adhigacchanti, sotāpattiphalampi sacchikaronti, sakadāgāmiphalampi sacchikaronti, anāgāmiphalampi sacchikaronti, arahattampi sacchikaronti, ye cime dibbā gabbhā paripācenti dibbānaṁ bhavānaṁ abhinibbattiyā, tesaṁ antarāyakaro hoti, antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti. </span><span class="translation sujato">Now, there are gentlemen who, relying on the teaching and training proclaimed by the Realized One, achieve a high distinction such as the following: they realize the fruit of stream-entry, the fruit of once-return, the fruit of non-return, or perfection. And in addition, there are those who ripen the seeds for rebirth in a heavenly state. The person who spoke like that makes it difficult for them. They’re acting unkindly, their heart is full of hostility, and they have wrong view. </span></div><p><div class=verse-container id=dn12:13.8><span>Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span><span class="translation sujato">An individual with wrong view is reborn in one of two places, I say: </span></div><p><div class=verse-container id=dn12:13.9><span>nirayaṁ vā tiracchānayoniṁ vā. </span><span class="translation sujato">hell or the animal realm. </span></div><p><div class=verse-container id=dn12:14.1><span>Iti kira, lohicca, yo evaṁ vadeyya: </span></div><p><div class=verse-container id=dn12:14.2><span>‘rājā pasenadi kosalo kāsikosalaṁ ajjhāvasati; </span></div><p><div class=verse-container id=dn12:14.3><span>yā kāsikosale samudayasañjāti, rājāva taṁ pasenadi kosalo ekako paribhuñjeyya, na aññesaṁ dadeyyā’ti. </span></div><p><div class=verse-container id=dn12:15.1><span>Evaṁvādī so ye rājānaṁ pasenadiṁ kosalaṁ upajīvanti tumhe ceva aññe ca, tesaṁ antarāyakaro hoti. </span></div><p><div class=verse-container id=dn12:15.2><span>Antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti. </span></div><p><div class=verse-container id=dn12:15.3><span>Evameva kho, lohicca, yo evaṁ vadeyya: </span></div><p><div class=verse-container id=dn12:15.4><span>‘idha samaṇo vā brāhmaṇo vā kusalaṁ dhammaṁ adhigaccheyya, kusalaṁ dhammaṁ adhigantvā na parassa āroceyya, kiñhi paro parassa karissati. </span></div><p><div class=verse-container id=dn12:15.5><span>Seyyathāpi nāma …pe… </span></div><p><div class=verse-container id=dn12:15.6><span>kiñhi paro parassa karissatī’ti. </span></div><p><div class=verse-container id=dn12:15.7><span>Evaṁvādī so ye te kulaputtā tathāgatappaveditaṁ dhammavinayaṁ āgamma evarūpaṁ uḷāraṁ visesaṁ adhigacchanti, sotāpattiphalampi sacchikaronti, sakadāgāmiphalampi sacchikaronti, anāgāmiphalampi sacchikaronti, arahattampi sacchikaronti. </span></div><p><div class=verse-container id=dn12:15.8><span>Ye cime dibbā gabbhā paripācenti dibbānaṁ bhavānaṁ abhinibbattiyā, tesaṁ antarāyakaro hoti, </span></div><p><div class=verse-container id=dn12:15.9><span>antarāyakaro samāno ahitānukampī hoti, ahitānukampissa sapattakaṁ cittaṁ paccupaṭṭhitaṁ hoti, sapattake citte paccupaṭṭhite micchādiṭṭhi hoti. </span></div><p><div class=verse-container id=dn12:15.10><span>Micchādiṭṭhissa kho ahaṁ, lohicca, dvinnaṁ gatīnaṁ aññataraṁ gatiṁ vadāmi—</span></div><p><div class=verse-container id=dn12:15.11><span>nirayaṁ vā tiracchānayoniṁ vā. </span></div><p><div class=verse-container id=dn12:16.0><span>2. Tayocodanārahā </span><span class="translation sujato">2. Three Teachers Who Deserve to Be Reprimanded </span></div><p><div class=verse-container id=dn12:16.1><span>Tayo khome, lohicca, satthāro, ye loke codanārahā; </span><span class="translation sujato">Lohicca, there are three kinds of teachers in the world who deserve to be reprimanded. </span></div><p><div class=verse-container id=dn12:16.2><span>yo ca panevarūpe satthāro codeti, sā codanā bhūtā tacchā dhammikā anavajjā. </span><span class="translation sujato">When someone reprimands such teachers, the reprimand is true, correct, legitimate, and blameless. </span></div><p><div class=verse-container id=dn12:16.3><span>Katame tayo? </span><span class="translation sujato">What three? </span></div><p><div class=verse-container id=dn12:16.4><span>Idha, lohicca, ekacco satthā yassatthāya agārasmā anagāriyaṁ pabbajito hoti, svāssa sāmaññattho ananuppatto hoti. </span><span class="translation sujato">Firstly, take a teacher who has not reached the goal of the ascetic life for which they went forth from the lay life to homelessness. </span></div><p><div class=verse-container id=dn12:16.5><span>So taṁ sāmaññatthaṁ ananupāpuṇitvā sāvakānaṁ dhammaṁ deseti: </span><span class="translation sujato">They teach their disciples: </span></div><p><div class=verse-container id=dn12:16.6><span>‘idaṁ vo hitāya idaṁ vo sukhāyā’ti. </span><span class="translation sujato">‘This is for your welfare. This is for your happiness.’ </span></div><p><div class=verse-container id=dn12:16.7><span>Tassa sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti. </span><span class="translation sujato">But their disciples don’t want to listen. They don’t actively listen or try to understand. They proceed having turned away from the teacher’s instruction. </span></div><p><div class=verse-container id=dn12:16.8><span>So evamassa codetabbo: </span><span class="translation sujato">That teacher deserves to be reprimanded: </span></div><p><div class=verse-container id=dn12:16.9><span>‘āyasmā kho yassatthāya agārasmā anagāriyaṁ pabbajito, so te sāmaññattho ananuppatto, taṁ tvaṁ sāmaññatthaṁ ananupāpuṇitvā sāvakānaṁ dhammaṁ desesi: </span><span class="translation sujato">‘Venerable, you haven’t reached the goal of the ascetic life; and when you teach disciples </span></div><p><div class=verse-container id=dn12:16.10><span>“idaṁ vo hitāya idaṁ vo sukhāyā”ti. </span></div><p><div class=verse-container id=dn12:16.11><span>Tassa te sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti. </span><span class="translation sujato">they proceed having turned away from the teacher’s instruction. </span></div><p><div class=verse-container id=dn12:16.12><span>Seyyathāpi nāma osakkantiyā vā ussakkeyya, parammukhiṁ vā āliṅgeyya; </span><span class="translation sujato">It’s like a man who makes advances on a woman though she pulls away, or embraces her though she turns her back. </span></div><p><div class=verse-container id=dn12:16.13><span>evaṁ sampadamidaṁ pāpakaṁ lobhadhammaṁ vadāmi—</span><span class="translation sujato">That’s the consequence of such a wicked, greedy deed, I say. For what can one do for another?’ </span></div><p><div class=verse-container id=dn12:16.14><span>kiñhi paro parassa karissatī’ti. </span></div><p><div class=verse-container id=dn12:16.15><span>Ayaṁ kho, lohicca, paṭhamo satthā, yo loke codanāraho; </span><span class="translation sujato">This is the first kind of teacher who deserves to be reprimanded. </span></div><p><div class=verse-container id=dn12:16.16><span>yo ca panevarūpaṁ satthāraṁ codeti, sā codanā bhūtā tacchā dhammikā anavajjā. </span></div><p><div class=verse-container id=dn12:17.1><span>Puna caparaṁ, lohicca, idhekacco satthā yassatthāya agārasmā anagāriyaṁ pabbajito hoti, svāssa sāmaññattho ananuppatto hoti. </span><span class="translation sujato">Furthermore, take a teacher who has not reached the goal of the ascetic life for which they went forth from the lay life to homelessness. </span></div><p><div class=verse-container id=dn12:17.2><span>So taṁ sāmaññatthaṁ ananupāpuṇitvā sāvakānaṁ dhammaṁ deseti: </span><span class="translation sujato">They teach their disciples: </span></div><p><div class=verse-container id=dn12:17.3><span>‘idaṁ vo hitāya, idaṁ vo sukhāyā’ti. </span><span class="translation sujato">‘This is for your welfare. This is for your happiness.’ </span></div><p><div class=verse-container id=dn12:17.4><span>Tassa sāvakā sussūsanti, sotaṁ odahanti, aññā cittaṁ upaṭṭhapenti, na ca vokkamma satthusāsanā vattanti. </span><span class="translation sujato">Their disciples do want to listen. They actively listen and try to understand. They don’t proceed having turned away from the teacher’s instruction. </span></div><p><div class=verse-container id=dn12:17.5><span>So evamassa codetabbo: </span><span class="translation sujato">That teacher deserves to be reprimanded: </span></div><p><div class=verse-container id=dn12:17.6><span>‘āyasmā kho yassatthāya agārasmā anagāriyaṁ pabbajito, so te sāmaññattho ananuppatto. Taṁ tvaṁ sāmaññatthaṁ ananupāpuṇitvā sāvakānaṁ dhammaṁ desesi: </span><span class="translation sujato">‘Venerable, you haven’t reached the goal of the ascetic life; and when you teach disciples </span></div><p><div class=verse-container id=dn12:17.7><span>“idaṁ vo hitāya, idaṁ vo sukhāyā”ti. </span></div><p><div class=verse-container id=dn12:17.8><span>Tassa te sāvakā sussūsanti, sotaṁ odahanti, aññā cittaṁ upaṭṭhapenti, na ca vokkamma satthusāsanā vattanti. </span><span class="translation sujato">they don’t proceed having turned away from the teacher’s instruction. </span></div><p><div class=verse-container id=dn12:17.9><span>Seyyathāpi nāma sakaṁ khettaṁ ohāya paraṁ khettaṁ niddāyitabbaṁ maññeyya, evaṁ sampadamidaṁ pāpakaṁ lobhadhammaṁ vadāmi—kiñhi paro parassa karissatī’ti. </span><span class="translation sujato">It’s like someone who abandons their own field and presumes to weed someone else’s field. That’s the consequence of such a wicked, greedy deed, I say. For what can one do for another?’ </span></div><p><div class=verse-container id=dn12:17.10><span>Ayaṁ kho, lohicca, dutiyo satthā, yo, loke codanāraho; </span><span class="translation sujato">This is the second kind of teacher who deserves to be reprimanded. </span></div><p><div class=verse-container id=dn12:17.11><span>yo ca panevarūpaṁ satthāraṁ codeti, sā codanā bhūtā tacchā dhammikā anavajjā. </span></div><p><div class=verse-container id=dn12:18.1><span>Puna caparaṁ, lohicca, idhekacco satthā yassatthāya agārasmā anagāriyaṁ pabbajito hoti, svāssa sāmaññattho anuppatto hoti. </span><span class="translation sujato">Furthermore, take a teacher who has reached the goal of the ascetic life for which they went forth from the lay life to homelessness. </span></div><p><div class=verse-container id=dn12:18.2><span>So taṁ sāmaññatthaṁ anupāpuṇitvā sāvakānaṁ dhammaṁ deseti: </span><span class="translation sujato">They teach their disciples: </span></div><p><div class=verse-container id=dn12:18.3><span>‘idaṁ vo hitāya, idaṁ vo sukhāyā’ti. </span><span class="translation sujato">‘This is for your welfare. This is for your happiness.’ </span></div><p><div class=verse-container id=dn12:18.4><span>Tassa sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti. </span><span class="translation sujato">But their disciples don’t want to listen. They don’t actively listen or try to understand. They proceed having turned away from the teacher’s instruction. </span></div><p><div class=verse-container id=dn12:18.5><span>So evamassa codetabbo: </span><span class="translation sujato">That teacher deserves to be reprimanded: </span></div><p><div class=verse-container id=dn12:18.6><span>‘āyasmā kho yassatthāya agārasmā anagāriyaṁ pabbajito, so te sāmaññattho anuppatto. </span><span class="translation sujato">‘Venerable, you have reached the goal of the ascetic life; yet when you teach disciples </span></div><p><div class=verse-container id=dn12:18.7><span>Taṁ tvaṁ sāmaññatthaṁ anupāpuṇitvā sāvakānaṁ dhammaṁ desesi: </span></div><p><div class=verse-container id=dn12:18.8><span>“idaṁ vo hitāya, idaṁ vo sukhāyā”ti. </span></div><p><div class=verse-container id=dn12:18.9><span>Tassa te sāvakā na sussūsanti, na sotaṁ odahanti, na aññā cittaṁ upaṭṭhapenti, vokkamma ca satthusāsanā vattanti. </span><span class="translation sujato">they proceed having turned away from the teacher’s instruction. </span></div><p><div class=verse-container id=dn12:18.10><span>Seyyathāpi nāma purāṇaṁ bandhanaṁ chinditvā aññaṁ navaṁ bandhanaṁ kareyya; </span><span class="translation sujato">Suppose someone cut off an old bond, only to create another new bond. </span></div><p><div class=verse-container id=dn12:18.11><span>evaṁ sampadamidaṁ pāpakaṁ lobhadhammaṁ vadāmi, kiñhi paro parassa karissatī’ti. </span><span class="translation sujato">That’s the consequence of such a wicked, greedy deed, I say. For what can one person do for another?’ </span></div><p><div class=verse-container id=dn12:18.12><span>Ayaṁ kho, lohicca, tatiyo satthā, yo loke codanāraho; </span><span class="translation sujato">This is the third kind of teacher who deserves to be reprimanded. </span></div><p><div class=verse-container id=dn12:18.13><span>yo ca panevarūpaṁ satthāraṁ codeti, sā codanā bhūtā tacchā dhammikā anavajjā. </span></div><p><div class=verse-container id=dn12:18.14><span>Ime kho, lohicca, tayo satthāro, ye loke codanārahā, </span><span class="translation sujato">These are the three kinds of teachers in the world who deserve to be reprimanded. </span></div><p><div class=verse-container id=dn12:18.15><span>yo ca panevarūpe satthāro codeti, sā codanā bhūtā tacchā dhammikā anavajjā”ti. </span><span class="translation sujato">When someone reprimands such teachers, the reprimand is true, correct, legitimate, and blameless.” </span></div><p><div class=verse-container id=dn12:19.0><span>3. Nacodanārahasatthu </span><span class="translation sujato">3. A Teacher Who Does Not Deserve to Be Reprimanded </span></div><p><div class=verse-container id=dn12:19.1><span>Evaṁ vutte, lohicco brāhmaṇo bhagavantaṁ etadavoca: </span><span class="translation sujato">When he had spoken, Lohicca said to the Buddha, </span></div><p><div class=verse-container id=dn12:19.2><span>“atthi pana, bho gotama, koci satthā, yo loke nacodanāraho”ti? </span><span class="translation sujato">“But worthy Gotama, is there a teacher in the world who does not deserve to be reprimanded?” </span></div><p><div class=verse-container id=dn12:19.3><span>“Atthi kho, lohicca, satthā, yo loke nacodanāraho”ti. </span><span class="translation sujato">“There is, Lohicca.” </span></div><p><div class=verse-container id=dn12:19.4><span>“Katamo pana so, bho gotama, satthā, yo loke nacodanāraho”ti? </span><span class="translation sujato">“But who is that teacher?” </span></div><p><div class=verse-container id=dn12:20-55.1><span>“Idha, lohicca, tathāgato loke uppajjati arahaṁ, sammāsambuddho …pe… </span><span class="translation sujato">“It’s when a Realized One arises in the world, perfected, a fully awakened Buddha … </span></div><p><div class=verse-container id=dn12:20-55.2><span>Evaṁ kho, lohicca, bhikkhu sīlasampanno hoti …pe… </span><span class="translation sujato">That’s how a mendicant is accomplished in ethics. … </span></div><p><div class=verse-container id=dn12:20-55.3><span>paṭhamaṁ jhānaṁ upasampajja viharati … </span><span class="translation sujato">They enter and remain in the first absorption … </span></div><p><div class=verse-container id=dn12:20-55.4><span>yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho. </span><span class="translation sujato">A teacher under whom a disciple achieves such a high distinction is one who does not deserve to be reprimanded. </span></div><p><div class=verse-container id=dn12:20-55.5><span>Yo ca panevarūpaṁ satthāraṁ codeti, sā codanā abhūtā atacchā adhammikā sāvajjā. </span><span class="translation sujato">When someone reprimands such a teacher, the reprimand is false, baseless, illegitimate, and blameworthy. </span></div><p><div class=verse-container id=dn12:56-62.1><span>…pe… </span></div><p><div class=verse-container id=dn12:56-62.2><span>Dutiyaṁ jhānaṁ …pe… </span><span class="translation sujato">They enter and remain in the second absorption … </span></div><p><div class=verse-container id=dn12:56-62.3><span>tatiyaṁ jhānaṁ …pe… </span><span class="translation sujato">third absorption … </span></div><p><div class=verse-container id=dn12:56-62.4><span>catutthaṁ jhānaṁ upasampajja viharati. </span><span class="translation sujato">fourth absorption. </span></div><p><div class=verse-container id=dn12:56-62.5><span>Yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho, yo ca panevarūpaṁ satthāraṁ codeti, sā codanā abhūtā atacchā adhammikā sāvajjā. </span><span class="translation sujato">A teacher under whom a disciple achieves such a high distinction is one who does not deserve to be reprimanded. … </span></div><p><div class=verse-container id=dn12:63-77.1><span>…pe… </span></div><p><div class=verse-container id=dn12:63-77.2><span>Ñāṇadassanāya cittaṁ abhinīharati abhininnāmeti … </span><span class="translation sujato">They project and extend the mind toward knowledge and vision … </span></div><p><div class=verse-container id=dn12:63-77.3><span>yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho, yo ca panevarūpaṁ satthāraṁ codeti, sā codanā abhūtā atacchā adhammikā sāvajjā. </span><span class="translation sujato">A teacher under whom a disciple achieves such a high distinction is one who does not deserve to be reprimanded. … </span></div><p><div class=verse-container id=dn12:63-77.4><span>…pe… </span></div><p><div class=verse-container id=dn12:63-77.5><span>Nāparaṁ itthattāyāti pajānāti. </span><span class="translation sujato">They understand: ‘… there is nothing further for this place.’ </span></div><p><div class=verse-container id=dn12:63-77.6><span>Yasmiṁ kho, lohicca, satthari sāvako evarūpaṁ uḷāraṁ visesaṁ adhigacchati, ayampi kho, lohicca, satthā, yo loke nacodanāraho, yo ca panevarūpaṁ satthāraṁ codeti, sā codanā abhūtā atacchā adhammikā sāvajjā”ti. </span><span class="translation sujato">A teacher under whom a disciple achieves such a high distinction is one who does not deserve to be reprimanded. When someone reprimands such a teacher, the reprimand is false, baseless, illegitimate, and blameworthy.” </span></div><p><div class=verse-container id=dn12:78.1><span>Evaṁ vutte, lohicco brāhmaṇo bhagavantaṁ etadavoca: </span><span class="translation sujato">When he had spoken, Lohicca said to the Buddha: </span></div><p><div class=verse-container id=dn12:78.2><span>“seyyathāpi, bho gotama, puriso purisaṁ narakapapātaṁ patantaṁ kesesu gahetvā uddharitvā thale patiṭṭhapeyya; </span><span class="translation sujato">“Suppose, worthy Gotama, a person was falling over a cliff, and another person were to grab them by the hair, pull them up, and place them on firm ground. </span></div><p><div class=verse-container id=dn12:78.3><span>evamevāhaṁ bhotā gotamena narakapapātaṁ papatanto uddharitvā thale patiṭṭhāpito. </span><span class="translation sujato">In the same way, when I was falling off a cliff the worthy Gotama pulled me up and placed me on safe ground. </span></div><p><div class=verse-container id=dn12:78.4><span>Abhikkantaṁ, bho gotama, abhikkantaṁ, bho gotama. </span><span class="translation sujato">Excellent, worthy Gotama! Excellent! </span></div><p><div class=verse-container id=dn12:78.5><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the Teaching clear in many ways. </span></div><p><div class=verse-container id=dn12:78.6><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=dn12:78.7><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=dn12:78.8><span>Lohiccasuttaṁ niṭṭhitaṁ dvādasamaṁ. </span></div><div class=flex-between><a href=/canon/en/pli/ms/sutta/dn/dn0011.html>Previous</a><a href=/canon/en/pli/ms/sutta/dn/dn0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>