<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/dn.html> Dīghanikāya </a></ul></nav><main class=container><p>Other Translations: <a href=/canon/de/pli/ms/sutta/dn/dn0018.html>Deutsch</a> , <a href=/canon/sr/pli/ms/sutta/dn/dn0018.html>Srpski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/dn/dn0017.html>Previous</a><a href=/canon/en/pli/ms/sutta/dn/dn0019.html>Next</a></div><p><div class=verse-container id=dn18:0.1><span>Dīgha Nikāya 18 </span><span class="translation sujato">Long Discourses 18 </span></div><p><div class=verse-container id=dn18:0.2><span class=big-bold>Janavasabhasutta </span><span class="translation sujato">With Janavasabha </span></div><p><div class=verse-container id=dn18:1.0><span>1. Nātikiyādibyākaraṇa </span><span class="translation sujato">1. Declaring the Rebirths of People From Ñātika and Elsewhere </span></div><p><div class=verse-container id=dn18:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=dn18:1.2><span>ekaṁ samayaṁ bhagavā nātike viharati giñjakāvasathe. </span><span class="translation sujato">At one time the Buddha was staying at Ñātika in the brick house. </span></div><p><div class=verse-container id=dn18:1.3><span>Tena kho pana samayena bhagavā parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṁsesu kurupañcālesu majjhasūrasenesu: </span><span class="translation sujato">Now at that time the Buddha was explaining the rebirths of devotees all over the nations; the Kāsis and Kosalans, Vajjis and Mallas, Cetīs and Vacchas, Kurus and Pañcālas, Macchas and Sūrasenas: </span></div><p><div class=verse-container id=dn18:1.4><span>“asu amutra upapanno, asu amutra upapanno. </span><span class="translation sujato">“This one was reborn here, while that one was reborn there. </span></div><p><div class=verse-container id=dn18:1.5><span>Paropaññāsa nātikiyā paricārakā abbhatītā kālaṅkatā pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā. </span><span class="translation sujato">Over fifty devotees in Ñātika have passed away having ended the five lower fetters. They’ve been reborn spontaneously, and will be extinguished there, not liable to return from that world. </span></div><p><div class=verse-container id=dn18:1.6><span>Sādhikā navuti nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino, sakideva imaṁ lokaṁ āgantvā dukkhassantaṁ karissanti. </span><span class="translation sujato">More than ninety devotees in Ñātika have passed away having ended three fetters, and weakened greed, hate, and delusion. They’re once-returners, who will come back to this world once only, then make an end of suffering. </span></div><p><div class=verse-container id=dn18:1.7><span>Sātirekāni pañcasatāni nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇā”ti. </span><span class="translation sujato">More than five hundred devotees in Ñātika have passed away having ended three fetters. They’re stream-enterers, not liable to be reborn in the underworld, bound for awakening.” </span></div><p><div class=verse-container id=dn18:2.1><span>Assosuṁ kho nātikiyā paricārakā: </span><span class="translation sujato">When the devotees of Ñātika heard about the Buddha’s </span></div><p><div class=verse-container id=dn18:2.2><span>“bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṁsesu kurupañcālesu majjhasūrasenesu: </span></div><p><div class=verse-container id=dn18:2.3><span>‘asu amutra upapanno, asu amutra upapanno. </span></div><p><div class=verse-container id=dn18:2.4><span>Paropaññāsa nātikiyā paricārakā abbhatītā kālaṅkatā pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā. </span></div><p><div class=verse-container id=dn18:2.5><span>Sādhikā navuti nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino sakideva imaṁ lokaṁ āgantvā dukkhassantaṁ karissanti. </span></div><p><div class=verse-container id=dn18:2.6><span>Sātirekāni pañcasatāni nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇā’”ti. </span></div><p><div class=verse-container id=dn18:2.7><span>Tena ca nātikiyā paricārakā attamanā ahesuṁ pamuditā pītisomanassajātā bhagavato pañhaveyyākaraṇaṁ sutvā. </span><span class="translation sujato">answers to those questions, they became uplifted and overjoyed, full of rapture and happiness. </span></div><p><div class=verse-container id=dn18:3.1><span>Assosi kho āyasmā ānando: </span><span class="translation sujato">Venerable Ānanda heard of the Buddha’s statements and the Ñātikans’ happiness. </span></div><p><div class=verse-container id=dn18:3.2><span>“bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṁsesu kurupañcālesu majjhasūrasenesu: </span></div><p><div class=verse-container id=dn18:3.3><span>‘asu amutra upapanno, asu amutra upapanno. </span></div><p><div class=verse-container id=dn18:3.4><span>Paropaññāsa nātikiyā paricārakā abbhatītā kālaṅkatā pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā. </span></div><p><div class=verse-container id=dn18:3.5><span>Sādhikā navuti nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino sakideva imaṁ lokaṁ āgantvā dukkhassantaṁ karissanti. </span></div><p><div class=verse-container id=dn18:3.6><span>Sātirekāni pañcasatāni nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇā’ti. </span></div><p><div class=verse-container id=dn18:3.7><span>Tena ca nātikiyā paricārakā attamanā ahesuṁ pamuditā pītisomanassajātā bhagavato pañhaveyyākaraṇaṁ sutvā”ti. </span></div><p><div class=verse-container id=dn18:4.0><span>2. Ānandaparikathā </span><span class="translation sujato">2. Ānanda’s Suggestion </span></div><p><div class=verse-container id=dn18:4.1><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=dn18:4.2><span>“ime kho panāpi ahesuṁ māgadhakā paricārakā bahū ceva rattaññū ca abbhatītā kālaṅkatā. </span><span class="translation sujato">“But there were also Magadhan devotees—many, and of long standing too—who have passed away. </span></div><p><div class=verse-container id=dn18:4.3><span>Suññā maññe aṅgamagadhā aṅgamāgadhakehi paricārakehi abbhatītehi kālaṅkatehi. </span><span class="translation sujato">You’d think that Aṅga and Magadha were empty of devotees who have passed away! </span></div><p><div class=verse-container id=dn18:4.4><span>Te kho panāpi ahesuṁ buddhe pasannā dhamme pasannā saṅghe pasannā sīlesu paripūrakārino. </span><span class="translation sujato">But they too had confidence in the Buddha, the teaching, and the Saṅgha, and had fulfilled their ethics. </span></div><p><div class=verse-container id=dn18:4.5><span>Te abbhatītā kālaṅkatā bhagavatā abyākatā; </span><span class="translation sujato">The Buddha hasn’t declared their passing. </span></div><p><div class=verse-container id=dn18:4.6><span>tesampissa sādhu veyyākaraṇaṁ, bahujano pasīdeyya, tato gaccheyya sugatiṁ. </span><span class="translation sujato">It would be good to do so, for many people would gain confidence, and so be reborn in a good place. </span></div><p><div class=verse-container id=dn18:4.7><span>Ayaṁ kho panāpi ahosi rājā māgadho seniyo bimbisāro dhammiko dhammarājā hito brāhmaṇagahapatikānaṁ negamānañceva jānapadānañca. </span><span class="translation sujato">That King Seniya Bimbisāra of Magadha was a just and principled king who benefited the brahmins and householders, and people of town and country. </span></div><p><div class=verse-container id=dn18:4.8><span>Apissudaṁ manussā kittayamānarūpā viharanti: </span><span class="translation sujato">People still sing his praises: </span></div><p><div class=verse-container id=dn18:4.9><span>‘evaṁ no so dhammiko dhammarājā sukhāpetvā kālaṅkato, evaṁ mayaṁ tassa dhammikassa dhammarañño vijite phāsu viharimhā’ti. </span><span class="translation sujato">‘That just and principled king, who made us so happy, has passed away. Life was good under his dominion.’ </span></div><p><div class=verse-container id=dn18:4.10><span>So kho panāpi ahosi buddhe pasanno dhamme pasanno saṅghe pasanno sīlesu paripūrakārī. </span><span class="translation sujato">He too had confidence in the Buddha, the teaching, and the Saṅgha, and had fulfilled his ethics. </span></div><p><div class=verse-container id=dn18:4.11><span>Apissudaṁ manussā evamāhaṁsu: </span><span class="translation sujato">People say: </span></div><p><div class=verse-container id=dn18:4.12><span>‘yāva maraṇakālāpi rājā māgadho seniyo bimbisāro bhagavantaṁ kittayamānarūpo kālaṅkato’ti. </span><span class="translation sujato">‘Until his dying day, King Bimbisāra sang the Buddha’s praises!’ </span></div><p><div class=verse-container id=dn18:4.13><span>So abbhatīto kālaṅkato bhagavatā abyākato. </span><span class="translation sujato">The Buddha hasn’t declared his passing. </span></div><p><div class=verse-container id=dn18:4.14><span>Tassapissa sādhu veyyākaraṇaṁ bahujano pasīdeyya, tato gaccheyya sugatiṁ. </span><span class="translation sujato">It would be good to do so, for many people would gain confidence, and so be reborn in a good place. </span></div><p><div class=verse-container id=dn18:4.15><span>Bhagavato kho pana sambodhi magadhesu. </span><span class="translation sujato">Besides, the Buddha was awakened in Magadha; </span></div><p><div class=verse-container id=dn18:4.16><span>Yattha kho pana bhagavato sambodhi magadhesu, kathaṁ tatra bhagavā māgadhake paricārake abbhatīte kālaṅkate upapattīsu na byākareyya. </span><span class="translation sujato">so why hasn’t he declared the rebirth of the Magadhan devotees? </span></div><p><div class=verse-container id=dn18:4.17><span>Bhagavā ce kho pana māgadhake paricārake abbhatīte kālaṅkate upapattīsu na byākareyya, dīnamanā tenassu māgadhakā paricārakā; </span><span class="translation sujato">If he fails to do so, they will be dejected.” </span></div><p><div class=verse-container id=dn18:4.18><span>yena kho panassu dīnamanā māgadhakā paricārakā kathaṁ te bhagavā na byākareyyā”ti? </span></div><p><div class=verse-container id=dn18:5.1><span>Idamāyasmā ānando māgadhake paricārake ārabbha eko raho anuvicintetvā rattiyā paccūsasamayaṁ paccuṭṭhāya yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">After pondering the fate of the Magadhan devotees alone in private, Ānanda rose at the crack of dawn and went to see the Buddha. He bowed, sat down to one side, and told the Buddha of his concerns, finishing by saying, </span></div><p><div class=verse-container id=dn18:5.2><span>“sutaṁ metaṁ, bhante: </span></div><p><div class=verse-container id=dn18:5.3><span>‘bhagavā kira parito parito janapadesu paricārake abbhatīte kālaṅkate upapattīsu byākaroti kāsikosalesu vajjimallesu cetivaṁsesu kurupañcālesu majjhasūrasenesu: </span></div><p><div class=verse-container id=dn18:5.4><span>“asu amutra upapanno, asu amutra upapanno. </span></div><p><div class=verse-container id=dn18:5.5><span>Paropaññāsa nātikiyā paricārakā abbhatītā kālaṅkatā pañcannaṁ orambhāgiyānaṁ saṁyojanānaṁ parikkhayā opapātikā tattha parinibbāyino anāvattidhammā tasmā lokā. </span></div><p><div class=verse-container id=dn18:5.6><span>Sādhikā navuti nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmino, sakideva imaṁ lokaṁ āgantvā dukkhassantaṁ karissanti. </span></div><p><div class=verse-container id=dn18:5.7><span>Sātirekāni pañcasatāni nātikiyā paricārakā abbhatītā kālaṅkatā tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇāti. </span></div><p><div class=verse-container id=dn18:5.8><span>Tena ca nātikiyā paricārakā attamanā ahesuṁ pamuditā pītisomanassajātā bhagavato pañhaveyyākaraṇaṁ sutvā”’ti. </span></div><p><div class=verse-container id=dn18:5.9><span>Ime kho panāpi, bhante, ahesuṁ māgadhakā paricārakā bahū ceva rattaññū ca abbhatītā kālaṅkatā. </span></div><p><div class=verse-container id=dn18:5.10><span>Suññā maññe aṅgamagadhā aṅgamāgadhakehi paricārakehi abbhatītehi kālaṅkatehi. </span></div><p><div class=verse-container id=dn18:5.11><span>Te kho panāpi, bhante, ahesuṁ buddhe pasannā dhamme pasannā saṅghe pasannā sīlesu paripūrakārino, te abbhatītā kālaṅkatā bhagavatā abyākatā. </span></div><p><div class=verse-container id=dn18:5.12><span>Tesampissa sādhu veyyākaraṇaṁ, bahujano pasīdeyya, tato gaccheyya sugatiṁ. </span></div><p><div class=verse-container id=dn18:5.13><span>Ayaṁ kho panāpi, bhante, ahosi rājā māgadho seniyo bimbisāro dhammiko dhammarājā hito brāhmaṇagahapatikānaṁ negamānañceva jānapadānañca. </span></div><p><div class=verse-container id=dn18:5.14><span>Apissudaṁ manussā kittayamānarūpā viharanti: </span></div><p><div class=verse-container id=dn18:5.15><span>‘evaṁ no so dhammiko dhammarājā sukhāpetvā kālaṅkato. </span></div><p><div class=verse-container id=dn18:5.16><span>Evaṁ mayaṁ tassa dhammikassa dhammarañño vijite phāsu viharimhā’ti. </span></div><p><div class=verse-container id=dn18:6.1><span>So kho panāpi, bhante, ahosi buddhe pasanno dhamme pasanno saṅghe pasanno sīlesu paripūrakārī. </span></div><p><div class=verse-container id=dn18:6.2><span>Apissudaṁ manussā evamāhaṁsu: </span></div><p><div class=verse-container id=dn18:6.3><span>‘yāva maraṇakālāpi rājā māgadho seniyo bimbisāro bhagavantaṁ kittayamānarūpo kālaṅkato’ti. </span></div><p><div class=verse-container id=dn18:6.4><span>So abbhatīto kālaṅkato bhagavatā abyākato; </span></div><p><div class=verse-container id=dn18:6.5><span>tassapissa sādhu veyyākaraṇaṁ, bahujano pasīdeyya, tato gaccheyya sugatiṁ. </span></div><p><div class=verse-container id=dn18:6.6><span>Bhagavato kho pana, bhante, sambodhi magadhesu. </span></div><p><div class=verse-container id=dn18:6.7><span>Yattha kho pana, bhante, bhagavato sambodhi magadhesu, kathaṁ tatra bhagavā māgadhake paricārake abbhatīte kālaṅkate upapattīsu na byākareyya? </span></div><p><div class=verse-container id=dn18:6.8><span>Bhagavā ce kho pana, bhante, māgadhake paricārake abbhatīte kālaṅkate upapattīsu na byākareyya, dīnamanā tenassu māgadhakā paricārakā; </span></div><p><div class=verse-container id=dn18:6.9><span>yena kho panassu dīnamanā māgadhakā paricārakā kathaṁ te bhagavā na byākareyyā”ti. </span><span class="translation sujato">“Why hasn’t the Buddha declared the rebirth of the Magadhan devotees? If he fails to do so, they will be dejected.” </span></div><p><div class=verse-container id=dn18:6.10><span>Idamāyasmā ānando māgadhake paricārake ārabbha bhagavato sammukhā parikathaṁ katvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then Ānanda, after making this suggestion regarding the Magadhan devotees, got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=dn18:7.1><span>Atha kho bhagavā acirapakkante āyasmante ānande pubbaṇhasamayaṁ nivāsetvā pattacīvaramādāya nātikaṁ piṇḍāya pāvisi. </span><span class="translation sujato">Soon after Ānanda had left, the Buddha robed up in the morning and, taking his bowl and robe, entered Ñātika for alms. </span></div><p><div class=verse-container id=dn18:7.2><span>Nātike piṇḍāya caritvā pacchābhattaṁ piṇḍapātapaṭikkanto pāde pakkhāletvā giñjakāvasathaṁ pavisitvā māgadhake paricārake ārabbha aṭṭhiṁ katvā manasikatvā sabbaṁ cetasā samannāharitvā paññatte āsane nisīdi: </span><span class="translation sujato">He wandered for alms in Ñātika. After the meal, on his return from almsround, he washed his feet and entered the brick house. He paid attention, applied the mind, and concentrated wholeheartedly on the fate of Magadhan devotees, and sat on the seat spread out, thinking, </span></div><p><div class=verse-container id=dn18:7.3><span>“gatiṁ nesaṁ jānissāmi abhisamparāyaṁ, yaṅgatikā te bhavanto yaṁabhisamparāyā”ti. </span><span class="translation sujato">“I shall know their destiny, where they are reborn in the next life.” </span></div><p><div class=verse-container id=dn18:7.4><span>Addasā kho bhagavā māgadhake paricārake: </span><span class="translation sujato">And he saw where they had been reborn. </span></div><p><div class=verse-container id=dn18:7.5><span>“yaṅgatikā te bhavanto yaṁabhisamparāyā”ti. </span></div><p><div class=verse-container id=dn18:7.6><span>Atha kho bhagavā sāyanhasamayaṁ paṭisallānā vuṭṭhito giñjakāvasathā nikkhamitvā vihārapacchāyāyaṁ paññatte āsane nisīdi. </span><span class="translation sujato">Then in the late afternoon, the Buddha came out of retreat. Emerging from the brick house, he sat on the seat spread out in the shade of the porch. </span></div><p><div class=verse-container id=dn18:8.1><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Venerable Ānanda went up to the Buddha, bowed, sat down to one side, and said to him, </span></div><p><div class=verse-container id=dn18:8.2><span>“upasantapadisso, bhante, bhagavā bhātiriva bhagavato mukhavaṇṇo vippasannattā indriyānaṁ. </span><span class="translation sujato">“Sir, you look so serene; your face seems to shine owing to the clarity of your faculties. </span></div><p><div class=verse-container id=dn18:8.3><span>Santena nūnajja, bhante, bhagavā vihārena vihāsī”ti? </span><span class="translation sujato">Have you been abiding in a peaceful meditation today, sir?” </span></div><p><div class=verse-container id=dn18:9.1><span>“Yadeva kho me tvaṁ, ānanda, māgadhake paricārake ārabbha sammukhā parikathaṁ katvā uṭṭhāyāsanā pakkanto, tadevāhaṁ nātike piṇḍāya caritvā pacchābhattaṁ piṇḍapātapaṭikkanto pāde pakkhāletvā giñjakāvasathaṁ pavisitvā māgadhake paricārake ārabbha aṭṭhiṁ katvā manasikatvā sabbaṁ cetasā samannāharitvā paññatte āsane nisīdiṁ: </span><span class="translation sujato">The Buddha then recounted what had happened since speaking to Ānanda, revealing that he had seen the destiny of the Magadhan devotees. He continued: </span></div><p><div class=verse-container id=dn18:9.2><span>‘gatiṁ nesaṁ jānissāmi abhisamparāyaṁ, yaṅgatikā te bhavanto yaṁabhisamparāyā’ti. </span></div><p><div class=verse-container id=dn18:9.3><span>Addasaṁ kho ahaṁ, ānanda, māgadhake paricārake ‘yaṅgatikā te bhavanto yaṁabhisamparāyā’ti. </span></div><p><div class=verse-container id=dn18:9.4.0><span>3. Janavasabhayakkha </span><span class="translation sujato">3. Janavasabha the Spirit </span></div><p><div class=verse-container id=dn18:9.5><span>Atha kho, ānanda, antarahito yakkho saddamanussāvesi: </span><span class="translation sujato">“Then, Ānanda, a vanished spirit called out: </span></div><p><div class=verse-container id=dn18:9.6><span>‘janavasabho ahaṁ, bhagavā; </span><span class="translation sujato">‘I am Janavasabha, Blessed One! </span></div><p><div class=verse-container id=dn18:9.7><span>janavasabho ahaṁ, sugatā’ti. </span><span class="translation sujato">I am Janavasabha, Holy One!’ </span></div><p><div class=verse-container id=dn18:9.8><span>Abhijānāsi no tvaṁ, ānanda, ito pubbe evarūpaṁ nāmadheyyaṁ sutaṁ yadidaṁ janavasabho”ti? </span><span class="translation sujato">Ānanda, do you recall having previously heard such a name as Janavasabha?” </span></div><p><div class=verse-container id=dn18:9.9><span>“Na kho ahaṁ, bhante, abhijānāmi ito pubbe evarūpaṁ nāmadheyyaṁ sutaṁ yadidaṁ janavasabhoti, api ca me, bhante, lomāni haṭṭhāni ‘janavasabho’ti nāmadheyyaṁ sutvā. </span><span class="translation sujato">“No, worthy sir. But when I heard the word, I got goosebumps! </span></div><p><div class=verse-container id=dn18:9.10><span>Tassa mayhaṁ, bhante, etadahosi: </span><span class="translation sujato">I thought, </span></div><p><div class=verse-container id=dn18:9.11><span>‘na hi nūna so orako yakkho bhavissati yadidaṁ evarūpaṁ nāmadheyyaṁ supaññattaṁ yadidaṁ janavasabho’”ti. </span><span class="translation sujato">‘This must be no ordinary spirit to bear such an exalted name as Janavasabha.’” </span></div><p><div class=verse-container id=dn18:10.1><span>“Anantarā kho, ānanda, saddapātubhāvā uḷāravaṇṇo me yakkho sammukhe pāturahosi. </span><span class="translation sujato">“After making himself heard while vanished, Ānanda, a very beautiful spirit appeared in front of me. </span></div><p><div class=verse-container id=dn18:10.2><span>Dutiyakampi saddamanussāvesi: </span><span class="translation sujato">And for a second time he called out: </span></div><p><div class=verse-container id=dn18:10.3><span>‘bimbisāro ahaṁ, bhagavā; </span><span class="translation sujato">‘I am Bimbisāra, Blessed One! </span></div><p><div class=verse-container id=dn18:10.4><span>bimbisāro ahaṁ, sugatāti. </span><span class="translation sujato">I am Bimbisāra, Holy One! </span></div><p><div class=verse-container id=dn18:10.5><span>Idaṁ sattamaṁ kho ahaṁ, bhante, vessavaṇassa mahārājassa sahabyataṁ upapajjāmi, so tato cuto manussarājā bhavituṁ pahomi. </span><span class="translation sujato">This is the seventh time I am reborn in the company of the Great King Vessavaṇa. When I pass away from here, I can become a king of men. </span></div><p><div class=verse-container id=dn18:10.6><span>Ito satta tato satta, </span><span class="translation sujato">Seven from here, seven from there—</span></div><p><div class=verse-container id=dn18:10.7><span>saṁsārāni catuddasa; </span><span class="translation sujato">fourteen transmigrations in all. </span></div><p><div class=verse-container id=dn18:10.8><span>Nivāsamabhijānāmi, </span><span class="translation sujato">I remember these lives </span></div><p><div class=verse-container id=dn18:10.9><span>yattha me vusitaṁ pure. </span><span class="translation sujato">where I lived before. </span></div><p><div class=verse-container id=dn18:10.10><span>Dīgharattaṁ kho ahaṁ, bhante, avinipāto avinipātaṁ sañjānāmi, āsā ca pana me santiṭṭhati sakadāgāmitāyā’”ti. </span><span class="translation sujato">For a long time I’ve known that I won’t be reborn in the underworld, but that I still hope to become a once-returner.’ </span></div><p><div class=verse-container id=dn18:10.11><span>“Acchariyamidaṁ āyasmato janavasabhassa yakkhassa, abbhutamidaṁ āyasmato janavasabhassa yakkhassa. </span><span class="translation sujato">‘It’s incredible and amazing that you, the venerable spirit Janavasabha, should say: </span></div><p><div class=verse-container id=dn18:10.12><span>‘Dīgharattaṁ kho ahaṁ, bhante, avinipāto avinipātaṁ sañjānāmī’ti ca vadesi, ‘āsā ca pana me santiṭṭhati sakadāgāmitāyā’ti ca vadesi, kutonidānaṁ panāyasmā janavasabho yakkho evarūpaṁ uḷāraṁ visesādhigamaṁ sañjānātī”ti? </span><span class="translation sujato">“For a long time I’ve been aware that I won’t be reborn in the underworld” and also “But I still hope to become a once-returner.” But from what source do you know that you’ve achieved such a high distinction?’ </span></div><p><div class=verse-container id=dn18:11.1><span>“‘Na aññatra, bhagavā, tava sāsanā, na aññatra, sugata, tava sāsanā; </span><span class="translation sujato">‘None other than the Blessed One’s instruction! None other than the Holy One’s instruction! </span></div><p><div class=verse-container id=dn18:11.2><span>yadagge ahaṁ, bhante, bhagavati ekantikato abhippasanno, tadagge ahaṁ, bhante, dīgharattaṁ avinipāto avinipātaṁ sañjānāmi, āsā ca pana me santiṭṭhati sakadāgāmitāya. </span><span class="translation sujato">From the day I had absolute devotion to the Buddha I have known that I won’t be reborn in the underworld, but that I still hope to become a once-returner. </span></div><p><div class=verse-container id=dn18:11.3><span>Idhāhaṁ, bhante, vessavaṇena mahārājena pesito virūḷhakassa mahārājassa santike kenacideva karaṇīyena addasaṁ bhagavantaṁ antarāmagge giñjakāvasathaṁ pavisitvā māgadhake paricārake ārabbha aṭṭhiṁ katvā manasikatvā sabbaṁ cetasā samannāharitvā nisinnaṁ: </span><span class="translation sujato">Just now, sir, I had been sent out by the great king Vessavaṇa to the great king Virūḷhaka’s presence on some business, and on the way I saw the Buddha giving his attention to the fate of the Magadhan devotees. </span></div><p><div class=verse-container id=dn18:11.4><span>“gatiṁ nesaṁ jānissāmi abhisamparāyaṁ, yaṅgatikā te bhavanto yaṁabhisamparāyā”ti. </span></div><p><div class=verse-container id=dn18:11.5><span>Anacchariyaṁ kho panetaṁ, bhante, yaṁ vessavaṇassa mahārājassa tassaṁ parisāyaṁ bhāsato sammukhā sutaṁ sammukhā paṭiggahitaṁ: </span><span class="translation sujato">But it comes as no surprise that I have heard and learned the fate of the Magadhan devotees in the presence of the great king Vessavaṇa as he was speaking to his assembly. </span></div><p><div class=verse-container id=dn18:11.6><span>“yaṅgatikā te bhavanto yaṁabhisamparāyā”ti. </span></div><p><div class=verse-container id=dn18:11.7><span>Tassa mayhaṁ, bhante, etadahosi: </span><span class="translation sujato">It occurred to me, </span></div><p><div class=verse-container id=dn18:11.8><span>“bhagavantañca dakkhāmi, idañca bhagavato ārocessāmī”ti. </span><span class="translation sujato">“I shall see the Buddha and inform him of this.” </span></div><p><div class=verse-container id=dn18:11.9><span>Ime kho me, bhante, dvepaccayā bhagavantaṁ dassanāya upasaṅkamituṁ. </span><span class="translation sujato">These are the two reasons I’ve come to see the Buddha. </span></div><p><div class=verse-container id=dn18:12.0><span>4. Devasabhā </span><span class="translation sujato">4. The Council of the Gods </span></div><p><div class=verse-container id=dn18:12.1><span>Purimāni, bhante, divasāni purimatarāni tadahuposathe pannarase vassūpanāyikāya puṇṇāya puṇṇamāya rattiyā kevalakappā ca devā tāvatiṁsā sudhammāyaṁ sabhāyaṁ sannisinnā honti sannipatitā. </span><span class="translation sujato">Sir, it was more than a few days ago—on the fifteenth day sabbath on the full moon day at the entry to the rainy season—when all the gods of the thirty-three were sitting together in the Hall of Justice. </span></div><p><div class=verse-container id=dn18:12.2><span>Mahatī ca dibbaparisā samantato nisinnā honti, cattāro ca mahārājāno catuddisā nisinnā honti. </span><span class="translation sujato">A large assembly of gods was sitting all around, and the four great kings were seated at the four quarters. </span></div><p><div class=verse-container id=dn18:12.3><span>Puratthimāya disāya dhataraṭṭho mahārājā pacchimābhimukho nisinno hoti deve purakkhatvā; </span><span class="translation sujato">The Great King Dhataraṭṭha was seated to the east, facing west, in front of his gods. </span></div><p><div class=verse-container id=dn18:12.4><span>dakkhiṇāya disāya virūḷhako mahārājā uttarābhimukho nisinno hoti deve purakkhatvā; </span><span class="translation sujato">The Great King Virūḷhaka was seated to the south, facing north, in front of his gods. </span></div><p><div class=verse-container id=dn18:12.5><span>pacchimāya disāya virūpakkho mahārājā puratthābhimukho nisinno hoti deve purakkhatvā; </span><span class="translation sujato">The Great King Virūpakkha was seated to the west, facing east, in front of his gods. </span></div><p><div class=verse-container id=dn18:12.6><span>uttarāya disāya vessavaṇo mahārājā dakkhiṇābhimukho nisinno hoti deve purakkhatvā. </span><span class="translation sujato">The Great King Vessavaṇa was seated to the north, facing south, in front of his gods. </span></div><p><div class=verse-container id=dn18:12.7><span>Yadā, bhante, kevalakappā ca devā tāvatiṁsā sudhammāyaṁ sabhāyaṁ sannisinnā honti sannipatitā, mahatī ca dibbaparisā samantato nisinnā honti, cattāro ca mahārājāno catuddisā nisinnā honti. Idaṁ nesaṁ hoti āsanasmiṁ; </span><span class="translation sujato">When the gods of the thirty-three have a gathering like this, that is how they are seated. </span></div><p><div class=verse-container id=dn18:12.8><span>atha pacchā amhākaṁ āsanaṁ hoti. </span><span class="translation sujato">After that come our seats. </span></div><p><div class=verse-container id=dn18:12.9><span>Ye te, bhante, devā bhagavati brahmacariyaṁ caritvā adhunūpapannā tāvatiṁsakāyaṁ, te aññe deve atirocanti vaṇṇena ceva yasasā ca. </span><span class="translation sujato">Sir, those gods who had been recently reborn in the company of the thirty-three after leading the spiritual life under the Buddha outshone the other gods in beauty and glory. </span></div><p><div class=verse-container id=dn18:12.10><span>Tena sudaṁ, bhante, devā tāvatiṁsā attamanā honti pamuditā pītisomanassajātā: </span><span class="translation sujato">The gods of the thirty-three became uplifted and overjoyed at that, full of rapture and happiness, saying, </span></div><p><div class=verse-container id=dn18:12.11><span>“dibbā vata bho kāyā paripūrenti, hāyanti asurakāyā”ti. </span><span class="translation sujato">“The heavenly hosts swell, while the titan hosts dwindle!” </span></div><p><div class=verse-container id=dn18:13.1><span>Atha kho, bhante, sakko devānamindo devānaṁ tāvatiṁsānaṁ sampasādaṁ viditvā imāhi gāthāhi anumodi: </span><span class="translation sujato">Seeing the joy of those gods, Sakka, lord of gods, celebrated with these verses: </span></div><p><div class=verse-container id=dn18:13.2><span>“Modanti vata bho devā, </span><span class="translation sujato">“The gods rejoice—</span></div><p><div class=verse-container id=dn18:13.3><span>tāvatiṁsā sahindakā; </span><span class="translation sujato">the thirty-three with their Lord—</span></div><p><div class=verse-container id=dn18:13.4><span>Tathāgataṁ namassantā, </span><span class="translation sujato">revering the Realized One, </span></div><p><div class=verse-container id=dn18:13.5><span>dhammassa ca sudhammataṁ. </span><span class="translation sujato">and the natural excellence of the teaching; </span></div><p><div class=verse-container id=dn18:13.6><span>Nave deve ca passantā, </span><span class="translation sujato">and seeing the new gods, </span></div><p><div class=verse-container id=dn18:13.7><span>vaṇṇavante yasassine; </span><span class="translation sujato">so beautiful and glorious, </span></div><p><div class=verse-container id=dn18:13.8><span>Sugatasmiṁ brahmacariyaṁ, </span><span class="translation sujato">who have come here after leading </span></div><p><div class=verse-container id=dn18:13.9><span>caritvāna idhāgate. </span><span class="translation sujato">the spiritual life under the Buddha! </span></div><p><div class=verse-container id=dn18:13.10><span>Te aññe atirocanti, </span><span class="translation sujato">They outshine the others </span></div><p><div class=verse-container id=dn18:13.11><span>vaṇṇena yasasāyunā; </span><span class="translation sujato">in beauty, glory, and lifespan. </span></div><p><div class=verse-container id=dn18:13.12><span>Sāvakā bhūripaññassa, </span><span class="translation sujato">Here are the distinguished disciples </span></div><p><div class=verse-container id=dn18:13.13><span>visesūpagatā idha. </span><span class="translation sujato">of he whose wisdom is vast. </span></div><p><div class=verse-container id=dn18:13.14><span>Idaṁ disvāna nandanti, </span><span class="translation sujato">Seeing this, they delight—</span></div><p><div class=verse-container id=dn18:13.15><span>tāvatiṁsā sahindakā; </span><span class="translation sujato">the thirty-three with their Lord—</span></div><p><div class=verse-container id=dn18:13.16><span>Tathāgataṁ namassantā, </span><span class="translation sujato">revering the Realized One, </span></div><p><div class=verse-container id=dn18:13.17><span>dhammassa ca sudhammatan”ti. </span><span class="translation sujato">and the natural excellence of the teaching.” </span></div><p><div class=verse-container id=dn18:13.18><span>Tena sudaṁ, bhante, devā tāvatiṁsā bhiyyoso mattāya attamanā honti pamuditā pītisomanassajātā </span><span class="translation sujato">The gods of the thirty-three became even more uplifted and overjoyed at that, saying: </span></div><p><div class=verse-container id=dn18:13.19><span>“dibbā vata, bho, kāyā paripūrenti, hāyanti asurakāyā”ti. </span><span class="translation sujato">“The heavenly hosts swell, while the titan hosts dwindle!” </span></div><p><div class=verse-container id=dn18:14.1><span>Atha kho, bhante, yenatthena devā tāvatiṁsā sudhammāyaṁ sabhāyaṁ sannisinnā honti sannipatitā, taṁ atthaṁ cintayitvā taṁ atthaṁ mantayitvā vuttavacanāpi taṁ cattāro mahārājāno tasmiṁ atthe honti. Paccānusiṭṭhavacanāpi taṁ cattāro mahārājāno tasmiṁ atthe honti, </span><span class="translation sujato">Then the gods of the thirty-three, having considered and deliberated on the matter for which they were seated together in the Hall of Justice, advised and instructed the four great kings on the subject. </span></div><p><div class=verse-container id=dn18:14.2><span>sakesu sakesu āsanesu ṭhitā avipakkantā. </span><span class="translation sujato">Each one, having been advised, stood at his own seat without departing. </span></div><p><div class=verse-container id=dn18:14.3><span>Te vuttavākyā rājāno, </span><span class="translation sujato">The Kings were instructed, </span></div><p><div class=verse-container id=dn18:14.4><span>paṭiggayhānusāsaniṁ; </span><span class="translation sujato">and heeded good advice. </span></div><p><div class=verse-container id=dn18:14.5><span>Vippasannamanā santā, </span><span class="translation sujato">With clear and peaceful minds, </span></div><p><div class=verse-container id=dn18:14.6><span>aṭṭhaṁsu samhi āsaneti. </span><span class="translation sujato">they stood by their own seats. </span></div><p><div class=verse-container id=dn18:15.1><span>Atha kho, bhante, uttarāya disāya uḷāro āloko sañjāyi, obhāso pāturahosi atikkammeva devānaṁ devānubhāvaṁ. </span><span class="translation sujato">Then in the northern quarter a magnificent light arose and radiance appeared, surpassing the glory of the gods. </span></div><p><div class=verse-container id=dn18:15.2><span>Atha kho, bhante, sakko devānamindo deve tāvatiṁse āmantesi: </span><span class="translation sujato">Then Sakka, lord of gods, addressed the gods of the thirty-three, </span></div><p><div class=verse-container id=dn18:15.3><span>“yathā kho, mārisā, nimittāni dissanti, uḷāro āloko sañjāyati, obhāso pātubhavati, brahmā pātubhavissati. Brahmuno hetaṁ pubbanimittaṁ pātubhāvāya yadidaṁ āloko sañjāyati obhāso pātubhavatī”ti. </span><span class="translation sujato">“As indicated by the signs—light arising and radiance appearing—The Divinity will appear. For this is the precursor for the appearance of the Divinity, namely light arising and radiance appearing.” </span></div><p><div class=verse-container id=dn18:15.4><span>Yathā nimittā dissanti, </span><span class="translation sujato">As indicated by the signs, </span></div><p><div class=verse-container id=dn18:15.5><span>brahmā pātubhavissati; </span><span class="translation sujato">The Divinity will appear. </span></div><p><div class=verse-container id=dn18:15.6><span>Brahmuno hetaṁ nimittaṁ, </span><span class="translation sujato">For this is the sign of the Divinity: </span></div><p><div class=verse-container id=dn18:15.7><span>obhāso vipulo mahāti. </span><span class="translation sujato">a light vast and great. </span></div><p><div class=verse-container id=dn18:16.0><span>5. Sanaṅkumārakathā </span><span class="translation sujato">5. On Sanaṅkumāra </span></div><p><div class=verse-container id=dn18:16.1><span>Atha kho, bhante, devā tāvatiṁsā yathāsakesu āsanesu nisīdiṁsu: </span><span class="translation sujato">Then the gods of the thirty-three sat in their own seats, saying, </span></div><p><div class=verse-container id=dn18:16.2><span>“obhāsametaṁ ñassāma, yaṁvipāko bhavissati, sacchikatvāva naṁ gamissāmā”ti. </span><span class="translation sujato">“We shall find out what has caused that light, and only when we have realized it shall we go to it.” </span></div><p><div class=verse-container id=dn18:16.3><span>Cattāropi mahārājāno yathāsakesu āsanesu nisīdiṁsu: </span><span class="translation sujato">And the four great kings did likewise. </span></div><p><div class=verse-container id=dn18:16.4><span>“obhāsametaṁ ñassāma yaṁvipāko bhavissati, sacchikatvāva naṁ gamissāmā”ti. </span></div><p><div class=verse-container id=dn18:16.5><span>Idaṁ sutvā devā tāvatiṁsā ekaggā samāpajjiṁsu: </span><span class="translation sujato">Hearing that, the gods of the thirty-three agreed in unison, </span></div><p><div class=verse-container id=dn18:16.6><span>“obhāsametaṁ ñassāma, yaṁvipāko bhavissati, sacchikatvāva naṁ gamissāmā”ti. </span><span class="translation sujato">“We shall find out what has caused that light, and only when we have realized it shall we go to it.” </span></div><p><div class=verse-container id=dn18:17.1><span>Yadā, bhante, brahmā sanaṅkumāro devānaṁ tāvatiṁsānaṁ pātubhavati, oḷārikaṁ attabhāvaṁ abhinimminitvā pātubhavati. </span><span class="translation sujato">When the divinity Sanaṅkumāra appears to the gods of the thirty-three, he does so after manifesting in a solid life-form. </span></div><p><div class=verse-container id=dn18:17.2><span>Yo kho pana, bhante, brahmuno pakativaṇṇo anabhisambhavanīyo so devānaṁ tāvatiṁsānaṁ cakkhupathasmiṁ. </span><span class="translation sujato">For a Divinity’s normal appearance is imperceptible in the visual range of the gods of the thirty-three. </span></div><p><div class=verse-container id=dn18:17.3><span>Yadā, bhante, brahmā sanaṅkumāro devānaṁ tāvatiṁsānaṁ pātubhavati, so aññe deve atirocati vaṇṇena ceva yasasā ca. </span><span class="translation sujato">When the divinity Sanaṅkumāra appears to the gods of the thirty-three, he outshines the other gods in beauty and glory, </span></div><p><div class=verse-container id=dn18:17.4><span>Seyyathāpi, bhante, sovaṇṇo viggaho mānusaṁ viggahaṁ atirocati; </span><span class="translation sujato">as a golden statue outshines the human form. </span></div><p><div class=verse-container id=dn18:17.5><span>evameva kho, bhante, yadā brahmā sanaṅkumāro devānaṁ tāvatiṁsānaṁ pātubhavati, so aññe deve atirocati vaṇṇena ceva yasasā ca. </span></div><p><div class=verse-container id=dn18:17.6><span>Yadā, bhante, brahmā sanaṅkumāro devānaṁ tāvatiṁsānaṁ pātubhavati, na tassaṁ parisāyaṁ koci devo abhivādeti vā paccuṭṭheti vā āsanena vā nimanteti. </span><span class="translation sujato">When the divinity Sanaṅkumāra appears to the gods of the thirty-three, not a single god in that assembly greets him by bowing down or rising up or inviting him to a seat. </span></div><p><div class=verse-container id=dn18:17.7><span>Sabbeva tuṇhībhūtā pañjalikā pallaṅkena nisīdanti: </span><span class="translation sujato">They all sit silently on their couches with their joined palms raised, thinking, </span></div><p><div class=verse-container id=dn18:17.8><span>“yassadāni devassa pallaṅkaṁ icchissati brahmā sanaṅkumāro, tassa devassa pallaṅke nisīdissatī”ti. </span><span class="translation sujato">“Now the divinity Sanaṅkumāra will sit on the couch of whatever god he chooses.” </span></div><p><div class=verse-container id=dn18:17.9><span>Yassa kho pana, bhante, devassa brahmā sanaṅkumāro pallaṅke nisīdati, uḷāraṁ so labhati devo vedapaṭilābhaṁ; uḷāraṁ so labhati devo somanassapaṭilābhaṁ. </span><span class="translation sujato">And the god on whose couch the Divinity sits is overjoyed and brimming with happiness, </span></div><p><div class=verse-container id=dn18:18.1><span>Seyyathāpi, bhante, rājā khattiyo muddhāvasitto adhunābhisitto rajjena, uḷāraṁ so labhati vedapaṭilābhaṁ, uḷāraṁ so labhati somanassapaṭilābhaṁ; </span><span class="translation sujato">like a king on the day of his coronation. </span></div><p><div class=verse-container id=dn18:18.2><span>evameva kho, bhante, yassa devassa brahmā sanaṅkumāro pallaṅke nisīdati, uḷāraṁ so labhati devo vedapaṭilābhaṁ, uḷāraṁ so labhati devo somanassapaṭilābhaṁ. </span></div><p><div class=verse-container id=dn18:18.3><span>Atha, bhante, brahmā sanaṅkumāro oḷārikaṁ attabhāvaṁ abhinimminitvā kumāravaṇṇī hutvā pañcasikho devānaṁ tāvatiṁsānaṁ pāturahosi. </span><span class="translation sujato">Then the divinity Sanaṅkumāra manifested in a solid life-form, taking on the appearance of the youth Pañcasikha, and appeared to the gods of the thirty-three. </span></div><p><div class=verse-container id=dn18:18.4><span>So vehāsaṁ abbhuggantvā ākāse antalikkhe pallaṅkena nisīdi. </span><span class="translation sujato">Rising into the air, he sat cross-legged in the sky, </span></div><p><div class=verse-container id=dn18:18.5><span>Seyyathāpi, bhante, balavā puriso supaccatthate vā pallaṅke same vā bhūmibhāge pallaṅkena nisīdeyya; </span><span class="translation sujato">like a strong man might sit cross-legged on a well-appointed couch or on level ground. </span></div><p><div class=verse-container id=dn18:18.6><span>evameva kho, bhante, brahmā sanaṅkumāro vehāsaṁ abbhuggantvā ākāse antalikkhe pallaṅkena nisīditvā devānaṁ tāvatiṁsānaṁ sampasādaṁ viditvā imāhi gāthāhi anumodi: </span><span class="translation sujato">Seeing the joy of those gods, the divinity Sanaṅkumāra celebrated with these verses: </span></div><p><div class=verse-container id=dn18:18.7><span>“Modanti vata bho devā, </span><span class="translation sujato">“The gods rejoice—</span></div><p><div class=verse-container id=dn18:18.8><span>tāvatiṁsā sahindakā; </span><span class="translation sujato">the thirty-three with their Lord—</span></div><p><div class=verse-container id=dn18:18.9><span>Tathāgataṁ namassantā, </span><span class="translation sujato">revering the Realized One, </span></div><p><div class=verse-container id=dn18:18.10><span>dhammassa ca sudhammataṁ. </span><span class="translation sujato">and the natural excellence of the teaching; </span></div><p><div class=verse-container id=dn18:18.11><span>Nave deve ca passantā, </span><span class="translation sujato">and seeing the new gods, </span></div><p><div class=verse-container id=dn18:18.12><span>vaṇṇavante yasassine; </span><span class="translation sujato">so beautiful and glorious, </span></div><p><div class=verse-container id=dn18:18.13><span>Sugatasmiṁ brahmacariyaṁ, </span><span class="translation sujato">who have come here after leading </span></div><p><div class=verse-container id=dn18:18.14><span>caritvāna idhāgate. </span><span class="translation sujato">the spiritual life under the Buddha! </span></div><p><div class=verse-container id=dn18:18.15><span>Te aññe atirocanti, </span><span class="translation sujato">They outshine the others </span></div><p><div class=verse-container id=dn18:18.16><span>vaṇṇena yasasāyunā; </span><span class="translation sujato">in beauty, glory, and lifespan. </span></div><p><div class=verse-container id=dn18:18.17><span>Sāvakā bhūripaññassa, </span><span class="translation sujato">Here are the distinguished disciples </span></div><p><div class=verse-container id=dn18:18.18><span>visesūpagatā idha. </span><span class="translation sujato">of he whose wisdom is vast. </span></div><p><div class=verse-container id=dn18:18.19><span>Idaṁ disvāna nandanti, </span><span class="translation sujato">Seeing this, they delight—</span></div><p><div class=verse-container id=dn18:18.20><span>tāvatiṁsā sahindakā; </span><span class="translation sujato">the thirty-three with their Lord—</span></div><p><div class=verse-container id=dn18:18.21><span>Tathāgataṁ namassantā, </span><span class="translation sujato">revering the Realized One, </span></div><p><div class=verse-container id=dn18:18.22><span>dhammassa ca sudhammatan”ti. </span><span class="translation sujato">and the natural excellence of the teaching!” </span></div><p><div class=verse-container id=dn18:19.1><span>Imamatthaṁ, bhante, brahmā sanaṅkumāro bhāsittha; </span><span class="translation sujato">That is the topic on which the divinity Sanaṅkumāra spoke. </span></div><p><div class=verse-container id=dn18:19.2><span>imamatthaṁ, bhante, brahmuno sanaṅkumārassa bhāsato aṭṭhaṅgasamannāgato saro hoti vissaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. </span><span class="translation sujato">And while he was speaking on that topic, his voice had eight qualities: it was clear, comprehensible, charming, audible, lucid, undistorted, deep, and resonant. </span></div><p><div class=verse-container id=dn18:19.3><span>Yathāparisaṁ kho pana, bhante, brahmā sanaṅkumāro sarena viññāpeti; na cassa bahiddhā parisāya ghoso niccharati. </span><span class="translation sujato">He makes sure his voice is intelligible as far as the assembly goes, but the sound doesn’t extend outside the assembly. </span></div><p><div class=verse-container id=dn18:19.4><span>Yassa kho pana, bhante, evaṁ aṭṭhaṅgasamannāgato saro hoti, so vuccati “brahmassaro”ti. </span><span class="translation sujato">When someone has a voice like this, they’re said to have the voice of the Divinity. </span></div><p><div class=verse-container id=dn18:20.1><span>Atha kho, bhante, brahmā sanaṅkumāro tettiṁse attabhāve abhinimminitvā devānaṁ tāvatiṁsānaṁ paccekapallaṅkesu pallaṅkena nisīditvā deve tāvatiṁse āmantesi: </span><span class="translation sujato">Then the divinity Sanaṅkumāra, having manifested thirty-three life-forms, sat down on the couches of each of the gods of the thirty-three and addressed them, </span></div><p><div class=verse-container id=dn18:20.2><span>“taṁ kiṁ maññanti, bhonto devā tāvatiṁsā, yāvañca so bhagavā bahujanahitāya paṭipanno bahujanasukhāya lokānukampāya atthāya hitāya sukhāya devamanussānaṁ. </span><span class="translation sujato">“What do the good gods of the thirty-three think? How the Buddha has acted for the welfare and happiness of the people, out of sympathy for the world, for the benefit, welfare, and happiness of gods and humans! </span></div><p><div class=verse-container id=dn18:20.3><span>Ye hi keci, bho, buddhaṁ saraṇaṁ gatā dhammaṁ saraṇaṁ gatā saṅghaṁ saraṇaṁ gatā sīlesu paripūrakārino te kāyassa bhedā paraṁ maraṇā appekacce paranimmitavasavattīnaṁ devānaṁ sahabyataṁ upapajjanti, appekacce nimmānaratīnaṁ devānaṁ sahabyataṁ upapajjanti, appekacce tusitānaṁ devānaṁ sahabyataṁ upapajjanti, appekacce yāmānaṁ devānaṁ sahabyataṁ upapajjanti, appekacce tāvatiṁsānaṁ devānaṁ sahabyataṁ upapajjanti, appekacce cātumahārājikānaṁ devānaṁ sahabyataṁ upapajjanti. </span><span class="translation sujato">For consider those who have gone for refuge to the Buddha, the teaching, and the Saṅgha, and have fulfilled their ethics. When their bodies break up, after death, some are reborn in the company of the gods who control what is imagined by others, some with the gods who love to imagine, some with the joyful gods, some with the gods of Yama, some with the gods of the thirty-three, and some with the gods of the four great kings. </span></div><p><div class=verse-container id=dn18:20.4><span>Ye sabbanihīnaṁ kāyaṁ paripūrenti, te gandhabbakāyaṁ paripūrentī”ti. </span><span class="translation sujato">And at the very least they swell the hosts of the centaurs.” </span></div><p><div class=verse-container id=dn18:21.1><span>Imamatthaṁ, bhante, brahmā sanaṅkumāro bhāsittha; </span><span class="translation sujato">That is the topic on which the divinity Sanaṅkumāra spoke. </span></div><p><div class=verse-container id=dn18:21.2><span>imamatthaṁ, bhante, brahmuno sanaṅkumārassa bhāsato ghosoyeva devā maññanti: </span><span class="translation sujato">And hearing the sound of the Divinity speaking on that topic, the gods fancied, </span></div><p><div class=verse-container id=dn18:21.3><span>“yvāyaṁ mama pallaṅke svāyaṁ ekova bhāsatī”ti. </span><span class="translation sujato">“The one sitting on my couch is the only one speaking.” </span></div><p><div class=verse-container id=dn18:21.4><span>Ekasmiṁ bhāsamānasmiṁ, </span><span class="translation sujato">When one is speaking, </span></div><p><div class=verse-container id=dn18:21.5><span>sabbe bhāsanti nimmitā; </span><span class="translation sujato">all the forms speak. </span></div><p><div class=verse-container id=dn18:21.6><span>Ekasmiṁ tuṇhimāsīne, </span><span class="translation sujato">When one sits in silence, </span></div><p><div class=verse-container id=dn18:21.7><span>sabbe tuṇhī bhavanti te. </span><span class="translation sujato">they all remain silent. </span></div><p><div class=verse-container id=dn18:21.8><span>Tadāsu devā maññanti, </span><span class="translation sujato">But those gods imagine—</span></div><p><div class=verse-container id=dn18:21.9><span>tāvatiṁsā sahindakā; </span><span class="translation sujato">the thirty-three with their Lord—</span></div><p><div class=verse-container id=dn18:21.10><span>Yvāyaṁ mama pallaṅkasmiṁ, </span><span class="translation sujato">that the one on their seat </span></div><p><div class=verse-container id=dn18:21.11><span>svāyaṁ ekova bhāsatīti. </span><span class="translation sujato">is the only one to speak. </span></div><p><div class=verse-container id=dn18:22.1><span>Atha kho, bhante, brahmā sanaṅkumāro ekattena attānaṁ upasaṁharati, ekattena attānaṁ upasaṁharitvā sakkassa devānamindassa pallaṅke pallaṅkena nisīditvā deve tāvatiṁse āmantesi: </span><span class="translation sujato">Next the divinity Sanaṅkumāra merged into one corporeal form. Then he sat on the couch of Sakka, lord of gods, and addressed the gods of the thirty-three: </span></div><p><div class=verse-container id=dn18:22.2.0><span>6. Bhāvitaiddhipāda </span><span class="translation sujato">6. Developing the Bases of Psychic Power </span></div><p><div class=verse-container id=dn18:22.3><span>“Taṁ kiṁ maññanti, bhonto devā tāvatiṁsā, yāva supaññattā cime tena bhagavatā jānatā passatā arahatā sammāsambuddhena cattāro iddhipādā paññattā iddhipahutāya iddhivisavitāya iddhivikubbanatāya. </span><span class="translation sujato">“What do the good gods of the thirty-three think? How well described by the Blessed One—who knows and sees, the perfected one, the fully awakened Buddha—are the four bases of psychic power! They are taught for the amplification, burgeoning, and transformation of psychic power. </span></div><p><div class=verse-container id=dn18:22.4><span>Katame cattāro? </span><span class="translation sujato">What four? </span></div><p><div class=verse-container id=dn18:22.5><span>Idha bho bhikkhu chandasamādhippadhānasaṅkhārasamannāgataṁ iddhipādaṁ bhāveti. </span><span class="translation sujato">It’s when a mendicant develops the basis of psychic power that has immersion due to enthusiasm, and active effort. </span></div><p><div class=verse-container id=dn18:22.6><span>Vīriyasamādhippadhānasaṅkhārasamannāgataṁ iddhipādaṁ bhāveti. </span><span class="translation sujato">They develop the basis of psychic power that has immersion due to energy, and active effort. </span></div><p><div class=verse-container id=dn18:22.7><span>Cittasamādhippadhānasaṅkhārasamannāgataṁ iddhipādaṁ bhāveti. </span><span class="translation sujato">They develop the basis of psychic power that has immersion due to mental development, and active effort. </span></div><p><div class=verse-container id=dn18:22.8><span>Vīmaṁsāsamādhippadhānasaṅkhārasamannāgataṁ iddhipādaṁ bhāveti. </span><span class="translation sujato">They develop the basis of psychic power that has immersion due to inquiry, and active effort. </span></div><p><div class=verse-container id=dn18:22.9><span>Ime kho, bho, tena bhagavatā jānatā passatā arahatā sammāsambuddhena cattāro iddhipādā paññattā iddhipahutāya iddhivisavitāya iddhivikubbanatāya. </span><span class="translation sujato">These are the four bases of psychic power taught by the Buddha for the amplification, burgeoning, and transformation of psychic power. </span></div><p><div class=verse-container id=dn18:22.10><span>Ye hi keci bho atītamaddhānaṁ samaṇā vā brāhmaṇā vā anekavihitaṁ iddhividhaṁ paccanubhosuṁ, sabbe te imesaṁyeva catunnaṁ iddhipādānaṁ bhāvitattā bahulīkatattā. </span><span class="translation sujato">All the ascetics and brahmins in the past, </span></div><p><div class=verse-container id=dn18:22.11><span>Yepi hi keci bho anāgatamaddhānaṁ samaṇā vā brāhmaṇā vā anekavihitaṁ iddhividhaṁ paccanubhossanti, sabbe te imesaṁyeva catunnaṁ iddhipādānaṁ bhāvitattā bahulīkatattā. </span><span class="translation sujato">future, </span></div><p><div class=verse-container id=dn18:22.12><span>Yepi hi keci bho etarahi samaṇā vā brāhmaṇā vā anekavihitaṁ iddhividhaṁ paccanubhonti, sabbe te imesaṁyeva catunnaṁ iddhipādānaṁ bhāvitattā bahulīkatattā. </span><span class="translation sujato">or present who wield the many kinds of psychic power do so by developing and cultivating these four bases of psychic power. </span></div><p><div class=verse-container id=dn18:22.13><span>Passanti no, bhonto devā tāvatiṁsā, mamapimaṁ evarūpaṁ iddhānubhāvan”ti? </span><span class="translation sujato">Gentlemen, do you see such psychic might and power in me?” </span></div><p><div class=verse-container id=dn18:22.14><span>“Evaṁ, mahābrahme”ti. </span><span class="translation sujato">“Yes, Great Divinity.” </span></div><p><div class=verse-container id=dn18:22.15><span>“Ahampi kho bho imesaṁyeva catunnañca iddhipādānaṁ bhāvitattā bahulīkatattā evaṁ mahiddhiko evaṁmahānubhāvo”ti. </span><span class="translation sujato">“I too became so mighty and powerful by developing and cultivating these four bases of psychic power.” </span></div><p><div class=verse-container id=dn18:23.1><span>Imamatthaṁ, bhante, brahmā sanaṅkumāro bhāsittha. </span><span class="translation sujato">That is the topic on which the divinity Sanaṅkumāra spoke. </span></div><p><div class=verse-container id=dn18:23.2><span>Imamatthaṁ, bhante, brahmā sanaṅkumāro bhāsitvā deve tāvatiṁse āmantesi: </span><span class="translation sujato">And having spoken about that, he addressed the gods of the thirty-three: </span></div><p><div class=verse-container id=dn18:23.3.0><span>7. Tividhaokāsādhigama </span><span class="translation sujato">7. The Three Openings </span></div><p><div class=verse-container id=dn18:23.4><span>“Taṁ kiṁ maññanti, bhonto devā tāvatiṁsā, yāvañcidaṁ tena bhagavatā jānatā passatā arahatā sammāsambuddhena tayo okāsādhigamā anubuddhā sukhassādhigamāya. </span><span class="translation sujato">“What do the good gods of the thirty-three think? How well understood by the Buddha are the three opportunities for achieving happiness! </span></div><p><div class=verse-container id=dn18:23.5><span>Katame tayo? </span><span class="translation sujato">What three? </span></div><p><div class=verse-container id=dn18:23.6><span>Idha bho ekacco saṁsaṭṭho viharati kāmehi saṁsaṭṭho akusalehi dhammehi. </span><span class="translation sujato">First, take someone who lives mixed up with sensual pleasures and unskillful qualities. </span></div><p><div class=verse-container id=dn18:23.7><span>So aparena samayena ariyadhammaṁ suṇāti, yoniso manasi karoti, dhammānudhammaṁ paṭipajjati. </span><span class="translation sujato">After some time they hear the teaching of the noble ones, rationally apply the mind to how it applies to them, and practice accordingly. </span></div><p><div class=verse-container id=dn18:23.8><span>So ariyadhammassavanaṁ āgamma yonisomanasikāraṁ dhammānudhammappaṭipattiṁ asaṁsaṭṭho viharati kāmehi asaṁsaṭṭho akusalehi dhammehi. </span><span class="translation sujato">They live aloof from sensual pleasures and unskillful qualities. </span></div><p><div class=verse-container id=dn18:23.9><span>Tassa asaṁsaṭṭhassa kāmehi asaṁsaṭṭhassa akusalehi dhammehi uppajjati sukhaṁ, sukhā bhiyyo somanassaṁ. </span><span class="translation sujato">That gives rise to pleasure, and more than pleasure, happiness, </span></div><p><div class=verse-container id=dn18:23.10><span>Seyyathāpi, bho, pamudā pāmojjaṁ jāyetha; </span><span class="translation sujato">like the joy that’s born from gladness. </span></div><p><div class=verse-container id=dn18:23.11><span>evameva kho, bho, asaṁsaṭṭhassa kāmehi asaṁsaṭṭhassa akusalehi dhammehi uppajjati sukhaṁ, sukhā bhiyyo somanassaṁ. </span></div><p><div class=verse-container id=dn18:23.12><span>Ayaṁ kho, bho, tena bhagavatā jānatā passatā arahatā sammāsambuddhena paṭhamo okāsādhigamo anubuddho sukhassādhigamāya. </span><span class="translation sujato">This is the first opportunity for achieving happiness. </span></div><p><div class=verse-container id=dn18:24.1><span>Puna caparaṁ, bho, idhekaccassa oḷārikā kāyasaṅkhārā appaṭippassaddhā honti, oḷārikā vacīsaṅkhārā appaṭippassaddhā honti, oḷārikā cittasaṅkhārā appaṭippassaddhā honti. </span><span class="translation sujato">Next, take someone whose coarse physical, verbal, and mental processes have not died down. </span></div><p><div class=verse-container id=dn18:24.2><span>So aparena samayena ariyadhammaṁ suṇāti, yoniso manasi karoti, dhammānudhammaṁ paṭipajjati. </span><span class="translation sujato">After some time they hear the teaching of the noble ones, rationally apply the mind to how it applies to them, and practice accordingly. </span></div><p><div class=verse-container id=dn18:24.3><span>Tassa ariyadhammassavanaṁ āgamma yonisomanasikāraṁ dhammānudhammappaṭipattiṁ oḷārikā kāyasaṅkhārā paṭippassambhanti, oḷārikā vacīsaṅkhārā paṭippassambhanti, oḷārikā cittasaṅkhārā paṭippassambhanti. </span><span class="translation sujato">Their coarse physical, verbal, and mental processes die down. </span></div><p><div class=verse-container id=dn18:24.4><span>Tassa oḷārikānaṁ kāyasaṅkhārānaṁ paṭippassaddhiyā oḷārikānaṁ vacīsaṅkhārānaṁ paṭippassaddhiyā oḷārikānaṁ cittasaṅkhārānaṁ paṭippassaddhiyā uppajjati sukhaṁ, sukhā bhiyyo somanassaṁ. </span><span class="translation sujato">That gives rise to pleasure, and more than pleasure, happiness, </span></div><p><div class=verse-container id=dn18:24.5><span>Seyyathāpi, bho, pamudā pāmojjaṁ jāyetha; </span><span class="translation sujato">like the joy that’s born from gladness. </span></div><p><div class=verse-container id=dn18:24.6><span>evameva kho bho oḷārikānaṁ kāyasaṅkhārānaṁ paṭippassaddhiyā oḷārikānaṁ vacīsaṅkhārānaṁ paṭippassaddhiyā oḷārikānaṁ cittasaṅkhārānaṁ paṭippassaddhiyā uppajjati sukhaṁ, sukhā bhiyyo somanassaṁ. </span></div><p><div class=verse-container id=dn18:24.7><span>Ayaṁ kho, bho, tena bhagavatā jānatā passatā arahatā sammāsambuddhena dutiyo okāsādhigamo anubuddho sukhassādhigamāya. </span><span class="translation sujato">This is the second opportunity for achieving happiness. </span></div><p><div class=verse-container id=dn18:25.1><span>Puna caparaṁ, bho, idhekacco ‘idaṁ kusalan’ti yathābhūtaṁ nappajānāti, ‘idaṁ akusalan’ti yathābhūtaṁ nappajānāti. </span><span class="translation sujato">Next, take someone who doesn’t truly understand what is skillful and what is unskillful, </span></div><p><div class=verse-container id=dn18:25.2><span>‘Idaṁ sāvajjaṁ idaṁ anavajjaṁ, idaṁ sevitabbaṁ idaṁ na sevitabbaṁ, idaṁ hīnaṁ idaṁ paṇītaṁ, idaṁ kaṇhasukkasappaṭibhāgan’ti yathābhūtaṁ nappajānāti. </span><span class="translation sujato">what is blameworthy and what is blameless, what should be cultivated and what should not be cultivated, what is inferior and what is superior, and what is on the side of dark and the side of bright. </span></div><p><div class=verse-container id=dn18:25.3><span>So aparena samayena ariyadhammaṁ suṇāti, yoniso manasi karoti, dhammānudhammaṁ paṭipajjati. </span><span class="translation sujato">After some time they hear the teaching of the noble ones, rationally apply the mind to how it applies to them, and practice accordingly. </span></div><p><div class=verse-container id=dn18:25.4><span>So ariyadhammassavanaṁ āgamma yonisomanasikāraṁ dhammānudhammappaṭipattiṁ, ‘idaṁ kusalan’ti yathābhūtaṁ pajānāti, ‘idaṁ akusalan’ti yathābhūtaṁ pajānāti. </span><span class="translation sujato">They truly understand what is skillful and what is unskillful, and so on. </span></div><p><div class=verse-container id=dn18:25.5><span>‘Idaṁ sāvajjaṁ idaṁ anavajjaṁ, idaṁ sevitabbaṁ idaṁ na sevitabbaṁ, idaṁ hīnaṁ idaṁ paṇītaṁ, idaṁ kaṇhasukkasappaṭibhāgan’ti yathābhūtaṁ pajānāti. </span></div><p><div class=verse-container id=dn18:25.6><span>Tassa evaṁ jānato evaṁ passato avijjā pahīyati, vijjā uppajjati. </span><span class="translation sujato">Knowing and seeing like this, ignorance is given up and knowledge arises. </span></div><p><div class=verse-container id=dn18:25.7><span>Tassa avijjāvirāgā vijjuppādā uppajjati sukhaṁ, sukhā bhiyyo somanassaṁ. </span><span class="translation sujato">That gives rise to pleasure, and more than pleasure, happiness, </span></div><p><div class=verse-container id=dn18:25.8><span>Seyyathāpi, bho, pamudā pāmojjaṁ jāyetha; </span><span class="translation sujato">like the joy that’s born from gladness. </span></div><p><div class=verse-container id=dn18:25.9><span>evameva kho, bho, avijjāvirāgā vijjuppādā uppajjati sukhaṁ, sukhā bhiyyo somanassaṁ. </span></div><p><div class=verse-container id=dn18:25.10><span>Ayaṁ kho, bho, tena bhagavatā jānatā passatā arahatā sammāsambuddhena tatiyo okāsādhigamo anubuddho sukhassādhigamāya. </span><span class="translation sujato">This is the third opportunity for achieving happiness. </span></div><p><div class=verse-container id=dn18:25.11><span>Ime kho, bho, tena bhagavatā jānatā passatā arahatā sammāsambuddhena tayo okāsādhigamā anubuddhā sukhassādhigamāyā”ti. </span><span class="translation sujato">These are the three opportunities for achieving happiness that have been understood by the Buddha.” </span></div><p><div class=verse-container id=dn18:26.1><span>Imamatthaṁ, bhante, brahmā sanaṅkumāro bhāsittha, </span><span class="translation sujato">That is the topic on which the divinity Sanaṅkumāra spoke. </span></div><p><div class=verse-container id=dn18:26.2><span>imamatthaṁ, bhante, brahmā sanaṅkumāro bhāsitvā deve tāvatiṁse āmantesi: </span><span class="translation sujato">And having spoken about that, he addressed the gods of the thirty-three: </span></div><p><div class=verse-container id=dn18:26.3.0><span>8. Catusatipaṭṭhāna </span><span class="translation sujato">8. Mindfulness Meditation </span></div><p><div class=verse-container id=dn18:26.4><span>“Taṁ kiṁ maññanti, bhonto devā tāvatiṁsā, yāva supaññattā cime tena bhagavatā jānatā passatā arahatā sammāsambuddhena cattāro satipaṭṭhānā paññattā kusalassādhigamāya. </span><span class="translation sujato">“What do the good gods of the thirty-three think? How well described by the Buddha are the four kinds of mindfulness meditation! They are taught for achieving what is skillful. </span></div><p><div class=verse-container id=dn18:26.5><span>Katame cattāro? </span><span class="translation sujato">What four? </span></div><p><div class=verse-container id=dn18:26.6><span>Idha, bho, bhikkhu ajjhattaṁ kāye kāyānupassī viharati ātāpī sampajāno satimā vineyya loke abhijjhādomanassaṁ. </span><span class="translation sujato">It’s when a mendicant meditates by observing an aspect of the body internally—keen, aware, and mindful, rid of covetousness and displeasure for the world. </span></div><p><div class=verse-container id=dn18:26.7><span>Ajjhattaṁ kāye kāyānupassī viharanto tattha sammā samādhiyati, sammā vippasīdati. </span><span class="translation sujato">As they meditate in this way, they become rightly immersed in that, and rightly serene. </span></div><p><div class=verse-container id=dn18:26.8><span>So tattha sammā samāhito sammā vippasanno bahiddhā parakāye ñāṇadassanaṁ abhinibbatteti. </span><span class="translation sujato">Then they give rise to knowledge and vision of other people’s bodies externally. </span></div><p><div class=verse-container id=dn18:26.9><span>Ajjhattaṁ vedanāsu vedanānupassī viharati …pe… </span><span class="translation sujato">They meditate observing an aspect of feelings internally … </span></div><p><div class=verse-container id=dn18:26.10><span>bahiddhā paravedanāsu ñāṇadassanaṁ abhinibbatteti. </span><span class="translation sujato">Then they give rise to knowledge and vision of other people’s feelings externally. </span></div><p><div class=verse-container id=dn18:26.11><span>Ajjhattaṁ citte cittānupassī viharati …pe… </span><span class="translation sujato">They meditate observing an aspect of the mind internally … </span></div><p><div class=verse-container id=dn18:26.12><span>bahiddhā paracitte ñāṇadassanaṁ abhinibbatteti. </span><span class="translation sujato">Then they give rise to knowledge and vision of other people’s minds externally. </span></div><p><div class=verse-container id=dn18:26.13><span>Ajjhattaṁ dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span><span class="translation sujato">They meditate observing an aspect of principles internally—keen, aware, and mindful, rid of covetousness and displeasure for the world. </span></div><p><div class=verse-container id=dn18:26.14><span>Ajjhattaṁ dhammesu dhammānupassī viharanto tattha sammā samādhiyati, sammā vippasīdati. </span><span class="translation sujato">As they meditate in this way, they become rightly immersed in that, and rightly serene. </span></div><p><div class=verse-container id=dn18:26.15><span>So tattha sammā samāhito sammā vippasanno bahiddhā paradhammesu ñāṇadassanaṁ abhinibbatteti. </span><span class="translation sujato">Then they give rise to knowledge and vision of other people’s principles externally. </span></div><p><div class=verse-container id=dn18:26.16><span>Ime kho, bho, tena bhagavatā jānatā passatā arahatā sammāsambuddhena cattāro satipaṭṭhānā paññattā kusalassādhigamāyā”ti. </span><span class="translation sujato">These are the four kinds of mindfulness meditation taught by the Buddha for achieving what is skillful.” </span></div><p><div class=verse-container id=dn18:27.1><span>Imamatthaṁ, bhante, brahmā sanaṅkumāro bhāsittha. </span><span class="translation sujato">That is the topic on which the divinity Sanaṅkumāra spoke. </span></div><p><div class=verse-container id=dn18:27.2><span>Imamatthaṁ, bhante, brahmā sanaṅkumāro bhāsitvā deve tāvatiṁse āmantesi: </span><span class="translation sujato">And having spoken about that, he addressed the gods of the thirty-three: </span></div><p><div class=verse-container id=dn18:27.3.0><span>9. Sattasamādhiparikkhāra </span><span class="translation sujato">9. Seven Prerequisites of Immersion </span></div><p><div class=verse-container id=dn18:27.4><span>“Taṁ kiṁ maññanti, bhonto devā tāvatiṁsā, yāva supaññattā cime tena bhagavatā jānatā passatā arahatā sammāsambuddhena satta samādhiparikkhārā sammāsamādhissa paribhāvanāya sammāsamādhissa pāripūriyā. </span><span class="translation sujato">“What do the good gods of the thirty-three think? How well described by the Buddha are the seven prerequisites of immersion for the development and fulfillment of right immersion! </span></div><p><div class=verse-container id=dn18:27.5><span>Katame satta? </span><span class="translation sujato">What seven? </span></div><p><div class=verse-container id=dn18:27.6><span>Sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati. </span><span class="translation sujato">Right view, right thought, right speech, right action, right livelihood, right effort, and right mindfulness. </span></div><p><div class=verse-container id=dn18:27.7><span>Yā kho, bho, imehi sattahaṅgehi cittassa ekaggatā parikkhatā, ayaṁ vuccati, bho, ariyo sammāsamādhi saupaniso itipi saparikkhāro itipi. </span><span class="translation sujato">Unification of mind with these seven factors as prerequisites is what is called noble right immersion ‘with its vital conditions’ and also ‘with its prerequisites’. </span></div><p><div class=verse-container id=dn18:27.8><span>Sammādiṭṭhissa, bho, sammāsaṅkappo pahoti, sammāsaṅkappassa sammāvācā pahoti, sammāvācassa sammākammanto pahoti. Sammākammantassa sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti, sammāsamādhissa sammāñāṇaṁ pahoti, sammāñāṇassa sammāvimutti pahoti. </span><span class="translation sujato">Right view gives rise to right thought. Right thought gives rise to right speech. Right speech gives rise to right action. Right action gives rise to right livelihood. Right livelihood gives rise to right effort. Right effort gives rise to right mindfulness. Right mindfulness gives rise to right immersion. Right immersion gives rise to right knowledge. Right knowledge gives rise to right freedom. </span></div><p><div class=verse-container id=dn18:27.9><span>Yañhi taṁ, bho, sammā vadamāno vadeyya: </span><span class="translation sujato">If anything should be rightly described as </span></div><p><div class=verse-container id=dn18:27.10><span>‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhi apārutā amatassa dvārā’ti idameva taṁ sammā vadamāno vadeyya. </span><span class="translation sujato">‘a teaching that’s well explained by the Buddha, apparent in the present life, immediately effective, inviting inspection, relevant, so that sensible people can know it for themselves; and the doors to freedom from death are flung open,’ it’s this. </span></div><p><div class=verse-container id=dn18:27.11><span>Svākkhāto hi, bho, bhagavatā dhammo sandiṭṭhiko, akāliko ehipassiko opaneyyiko paccattaṁ veditabbo viññūhi apārutā amatassa dvārā. </span><span class="translation sujato">For the teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves—and the doors to freedom from death are flung open. </span></div><p><div class=verse-container id=dn18:27.12><span>Ye hi keci, bho, buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā, ariyakantehi sīlehi samannāgatā, ye cime opapātikā dhammavinītā sātirekāni catuvīsatisatasahassāni māgadhakā paricārakā abbhatītā kālaṅkatā tiṇṇaṁ saṁyojanānaṁ parikkhayā sotāpannā avinipātadhammā niyatā sambodhiparāyaṇā. </span><span class="translation sujato">Whoever has experiential confidence in the Buddha, the teaching, and the Saṅgha, and has the ethical conduct loved by the noble ones; and whoever is spontaneously reborn, and is trained in the teaching; more than 2,400,000 such Magadhan devotees have passed away having ended three fetters. They’re stream-enterers, not liable to be reborn in the underworld, bound for awakening. </span></div><p><div class=verse-container id=dn18:27.13><span>Atthi cevettha sakadāgāmino. </span><span class="translation sujato">And there are once-returners here, too. </span></div><p><div class=verse-container id=dn18:27.14><span>Atthāyaṁ itarā pajā, </span><span class="translation sujato">And as for the rest of folk, </span></div><p><div class=verse-container id=dn18:27.15><span>puññābhāgāti me mano; </span><span class="translation sujato">who I think have shared in merit—</span></div><p><div class=verse-container id=dn18:27.16><span>Saṅkhātuṁ nopi sakkomi, </span><span class="translation sujato">I couldn’t even number them, </span></div><p><div class=verse-container id=dn18:27.17><span>musāvādassa ottappan”ti. </span><span class="translation sujato">for fear of speaking falsely.” </span></div><p><div class=verse-container id=dn18:28.1><span>Imamatthaṁ, bhante, brahmā sanaṅkumāro bhāsittha, imamatthaṁ, bhante, brahmuno sanaṅkumārassa bhāsato vessavaṇassa mahārājassa evaṁ cetaso parivitakko udapādi: </span><span class="translation sujato">That is the topic on which the divinity Sanaṅkumāra spoke. And while he was speaking on that topic, this thought came to the great king Vessavaṇa, </span></div><p><div class=verse-container id=dn18:28.2><span>“acchariyaṁ vata bho, abbhutaṁ vata bho, evarūpopi nāma uḷāro satthā bhavissati, evarūpaṁ uḷāraṁ dhammakkhānaṁ, evarūpā uḷārā visesādhigamā paññāyissantī”ti. </span><span class="translation sujato">“Oh lord, how incredible, how amazing! That there should be such a magnificent Teacher, and such a magnificent exposition of the teaching! And that such achievements of high distinction should be made known!” </span></div><p><div class=verse-container id=dn18:28.3><span>Atha, bhante, brahmā sanaṅkumāro vessavaṇassa mahārājassa cetasā cetoparivitakkamaññāya vessavaṇaṁ mahārājānaṁ etadavoca: </span><span class="translation sujato">And then the divinity Sanaṅkumāra, knowing the great king Vessavaṇa’s train of thought, said to him, </span></div><p><div class=verse-container id=dn18:28.4><span>“taṁ kiṁ maññati bhavaṁ vessavaṇo mahārājā atītampi addhānaṁ evarūpo uḷāro satthā ahosi, evarūpaṁ uḷāraṁ dhammakkhānaṁ, evarūpā uḷārā visesādhigamā paññāyiṁsu. </span><span class="translation sujato">“What does Great King Vessavaṇa think? In the past, too, there was such a magnificent Teacher, and such a magnificent exposition of the teaching! And such achievements of high distinction were made known! </span></div><p><div class=verse-container id=dn18:28.5><span>Anāgatampi addhānaṁ evarūpo uḷāro satthā bhavissati, evarūpaṁ uḷāraṁ dhammakkhānaṁ, evarūpā uḷārā visesādhigamā paññāyissantī”ti. </span><span class="translation sujato">In the future, too, there will be such a magnificent Teacher, and such a magnificent exposition of the teaching! And such achievements of high distinction will be made known!” </span></div><p><div class=verse-container id=dn18:29.1><span>Imamatthaṁ, bhante, brahmā sanaṅkumāro devānaṁ tāvatiṁsānaṁ abhāsi, imamatthaṁ vessavaṇo mahārājā brahmuno sanaṅkumārassa devānaṁ tāvatiṁsānaṁ bhāsato sammukhā sutaṁ sammukhā paṭiggahitaṁ sayaṁ parisāyaṁ ārocesi’”. </span><span class="translation sujato">That, sir, is the topic on which the divinity Sanaṅkumāra spoke to the gods of the thirty-three. And the great king Vessavaṇa, having heard and learned it in the presence of the Divinity as he was speaking on that topic, informed his own assembly.’” </span></div><p><div class=verse-container id=dn18:29.2><span>Imamatthaṁ janavasabho yakkho vessavaṇassa mahārājassa sayaṁ parisāyaṁ bhāsato sammukhā sutaṁ sammukhā paṭiggahitaṁ bhagavato ārocesi. </span><span class="translation sujato">And the spirit Janavasabha, having heard and learned it in the presence of the great king Vessavaṇa as he was speaking on that topic to his own assembly, informed the Buddha. </span></div><p><div class=verse-container id=dn18:29.3><span>Imamatthaṁ bhagavā janavasabhassa yakkhassa sammukhā sutvā sammukhā paṭiggahetvā sāmañca abhiññāya āyasmato ānandassa ārocesi, imamatthamāyasmā ānando bhagavato sammukhā sutvā sammukhā paṭiggahetvā ārocesi bhikkhūnaṁ bhikkhunīnaṁ upāsakānaṁ upāsikānaṁ. </span><span class="translation sujato">And the Buddha, having heard and learned it in the presence of the spirit Janavasabha, and also from his own direct knowledge, informed Venerable Ānanda. And Venerable Ānanda, having heard and learned it in the presence of the Buddha, informed the monks, nuns, laymen, and laywomen. </span></div><p><div class=verse-container id=dn18:29.4><span>Tayidaṁ brahmacariyaṁ iddhañceva phītañca vitthārikaṁ bāhujaññaṁ puthubhūtaṁ yāva devamanussehi suppakāsitanti. </span><span class="translation sujato">And that’s how this spiritual life has become successful and prosperous, extensive, popular, widespread, and well proclaimed wherever there are gods and humans. </span></div><p><div class=verse-container id=dn18:29.5><span>Janavasabhasuttaṁ niṭṭhitaṁ pañcamaṁ. </span></div><div class=flex-between><a href=/canon/en/pli/ms/sutta/dn/dn0017.html>Previous</a><a href=/canon/en/pli/ms/sutta/dn/dn0019.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>