<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0020.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0019.html>Previous</a><a href=/canon/en/pli/ms/sutta/an/an0008/an0008P0021.html>Next</a></div><p><div class=verse-container id=an8.20:0.1><span>Aṅguttara Nikāya 8.20 </span><span class="translation sujato">Numbered Discourses 8.20 </span></div><p><div class=verse-container id=an8.20:0.2><span>2. Mahāvagga </span><span class="translation sujato">2. The Great Chapter </span></div><p><div class=verse-container id=an8.20:0.3><span class=big-bold>Uposathasutta </span><span class="translation sujato">Sabbath </span></div><p><div class=verse-container id=an8.20:1.1><span>Ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><span class="translation sujato">At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span></div><p><div class=verse-container id=an8.20:1.2><span>Tena kho pana samayena bhagavā tadahuposathe bhikkhusaṅghaparivuto nisinno hoti. </span><span class="translation sujato">Now, at that time it was the sabbath, and the Buddha was sitting surrounded by the Saṅgha of monks. </span></div><p><div class=verse-container id=an8.20:1.3><span>Atha kho āyasmā ānando abhikkantāya rattiyā, nikkhante paṭhame yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">And then, as the night was getting late, in the first watch of the night, Venerable Ānanda got up from his seat, arranged his robe over one shoulder, raised his joined palms toward the Buddha and said, </span></div><p><div class=verse-container id=an8.20:1.4><span>“abhikkantā, bhante, ratti, nikkhanto paṭhamo yāmo, ciranisinno bhikkhusaṅgho. </span><span class="translation sujato">“Sir, the night is getting late. It is the first watch of the night, and the Saṅgha of monks has been sitting long. </span></div><p><div class=verse-container id=an8.20:1.5><span>Uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=an8.20:2.1><span>Evaṁ vutte, bhagavā tuṇhī ahosi. </span><span class="translation sujato">But when he said this, the Buddha kept silent. </span></div><p><div class=verse-container id=an8.20:2.2><span>Dutiyampi kho āyasmā ānando abhikkantāya rattiyā, nikkhante majjhime yāme, uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">For a second time, as the night was getting late, in the middle watch of the night, Ānanda got up from his seat, arranged his robe over one shoulder, raised his joined palms toward the Buddha and said, </span></div><p><div class=verse-container id=an8.20:2.3><span>“abhikkantā, bhante, ratti, nikkhanto majjhimo yāmo, ciranisinno bhikkhusaṅgho. </span><span class="translation sujato">“Sir, the night is getting late. It is the middle watch of the night, and the Saṅgha of monks has been sitting long. </span></div><p><div class=verse-container id=an8.20:2.4><span>Uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=an8.20:2.5><span>Dutiyampi kho bhagavā tuṇhī ahosi. </span><span class="translation sujato">But for a second time the Buddha kept silent. </span></div><p><div class=verse-container id=an8.20:2.6><span>Tatiyampi kho āyasmā ānando abhikkantāya rattiyā, nikkhante pacchime yāme, uddhaste aruṇe, nandimukhiyā rattiyā uṭṭhāyāsanā ekaṁsaṁ uttarāsaṅgaṁ karitvā yena bhagavā tenañjaliṁ paṇāmetvā bhagavantaṁ etadavoca: </span><span class="translation sujato">For a third time, as the night was getting late, in the last watch of the night, as dawn stirred, bringing joy to the night, Ānanda got up from his seat, arranged his robe over one shoulder, raised his joined palms toward the Buddha and said, </span></div><p><div class=verse-container id=an8.20:2.7><span>“abhikkantā, bhante, ratti, nikkhanto pacchimo yāmo, uddhastaṁ aruṇaṁ, nandimukhī ratti; </span><span class="translation sujato">“Sir, the night is getting late. It is the last watch of the night and dawn stirs, bringing joy to the night. </span></div><p><div class=verse-container id=an8.20:2.8><span>ciranisinno bhikkhusaṅgho. </span><span class="translation sujato">And the Saṅgha has been sitting long. </span></div><p><div class=verse-container id=an8.20:2.9><span>Uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=an8.20:2.10><span>“Aparisuddhā, ānanda, parisā”ti. </span><span class="translation sujato">“Ānanda, the assembly is not pure.” </span></div><p><div class=verse-container id=an8.20:3.1><span>Atha kho āyasmato mahāmoggallānassa etadahosi: </span><span class="translation sujato">Then Venerable Mahāmoggallāna thought, </span></div><p><div class=verse-container id=an8.20:3.2><span>“kaṁ nu kho bhagavā puggalaṁ sandhāya evamāha: </span><span class="translation sujato">“Who is the Buddha talking about?” </span></div><p><div class=verse-container id=an8.20:3.3><span>‘aparisuddhā, ānanda, parisā’”ti? </span></div><p><div class=verse-container id=an8.20:3.4><span>Atha kho āyasmā mahāmoggallāno sabbāvantaṁ bhikkhusaṅghaṁ cetasā ceto paricca manasākāsi. </span><span class="translation sujato">Then he focused on comprehending the minds of everyone in the Saṅgha. </span></div><p><div class=verse-container id=an8.20:3.5><span>Addasā kho āyasmā mahāmoggallāno taṁ puggalaṁ dussīlaṁ pāpadhammaṁ asuciṁ saṅkassarasamācāraṁ paṭicchannakammantaṁ assamaṇaṁ samaṇapaṭiññaṁ abrahmacāriṁ brahmacāripaṭiññaṁ antopūtiṁ avassutaṁ kasambujātaṁ majjhe bhikkhusaṅghassa nisinnaṁ; </span><span class="translation sujato">He saw that unethical person, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved, sitting in the middle of the Saṅgha. </span></div><p><div class=verse-container id=an8.20:3.6><span>disvāna uṭṭhāyāsanā yena so puggalo tenupasaṅkami; upasaṅkamitvā taṁ puggalaṁ etadavoca: </span><span class="translation sujato">When he saw him he got up from his seat, went up to him and said, </span></div><p><div class=verse-container id=an8.20:3.7><span>“uṭṭhehāvuso, diṭṭhosi bhagavatā. </span><span class="translation sujato">“Get up, reverend. The Buddha has seen you. </span></div><p><div class=verse-container id=an8.20:3.8><span>Natthi te bhikkhūhi saddhiṁ saṁvāso”ti. </span><span class="translation sujato">You can’t live in communion with the monks.” </span></div><p><div class=verse-container id=an8.20:4.1><span>Evaṁ vutte, so puggalo tuṇhī ahosi. </span><span class="translation sujato">But when he said this, that person kept silent. </span></div><p><div class=verse-container id=an8.20:4.2><span>Dutiyampi kho āyasmā mahāmoggallāno taṁ puggalaṁ etadavoca: </span><span class="translation sujato">For a second time </span></div><p><div class=verse-container id=an8.20:4.3><span>“uṭṭhehāvuso, diṭṭhosi bhagavatā. </span></div><p><div class=verse-container id=an8.20:4.4><span>Natthi te bhikkhūhi saddhiṁ saṁvāso”ti. </span></div><p><div class=verse-container id=an8.20:4.5><span>Dutiyampi kho so puggalo tuṇhī ahosi. </span></div><p><div class=verse-container id=an8.20:4.6><span>Tatiyampi kho āyasmā mahāmoggallāno taṁ puggalaṁ etadavoca: </span><span class="translation sujato">and a third time, </span></div><p><div class=verse-container id=an8.20:4.7><span>“uṭṭhehāvuso, diṭṭhosi bhagavatā. </span><span class="translation sujato">he asked that monk to leave. </span></div><p><div class=verse-container id=an8.20:4.8><span>Natthi te bhikkhūhi saddhiṁ saṁvāso”ti. </span></div><p><div class=verse-container id=an8.20:4.9><span>Tatiyampi kho so puggalo tuṇhī ahosi. </span><span class="translation sujato">But for a third time that person kept silent. </span></div><p><div class=verse-container id=an8.20:5.1><span>Atha kho āyasmā mahāmoggallāno taṁ puggalaṁ bāhāyaṁ gahetvā bahidvārakoṭṭhakā nikkhāmetvā sūcighaṭikaṁ datvā yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sujato">Then Venerable Mahāmoggallāna took that person by the arm, ejected him out the gate, and bolted the door. Then he went up to the Buddha, and said to him, </span></div><p><div class=verse-container id=an8.20:5.2><span>“nikkhāmito so, bhante, puggalo mayā. </span><span class="translation sujato">“I have ejected that person. </span></div><p><div class=verse-container id=an8.20:5.3><span>Parisuddhā parisā. </span><span class="translation sujato">The assembly is pure. </span></div><p><div class=verse-container id=an8.20:5.4><span>Uddisatu, bhante, bhagavā bhikkhūnaṁ pātimokkhan”ti. </span><span class="translation sujato">Please, sir, may the Buddha recite the monastic code to the monks.” </span></div><p><div class=verse-container id=an8.20:5.5><span>“Acchariyaṁ, moggallāna, abbhutaṁ, moggallāna. </span><span class="translation sujato">“It’s incredible, Moggallāna, it’s amazing, </span></div><p><div class=verse-container id=an8.20:5.6><span>Yāva bāhā gahaṇāpi nāma so moghapuriso āgamissatī”ti. </span><span class="translation sujato">how that futile man waited to be taken by the arm!” </span></div><p><div class=verse-container id=an8.20:6.1><span>Atha kho bhagavā bhikkhū āmantesi: </span><span class="translation sujato">Then the Buddha said to the monks: </span></div><p><div class=verse-container id=an8.20:6.2><span>“tumheva dāni, bhikkhave, uposathaṁ kareyyātha, pātimokkhaṁ uddiseyyātha. </span><span class="translation sujato">“Now, monks, you should perform the sabbath and recite the monastic code. </span></div><p><div class=verse-container id=an8.20:6.3><span>Na dānāhaṁ, bhikkhave, ajjatagge uposathaṁ karissāmi, pātimokkhaṁ uddisissāmi. </span><span class="translation sujato">From this day forth, I will not perform the sabbath or recite the monastic code. </span></div><p><div class=verse-container id=an8.20:6.4><span>Aṭṭhānametaṁ, bhikkhave, anavakāso yaṁ tathāgato aparisuddhāya parisāya pātimokkhaṁ uddiseyya. </span><span class="translation sujato">It’s impossible, monks, it can’t happen that a Realized One could recite the monastic code in an impure assembly. </span></div><p><div class=verse-container id=an8.20:7.1><span>Aṭṭhime, bhikkhave, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span><span class="translation sujato">Seeing these eight incredible and amazing things the titans love the ocean. </span></div><p><div class=verse-container id=an8.20:7.2><span>Katame aṭṭha? </span><span class="translation sujato">What eight? </span></div><p><div class=verse-container id=an8.20:7.3><span>Mahāsamuddo, bhikkhave, anupubbaninno anupubbapoṇo anupubbapabbhāro, na āyatakeneva papāto. </span><span class="translation sujato">The ocean gradually slants, slopes, and inclines, with no abrupt precipice. </span></div><p><div class=verse-container id=an8.20:7.4><span>Yampi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span></div><p><div class=verse-container id=an8.20:7.5><span>ayaṁ, bhikkhave, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti (yathā purime tathā vitthāro.) </span><span class="translation sujato">This is the first thing the titans love about the ocean. </span></div><p><div class=verse-container id=an8.20:7.6><span>…pe… </span><span class="translation sujato">(Tell in full as in the previous discourse.) </span></div><p><div class=verse-container id=an8.20:8.1><span>Puna caparaṁ, bhikkhave, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timirapiṅgalo asurā nāgā gandhabbā. Vasanti mahāsamudde yojanasatikāpi attabhāvā …pe… pañcayojanasatikāpi attabhāvā. </span><span class="translation sujato">Furthermore, many great beings live in the ocean, such as leviathans, leviathan-gulpers, leviathan-gulper-gulpers, titans, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long. </span></div><p><div class=verse-container id=an8.20:8.2><span>Yampi, bhikkhave, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā; vasanti mahāsamudde yojanasatikāpi attabhāvā …pe… pañcayojanasatikāpi attabhāvā; </span></div><p><div class=verse-container id=an8.20:8.3><span>ayaṁ, bhikkhave, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><span class="translation sujato">This is the eighth thing the titans love about the ocean. </span></div><p><div class=verse-container id=an8.20:8.4><span>Ime kho, bhikkhave, mahāsamudde aṭṭha acchariyā abbhutā dhammā, yaṁ disvā disvā asurā mahāsamudde abhiramanti. </span><span class="translation sujato">Seeing these eight incredible and amazing things the titans love the ocean. </span></div><p><div class=verse-container id=an8.20:9.1><span>Evamevaṁ kho, bhikkhave, aṭṭha imasmiṁ dhammavinaye acchariyā abbhutā dhammā, ye disvā disvā bhikkhū imasmiṁ dhammavinaye abhiramanti. </span><span class="translation sujato">In the same way, seeing eight incredible and amazing things, mendicants, the mendicants love this teaching and training. </span></div><p><div class=verse-container id=an8.20:9.2><span>Katame aṭṭha? </span><span class="translation sujato">What eight? </span></div><p><div class=verse-container id=an8.20:9.3><span>Seyyathāpi, bhikkhave, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><span class="translation sujato">The ocean gradually slants, slopes, and inclines, with no abrupt precipice. </span></div><p><div class=verse-container id=an8.20:9.4><span>evamevaṁ kho, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span><span class="translation sujato">In the same way in this teaching and training the penetration to enlightenment comes from gradual training, progress, and practice, not abruptly. </span></div><p><div class=verse-container id=an8.20:9.5><span>Yampi, bhikkhave, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span></div><p><div class=verse-container id=an8.20:9.6><span>ayaṁ, bhikkhave, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti …pe… </span><span class="translation sujato">This is the first thing the mendicants love about this teaching and training. … </span></div><p><div class=verse-container id=an8.20:9.7><span>seyyathāpi, bhikkhave, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā, vasanti mahāsamudde yojanasatikāpi attabhāvā …pe… pañcayojanasatikāpi attabhāvā; </span><span class="translation sujato">Many great beings live in the ocean, such as leviathans, leviathan-gulpers, leviathan-gulper-gulpers, titans, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long. </span></div><p><div class=verse-container id=an8.20:9.8><span>evamevaṁ kho, bhikkhave, ayaṁ dhammavinayo mahataṁ bhūtānaṁ āvāso. Tatrime bhūtā—sotāpanno sotāpattiphalasacchikiriyāya paṭipanno …pe… arahā arahattāya paṭipanno. </span><span class="translation sujato">In the same way, great beings live in this teaching and training, and these are those beings. The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection. </span></div><p><div class=verse-container id=an8.20:9.9><span>Yampi, bhikkhave, ayaṁ dhammavinayo mahataṁ bhūtānaṁ āvāso; tatrime bhūtā—sotāpanno sotāpattiphalasacchikiriyāya paṭipanno …pe… arahā arahattāya paṭipanno; </span></div><p><div class=verse-container id=an8.20:9.10><span>ayaṁ, bhikkhave, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><span class="translation sujato">This is the eighth thing the mendicants love about this teaching and training. </span></div><p><div class=verse-container id=an8.20:9.11><span>Ime kho, bhikkhave, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti. </span><span class="translation sujato">Seeing these eight incredible and amazing things, the mendicants love this teaching and training.” </span></div><p><div class=verse-container id=an8.20:9.12><span>Dasamaṁ. </span></div><p><div class=verse-container id=an8.20:9.13><span>Mahāvaggo dutiyo. </span></div><p><div class=verse-container id=an8.20:10.0><span>Tassuddānaṁ </span></div><p><div class=verse-container id=an8.20:10.1><span>Verañjo sīho ājaññaṁ, </span></div><p><div class=verse-container id=an8.20:10.2><span>khaḷuṅkena malāni ca; </span></div><p><div class=verse-container id=an8.20:10.3><span>Dūteyyaṁ dve ca bandhanā, </span></div><p><div class=verse-container id=an8.20:10.4><span>pahārādo uposathoti. </span></div><div class=flex-between><a href=/canon/en/pli/ms/sutta/an/an0008/an0008P0019.html>Previous</a><a href=/canon/en/pli/ms/sutta/an/an0008/an0008P0021.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>