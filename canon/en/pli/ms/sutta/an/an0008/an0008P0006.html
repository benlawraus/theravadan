<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0006.html>Deutsch</a> , <a href=/canon/es/pli/ms/sutta/an/an0008/an0008P0006.html>Español</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0005.html>Previous</a><a href=/canon/en/pli/ms/sutta/an/an0008/an0008P0007.html>Next</a></div><p><div class=verse-container id=an8.6:0.1><span>Aṅguttara Nikāya 8.6 </span><span class="translation sujato">Numbered Discourses 8.6 </span></div><p><div class=verse-container id=an8.6:0.2><span>1. Mettāvagga </span><span class="translation sujato">1. Love </span></div><p><div class=verse-container id=an8.6:0.3><span class=big-bold>Dutiyalokadhammasutta </span><span class="translation sujato">Worldly Conditions (2nd) </span></div><p><div class=verse-container id=an8.6:1.1><span>“Aṭṭhime, bhikkhave, lokadhammā lokaṁ anuparivattanti, loko ca aṭṭha lokadhamme anuparivattati. </span><span class="translation sujato">“Mendicants, the eight worldly conditions revolve around the world, and the world revolves around the eight worldly conditions. </span></div><p><div class=verse-container id=an8.6:1.2><span>Katame aṭṭha? </span><span class="translation sujato">What eight? </span></div><p><div class=verse-container id=an8.6:1.3><span>Lābho ca, alābho ca, yaso ca, ayaso ca, nindā ca, pasaṁsā ca, sukhañca, dukkhañca. </span><span class="translation sujato">Gain and loss, fame and disgrace, blame and praise, pleasure and pain. </span></div><p><div class=verse-container id=an8.6:1.4><span>Ime kho, bhikkhave, aṭṭha lokadhammā lokaṁ anuparivattanti, loko ca ime aṭṭha lokadhamme anuparivattati. </span><span class="translation sujato">These eight worldly conditions revolve around the world, and the world revolves around these eight worldly conditions. </span></div><p><div class=verse-container id=an8.6:2.1><span>Assutavato, bhikkhave, puthujjanassa uppajjati lābhopi alābhopi yasopi ayasopi nindāpi pasaṁsāpi sukhampi dukkhampi. </span><span class="translation sujato">An unlearned ordinary person encounters gain and loss, fame and disgrace, blame and praise, and pleasure and pain. </span></div><p><div class=verse-container id=an8.6:2.2><span>Sutavatopi, bhikkhave, ariyasāvakassa uppajjati lābhopi alābhopi yasopi ayasopi nindāpi pasaṁsāpi sukhampi dukkhampi. </span><span class="translation sujato">And so does a learned noble disciple. </span></div><p><div class=verse-container id=an8.6:2.3><span>Tatra, bhikkhave, ko viseso ko adhippayāso kiṁ nānākaraṇaṁ sutavato ariyasāvakassa assutavatā puthujjanenā”ti? </span><span class="translation sujato">What, then, is the difference between a learned noble disciple and an ordinary unlearned person?” </span></div><p><div class=verse-container id=an8.6:2.4><span>“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata, bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti. </span><span class="translation sujato">“Our teachings are rooted in the Buddha. He is our guide and our refuge. Sir, may the Buddha himself please clarify the meaning of this. The mendicants will listen and remember it.” </span></div><p><div class=verse-container id=an8.6:3.1><span>“Tena hi, bhikkhave, suṇātha, sādhukaṁ manasi karotha, bhāsissāmī”ti. </span><span class="translation sujato">“Well then, mendicants, listen and apply your mind well, I will speak.” </span></div><p><div class=verse-container id=an8.6:3.2><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=an8.6:3.3><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an8.6:3.4><span>“assutavato, bhikkhave, puthujjanassa uppajjati lābho. </span><span class="translation sujato">“Mendicants, an unlearned ordinary person encounters gain. </span></div><p><div class=verse-container id=an8.6:3.5><span>So na iti paṭisañcikkhati: </span><span class="translation sujato">They don’t reflect: </span></div><p><div class=verse-container id=an8.6:3.6><span>‘uppanno kho me ayaṁ lābho; </span><span class="translation sujato">‘I’ve encountered this gain. </span></div><p><div class=verse-container id=an8.6:3.7><span>so ca kho anicco dukkho vipariṇāmadhammo’ti yathābhūtaṁ nappajānāti. </span><span class="translation sujato">It’s impermanent, suffering, and perishable.’ They don’t truly understand it. </span></div><p><div class=verse-container id=an8.6:3.8><span>Uppajjati alābho …pe… </span><span class="translation sujato">They encounter loss … </span></div><p><div class=verse-container id=an8.6:3.9><span>uppajjati yaso … </span><span class="translation sujato">fame … </span></div><p><div class=verse-container id=an8.6:3.10><span>uppajjati ayaso … </span><span class="translation sujato">disgrace … </span></div><p><div class=verse-container id=an8.6:3.11><span>uppajjati nindā … </span><span class="translation sujato">blame … </span></div><p><div class=verse-container id=an8.6:3.12><span>uppajjati pasaṁsā … </span><span class="translation sujato">praise … </span></div><p><div class=verse-container id=an8.6:3.13><span>uppajjati sukhaṁ … </span><span class="translation sujato">pleasure … </span></div><p><div class=verse-container id=an8.6:3.14><span>uppajjati dukkhaṁ. </span><span class="translation sujato">pain. </span></div><p><div class=verse-container id=an8.6:3.15><span>So na iti paṭisañcikkhati: </span><span class="translation sujato">They don’t reflect: </span></div><p><div class=verse-container id=an8.6:3.16><span>‘uppannaṁ kho me idaṁ dukkhaṁ; </span><span class="translation sujato">‘I’ve encountered this pain. </span></div><p><div class=verse-container id=an8.6:3.17><span>tañca kho aniccaṁ dukkhaṁ vipariṇāmadhamman’ti yathābhūtaṁ nappajānāti. </span><span class="translation sujato">It’s impermanent, suffering, and perishable.’ They don’t truly understand it. </span></div><p><div class=verse-container id=an8.6:4.1><span>Tassa lābhopi cittaṁ pariyādāya tiṭṭhati, alābhopi cittaṁ pariyādāya tiṭṭhati, yasopi cittaṁ pariyādāya tiṭṭhati, ayasopi cittaṁ pariyādāya tiṭṭhati, nindāpi cittaṁ pariyādāya tiṭṭhati, pasaṁsāpi cittaṁ pariyādāya tiṭṭhati, sukhampi cittaṁ pariyādāya tiṭṭhati, dukkhampi cittaṁ pariyādāya tiṭṭhati. </span><span class="translation sujato">So gain and loss, fame and disgrace, blame and praise, and pleasure and pain occupy their mind. </span></div><p><div class=verse-container id=an8.6:4.2><span>So uppannaṁ lābhaṁ anurujjhati, alābhe paṭivirujjhati; </span><span class="translation sujato">They favor gain and oppose loss. </span></div><p><div class=verse-container id=an8.6:4.3><span>uppannaṁ yasaṁ anurujjhati, ayase paṭivirujjhati; </span><span class="translation sujato">They favor fame and oppose disgrace. </span></div><p><div class=verse-container id=an8.6:4.4><span>uppannaṁ pasaṁsaṁ anurujjhati, nindāya paṭivirujjhati; </span><span class="translation sujato">They favor praise and oppose blame. </span></div><p><div class=verse-container id=an8.6:4.5><span>uppannaṁ sukhaṁ anurujjhati, dukkhe paṭivirujjhati. </span><span class="translation sujato">They favor pleasure and oppose pain. </span></div><p><div class=verse-container id=an8.6:4.6><span>So evaṁ anurodhavirodhasamāpanno na parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><span class="translation sujato">Being so full of favoring and opposing, they’re not freed from rebirth, old age, and death, from sorrow, lamentation, pain, sadness, and distress. </span></div><p><div class=verse-container id=an8.6:4.7><span>‘Na parimuccati dukkhasmā’ti vadāmi. </span><span class="translation sujato">They’re not freed from suffering, I say. </span></div><p><div class=verse-container id=an8.6:5.1><span>Sutavato ca kho, bhikkhave, ariyasāvakassa uppajjati lābho. </span><span class="translation sujato">A learned noble disciple encounters gain. </span></div><p><div class=verse-container id=an8.6:5.2><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=an8.6:5.3><span>‘uppanno kho me ayaṁ lābho; </span><span class="translation sujato">‘I’ve encountered this gain. </span></div><p><div class=verse-container id=an8.6:5.4><span>so ca kho anicco dukkho vipariṇāmadhammo’ti yathābhūtaṁ pajānāti. </span><span class="translation sujato">It’s impermanent, suffering, and perishable.’ They truly understand it. </span></div><p><div class=verse-container id=an8.6:5.5><span>Uppajjati alābho …pe… </span><span class="translation sujato">They encounter loss … </span></div><p><div class=verse-container id=an8.6:5.6><span>uppajjati yaso … </span><span class="translation sujato">fame … </span></div><p><div class=verse-container id=an8.6:5.7><span>uppajjati ayaso … </span><span class="translation sujato">disgrace … </span></div><p><div class=verse-container id=an8.6:5.8><span>uppajjati nindā … </span><span class="translation sujato">blame … </span></div><p><div class=verse-container id=an8.6:5.9><span>uppajjati pasaṁsā … </span><span class="translation sujato">praise … </span></div><p><div class=verse-container id=an8.6:5.10><span>uppajjati sukhaṁ … </span><span class="translation sujato">pleasure … </span></div><p><div class=verse-container id=an8.6:5.11><span>uppajjati dukkhaṁ. </span><span class="translation sujato">pain. </span></div><p><div class=verse-container id=an8.6:5.12><span>So iti paṭisañcikkhati: </span><span class="translation sujato">They reflect: </span></div><p><div class=verse-container id=an8.6:5.13><span>‘uppannaṁ kho me idaṁ dukkhaṁ; </span><span class="translation sujato">‘I’ve encountered this pain. </span></div><p><div class=verse-container id=an8.6:5.14><span>tañca kho aniccaṁ dukkhaṁ vipariṇāmadhamman’ti yathābhūtaṁ pajānāti. </span><span class="translation sujato">It’s impermanent, suffering, and perishable.’ They truly understand it. </span></div><p><div class=verse-container id=an8.6:6.1><span>Tassa lābhopi cittaṁ na pariyādāya tiṭṭhati, alābhopi cittaṁ na pariyādāya tiṭṭhati, yasopi cittaṁ na pariyādāya tiṭṭhati, ayasopi cittaṁ na pariyādāya tiṭṭhati, nindāpi cittaṁ na pariyādāya tiṭṭhati, pasaṁsāpi cittaṁ na pariyādāya tiṭṭhati, sukhampi cittaṁ na pariyādāya tiṭṭhati, dukkhampi cittaṁ na pariyādāya tiṭṭhati. </span><span class="translation sujato">So gain and loss, fame and disgrace, blame and praise, and pleasure and pain don’t occupy their mind. </span></div><p><div class=verse-container id=an8.6:6.2><span>So uppannaṁ lābhaṁ nānurujjhati, alābhe nappaṭivirujjhati; </span><span class="translation sujato">They don’t favor gain or oppose loss. </span></div><p><div class=verse-container id=an8.6:6.3><span>uppannaṁ yasaṁ nānurujjhati, ayase nappaṭivirujjhati; </span><span class="translation sujato">They don’t favor fame or oppose disgrace. </span></div><p><div class=verse-container id=an8.6:6.4><span>uppannaṁ pasaṁsaṁ nānurujjhati, nindāya nappaṭivirujjhati; </span><span class="translation sujato">They don’t favor praise or oppose blame. </span></div><p><div class=verse-container id=an8.6:6.5><span>uppannaṁ sukhaṁ nānurujjhati, dukkhe nappaṭivirujjhati. </span><span class="translation sujato">They don’t favor pleasure or oppose pain. </span></div><p><div class=verse-container id=an8.6:6.6><span>So evaṁ anurodhavirodhavippahīno parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><span class="translation sujato">Having given up favoring and opposing, they’re freed from rebirth, old age, and death, from sorrow, lamentation, pain, sadness, and distress. </span></div><p><div class=verse-container id=an8.6:6.7><span>‘Parimuccati dukkhasmā’ti vadāmi. </span><span class="translation sujato">They’re freed from suffering, I say. </span></div><p><div class=verse-container id=an8.6:6.8><span>Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanenāti. </span><span class="translation sujato">This is the difference between a learned noble disciple and an unlearned ordinary person. </span></div><p><div class=verse-container id=an8.6:7.1><span>Lābho alābho ca yasāyaso ca, </span><span class="translation sujato">Gain and loss, fame and disgrace, </span></div><p><div class=verse-container id=an8.6:7.2><span>Nindā pasaṁsā ca sukhaṁ dukhañca; </span><span class="translation sujato">blame and praise, and pleasure and pain. </span></div><p><div class=verse-container id=an8.6:7.3><span>Ete aniccā manujesu dhammā, </span><span class="translation sujato">These qualities among people are impermanent, </span></div><p><div class=verse-container id=an8.6:7.4><span>Asassatā vipariṇāmadhammā. </span><span class="translation sujato">transient, and perishable. </span></div><p><div class=verse-container id=an8.6:8.1><span>Ete ca ñatvā satimā sumedho, </span><span class="translation sujato">An intelligent and mindful person knows these things, </span></div><p><div class=verse-container id=an8.6:8.2><span>Avekkhati vipariṇāmadhamme; </span><span class="translation sujato">seeing that they’re perishable. </span></div><p><div class=verse-container id=an8.6:8.3><span>Iṭṭhassa dhammā na mathenti cittaṁ, </span><span class="translation sujato">Desirable things don’t disturb their mind, </span></div><p><div class=verse-container id=an8.6:8.4><span>Aniṭṭhato no paṭighātameti. </span><span class="translation sujato">nor are they repelled by the undesirable. </span></div><p><div class=verse-container id=an8.6:9.1><span>Tassānurodhā atha vā virodhā, </span><span class="translation sujato">Both favoring and opposing </span></div><p><div class=verse-container id=an8.6:9.2><span>Vidhūpitā atthaṅgatā na santi; </span><span class="translation sujato">are cleared and ended, they are no more. </span></div><p><div class=verse-container id=an8.6:9.3><span>Padañca ñatvā virajaṁ asokaṁ, </span><span class="translation sujato">Knowing the stainless, sorrowless state, </span></div><p><div class=verse-container id=an8.6:9.4><span>Sammappajānāti bhavassa pāragū”ti. </span><span class="translation sujato">they who have gone beyond rebirth understand rightly.” </span></div><p><div class=verse-container id=an8.6:9.5><span>Chaṭṭhaṁ. </span></div><div class=flex-between><a href=/canon/en/pli/ms/sutta/an/an0008/an0008P0005.html>Previous</a><a href=/canon/en/pli/ms/sutta/an/an0008/an0008P0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>