<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0074.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0073.html>Previous</a><a href=/canon/en/pli/ms/sutta/an/an0008/an0008P0075.html>Next</a></div><p><div class=verse-container id=an8.74:0.1><span>Aṅguttara Nikāya 8.74 </span><span class="translation sujato">Numbered Discourses 8.74 </span></div><p><div class=verse-container id=an8.74:0.2><span>8. Yamakavagga </span><span class="translation sujato">8. Pairs </span></div><p><div class=verse-container id=an8.74:0.3><span class=big-bold>Dutiyamaraṇassatisutta </span><span class="translation sujato">Mindfulness of Death (2nd) </span></div><p><div class=verse-container id=an8.74:1.1><span>Ekaṁ samayaṁ bhagavā nātike viharati giñjakāvasathe. </span><span class="translation sujato">At one time the Buddha was staying at Ñātika in the brick house. </span></div><p><div class=verse-container id=an8.74:1.2><span>Tatra kho bhagavā bhikkhū āmantesi …pe… </span><span class="translation sujato">There the Buddha addressed the mendicants: </span></div><p><div class=verse-container id=an8.74:1.3><span>maraṇassati, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā. </span><span class="translation sujato">“Mendicants, when mindfulness of death is developed and cultivated it’s very fruitful and beneficial. It culminates in freedom from death and ends in freedom from death. </span></div><p><div class=verse-container id=an8.74:2.1><span>Kathaṁ bhāvitā ca, bhikkhave, maraṇassati kathaṁ bahulīkatā mahapphalā hoti mahānisaṁsā amatogadhā amatapariyosānā? </span><span class="translation sujato">And how is mindfulness of death developed and cultivated to be very fruitful and beneficial, to culminate in freedom from death and end in freedom from death? </span></div><p><div class=verse-container id=an8.74:2.2><span>Idha, bhikkhave, bhikkhu divase nikkhante rattiyā patihitāya iti paṭisañcikkhati: </span><span class="translation sujato">As day passes by and night draws close, a mendicant reflects: </span></div><p><div class=verse-container id=an8.74:2.3><span>‘bahukā kho me paccayā maraṇassa—</span><span class="translation sujato">‘I might die of many causes. </span></div><p><div class=verse-container id=an8.74:2.4><span>ahi vā maṁ ḍaṁseyya, vicchiko vā maṁ ḍaṁseyya, satapadī vā maṁ ḍaṁseyya; </span><span class="translation sujato">A snake might bite me, or a scorpion or centipede might sting me. </span></div><p><div class=verse-container id=an8.74:2.5><span>tena me assa kālakiriyā. So mama assa antarāyo. </span><span class="translation sujato">And if I died from that it would be an obstacle to my progress. </span></div><p><div class=verse-container id=an8.74:2.6><span>Upakkhalitvā vā papateyyaṁ, bhattaṁ vā me bhuttaṁ byāpajjeyya, pittaṁ vā me kuppeyya, semhaṁ vā me kuppeyya, satthakā vā me vātā kuppeyyuṁ, manussā vā maṁ upakkameyyuṁ, amanussā vā maṁ upakkameyyuṁ; </span><span class="translation sujato">Or I might stumble off a cliff, or get food poisoning, or suffer a disturbance of bile, phlegm, or piercing winds. Or I might be attacked by humans or non-humans. </span></div><p><div class=verse-container id=an8.74:2.7><span>tena me assa kālakiriyā. So mama assa antarāyo’ti. </span><span class="translation sujato">And if I died from that it would be an obstacle to my progress.’ </span></div><p><div class=verse-container id=an8.74:2.8><span>Tena, bhikkhave, bhikkhunā iti paṭisañcikkhitabbaṁ: </span><span class="translation sujato">That mendicant should reflect: </span></div><p><div class=verse-container id=an8.74:2.9><span>‘atthi nu kho me pāpakā akusalā dhammā appahīnā ye me assu rattiṁ kālaṁ karontassa antarāyāyā’ti. </span><span class="translation sujato">‘Are there any bad, unskillful qualities that I haven’t given up, which might be an obstacle to my progress if I die tonight?’ </span></div><p><div class=verse-container id=an8.74:3.1><span>Sace, bhikkhave, bhikkhu paccavekkhamāno evaṁ jānāti: </span><span class="translation sujato">Suppose that, upon checking, a mendicant knows that </span></div><p><div class=verse-container id=an8.74:3.2><span>‘atthi me pāpakā akusalā dhammā appahīnā ye me assu rattiṁ kālaṁ karontassa antarāyāyā’ti, tena, bhikkhave, bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><span class="translation sujato">there are such bad, unskillful qualities. Then in order to give them up they should apply intense enthusiasm, effort, zeal, vigor, perseverance, mindfulness, and situational awareness. </span></div><p><div class=verse-container id=an8.74:4.1><span>Seyyathāpi, bhikkhave, ādittacelo vā ādittasīso vā tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya; </span><span class="translation sujato">Suppose your clothes or head were on fire. In order to extinguish it, you’d apply intense enthusiasm, effort, zeal, vigor, perseverance, mindfulness, and situational awareness. </span></div><p><div class=verse-container id=an8.74:4.2><span>evamevaṁ kho, bhikkhave, tena bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><span class="translation sujato">In the same way, in order to give up those bad, unskillful qualities, that mendicant should apply intense enthusiasm … </span></div><p><div class=verse-container id=an8.74:5.1><span>Sace pana, bhikkhave, bhikkhu paccavekkhamāno evaṁ jānāti: </span><span class="translation sujato">But suppose that, upon checking, a mendicant knows that </span></div><p><div class=verse-container id=an8.74:5.2><span>‘natthi me pāpakā akusalā dhammā appahīnā ye me assu rattiṁ kālaṁ karontassa antarāyāyā’ti, tena, bhikkhave, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sujato">there are no such bad, unskillful qualities. Then that mendicant should meditate with rapture and joy, training day and night in skillful qualities. </span></div><p><div class=verse-container id=an8.74:6.1><span>Idha pana, bhikkhave, bhikkhu rattiyā nikkhantāya divase patihite iti paṭisañcikkhati: </span><span class="translation sujato">Or else, as night passes by and day draws close, a mendicant reflects: </span></div><p><div class=verse-container id=an8.74:6.2><span>‘bahukā kho me paccayā maraṇassa—</span><span class="translation sujato">‘I might die of many causes. </span></div><p><div class=verse-container id=an8.74:6.3><span>ahi vā maṁ ḍaṁseyya, vicchiko vā maṁ ḍaṁseyya, satapadī vā maṁ ḍaṁseyya; </span><span class="translation sujato">A snake might bite me, or a scorpion or centipede might sting me. </span></div><p><div class=verse-container id=an8.74:6.4><span>tena me assa kālakiriyā. So mama assa antarāyo. </span><span class="translation sujato">And if I died from that it would be an obstacle to my progress. </span></div><p><div class=verse-container id=an8.74:6.5><span>Upakkhalitvā vā papateyyaṁ, bhattaṁ vā me bhuttaṁ byāpajjeyya, pittaṁ vā me kuppeyya, semhaṁ vā me kuppeyya, satthakā vā me vātā kuppeyyuṁ, manussā vā maṁ upakkameyyuṁ, amanussā vā maṁ upakkameyyuṁ; </span><span class="translation sujato">Or I might stumble off a cliff, or get food poisoning, or suffer a disturbance of bile, phlegm, or piercing winds. Or I might be attacked by humans or non-humans. </span></div><p><div class=verse-container id=an8.74:6.6><span>tena me assa kālakiriyā. So mama assa antarāyo’ti. </span><span class="translation sujato">And if I died from that it would be an obstacle to my progress.’ </span></div><p><div class=verse-container id=an8.74:6.7><span>Tena, bhikkhave, bhikkhunā iti paṭisañcikkhitabbaṁ: </span><span class="translation sujato">That mendicant should reflect: </span></div><p><div class=verse-container id=an8.74:6.8><span>‘atthi nu kho me pāpakā akusalā dhammā appahīnā ye me assu divā kālaṁ karontassa antarāyāyā’ti. </span><span class="translation sujato">‘Are there any bad, unskillful qualities that I haven’t given up, which might be an obstacle to my progress if I die today?’ </span></div><p><div class=verse-container id=an8.74:7.1><span>Sace, bhikkhave, bhikkhu paccavekkhamāno evaṁ jānāti: </span><span class="translation sujato">Suppose that, upon checking, a mendicant knows that </span></div><p><div class=verse-container id=an8.74:7.2><span>‘atthi me pāpakā akusalā dhammā appahīnā ye me assu divā kālaṁ karontassa antarāyāyā’ti, tena, bhikkhave, bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><span class="translation sujato">there are such bad, unskillful qualities. Then in order to give them up they should apply intense enthusiasm, effort, zeal, vigor, perseverance, mindfulness, and situational awareness. </span></div><p><div class=verse-container id=an8.74:8.1><span>Seyyathāpi, bhikkhave, ādittacelo vā ādittasīso vā tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya; </span><span class="translation sujato">Suppose your clothes or head were on fire. In order to extinguish it, you’d apply intense enthusiasm, effort, zeal, vigor, perseverance, mindfulness, and situational awareness. </span></div><p><div class=verse-container id=an8.74:8.2><span>evamevaṁ kho, bhikkhave, tena bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><span class="translation sujato">In the same way, in order to give up those bad, unskillful qualities, that mendicant should apply intense enthusiasm … </span></div><p><div class=verse-container id=an8.74:9.1><span>Sace pana, bhikkhave, bhikkhu paccavekkhamāno evaṁ jānāti: </span><span class="translation sujato">But suppose that, upon checking, a mendicant knows that </span></div><p><div class=verse-container id=an8.74:9.2><span>‘natthi me pāpakā akusalā dhammā appahīnā ye me assu divā kālaṁ karontassa antarāyāyā’ti, tena, bhikkhave, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><span class="translation sujato">there are no such bad, unskillful qualities. Then that mendicant should meditate with rapture and joy, training day and night in skillful qualities. </span></div><p><div class=verse-container id=an8.74:9.3><span>Evaṁ bhāvitā kho, bhikkhave, maraṇassati evaṁ bahulīkatā mahapphalā hoti mahānisaṁsā amatogadhā amatapariyosānā”ti. </span><span class="translation sujato">Mindfulness of death, when developed and cultivated in this way, is very fruitful and beneficial. It culminates in freedom from death and ends in freedom from death.” </span></div><p><div class=verse-container id=an8.74:9.4><span>Catutthaṁ. </span></div><div class=flex-between><a href=/canon/en/pli/ms/sutta/an/an0008/an0008P0073.html>Previous</a><a href=/canon/en/pli/ms/sutta/an/an0008/an0008P0075.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>