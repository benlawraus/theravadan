<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0030.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0008/an0008P0029.html>Previous</a><a href=/canon/en/pli/ms/sutta/an/an0008/an0008P0031.html>Next</a></div><p id=an8.30:0.1><span class=root>Aṅguttara Nikāya 8.30 </span><br> <span class=sujato>Numbered Discourses 8.30 </span><br><p id=an8.30:0.2><span class=root>3. Gahapativagga </span><br> <span class=sujato>3. Householders </span><br><p id=an8.30:0.3><span class="root big-bold">Anuruddhamahāvitakkasutta </span><br> <span class=sujato>Anuruddha and the Great Thoughts </span><br><p id=an8.30:1.1><span class=root>Ekaṁ samayaṁ bhagavā bhaggesu viharati suṁsumāragire bhesakaḷāvane migadāye. </span><br> <span class=sujato>At one time the Buddha was staying in the land of the Bhaggas at Crocodile Hill, in the deer park at Bhesakaḷā’s Wood. </span><br><p id=an8.30:1.2><span class=root>Tena kho pana samayena āyasmā anuruddho cetīsu viharati pācīnavaṁsadāye. </span><br> <span class=sujato>And at that time Venerable Anuruddha was staying in the land of the Cetīs in the Eastern Bamboo Park. </span><br><p id=an8.30:1.3><span class=root>Atha kho āyasmato anuruddhassa rahogatassa paṭisallīnassa evaṁ cetaso parivitakko udapādi: </span><br> <span class=sujato>Then as Anuruddha was in private retreat this thought came to his mind: </span><br><p id=an8.30:1.4><span class=root>“appicchassāyaṁ dhammo, nāyaṁ dhammo mahicchassa; </span><br> <span class=sujato>“This teaching is for those of few wishes, not those of many wishes. </span><br><p id=an8.30:1.5><span class=root>santuṭṭhassāyaṁ dhammo, nāyaṁ dhammo asantuṭṭhassa; </span><br> <span class=sujato>It’s for the contented, not those who lack contentment. </span><br><p id=an8.30:1.6><span class=root>pavivittassāyaṁ dhammo, nāyaṁ dhammo saṅgaṇikārāmassa; </span><br> <span class=sujato>It’s for the secluded, not those who enjoy company. </span><br><p id=an8.30:1.7><span class=root>āraddhavīriyassāyaṁ dhammo, nāyaṁ dhammo kusītassa; </span><br> <span class=sujato>It’s for the energetic, not the lazy. </span><br><p id=an8.30:1.8><span class=root>upaṭṭhitassatissāyaṁ dhammo, nāyaṁ dhammo muṭṭhassatissa; </span><br> <span class=sujato>It’s for the mindful, not the unmindful. </span><br><p id=an8.30:1.9><span class=root>samāhitassāyaṁ dhammo, nāyaṁ dhammo asamāhitassa; </span><br> <span class=sujato>It’s for those with immersion, not those without immersion. </span><br><p id=an8.30:1.10><span class=root>paññavato ayaṁ dhammo, nāyaṁ dhammo duppaññassā”ti. </span><br> <span class=sujato>It’s for the wise, not the witless.” </span><br><p id=an8.30:2.1><span class=root>Atha kho bhagavā āyasmato anuruddhassa cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—bhaggesu susumāragire bhesakaḷāvane migadāye antarahito cetīsu pācīnavaṁsadāye āyasmato anuruddhassa sammukhe pāturahosi. </span><br> <span class=sujato>Then the Buddha knew what Anuruddha was thinking. As easily as a strong person would extend or contract their arm, he vanished from the deer park at Bhesakaḷā’s Wood in the land of the Bhaggas and reappeared in front of Anuruddha in the Eastern Bamboo Park in the land of the Cetīs, </span><br><p id=an8.30:2.2><span class=root>Nisīdi bhagavā paññatte āsane. </span><br> <span class=sujato>and sat on the seat spread out. </span><br><p id=an8.30:2.3><span class=root>Āyasmāpi kho anuruddho bhagavantaṁ abhivādetvā ekamantaṁ nisīdi. </span><br> <span class=sujato>Anuruddha bowed to the Buddha and sat down to one side. </span><br><p id=an8.30:2.4><span class=root>Ekamantaṁ nisinnaṁ kho āyasmantaṁ anuruddhaṁ bhagavā etadavoca: </span><br> <span class=sujato>The Buddha said to him: </span><br><p id=an8.30:3.1><span class=root>“Sādhu sādhu, anuruddha. </span><br> <span class=sujato>“Good, good, Anuruddha! </span><br><p id=an8.30:3.2><span class=root>Sādhu kho tvaṁ, anuruddha, yaṁ taṁ mahāpurisavitakkaṁ vitakkesi: </span><br> <span class=sujato>It’s good that you reflect on these thoughts of a great man: </span><br><p id=an8.30:3.3><span class=root>‘appicchassāyaṁ dhammo, nāyaṁ dhammo mahicchassa; </span><br> <span class=sujato>‘This teaching is for those of few wishes, not those of many wishes. </span><br><p id=an8.30:3.4><span class=root>santuṭṭhassāyaṁ dhammo, nāyaṁ dhammo asantuṭṭhassa; </span><br> <span class=sujato>It’s for the contented, not those who lack contentment. </span><br><p id=an8.30:3.5><span class=root>pavivittassāyaṁ dhammo, nāyaṁ dhammo saṅgaṇikārāmassa; </span><br> <span class=sujato>It’s for the secluded, not those who enjoy company. </span><br><p id=an8.30:3.6><span class=root>āraddhavīriyassāyaṁ dhammo, nāyaṁ dhammo kusītassa; </span><br> <span class=sujato>It’s for the energetic, not the lazy. </span><br><p id=an8.30:3.7><span class=root>upaṭṭhitassatissāyaṁ dhammo, nāyaṁ dhammo muṭṭhassatissa; </span><br> <span class=sujato>It’s for the mindful, not the unmindful. </span><br><p id=an8.30:3.8><span class=root>samāhitassāyaṁ dhammo, nāyaṁ dhammo asamāhitassa; </span><br> <span class=sujato>It’s for those with immersion, not those without immersion. </span><br><p id=an8.30:3.9><span class=root>paññavato ayaṁ dhammo, nāyaṁ dhammo duppaññassā’ti. </span><br> <span class=sujato>It’s for the wise, not the witless.’ </span><br><p id=an8.30:3.10><span class=root>Tena hi tvaṁ, anuruddha, imampi aṭṭhamaṁ mahāpurisavitakkaṁ vitakkehi: </span><br> <span class=sujato>Well then, Anuruddha, you should also reflect on the following eighth thought of a great man: </span><br><p id=an8.30:3.11><span class=root>‘nippapañcārāmassāyaṁ dhammo nippapañcaratino, nāyaṁ dhammo papañcārāmassa papañcaratino’ti. </span><br> <span class=sujato>‘This teaching is for those who don’t enjoy proliferating and don’t like to proliferate, not for those who enjoy proliferating and like to proliferate.’ </span><br><p id=an8.30:4.1><span class=root>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharissasi. </span><br> <span class=sujato>First you’ll reflect on these eight thoughts of a great man. Then whenever you want, quite secluded from sensual pleasures, secluded from unskillful qualities, you’ll enter and remain in the first absorption, which has the rapture and bliss born of seclusion, while placing the mind and keeping it connected. </span><br><p id=an8.30:5.1><span class=root>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharissasi. </span><br> <span class=sujato>You’ll enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=an8.30:6.1><span class=root>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, pītiyā ca virāgā upekkhako ca viharissasi sato ca sampajāno sukhañca kāyena paṭisaṁvedissasi yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharissasi. </span><br> <span class=sujato>You’ll enter and remain in the third absorption, where you’ll meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=an8.30:7.1><span class=root>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharissasi. </span><br> <span class=sujato>Giving up pleasure and pain, and ending former happiness and sadness, you’ll enter and remain in the fourth absorption, without pleasure or pain, with pure equanimity and mindfulness. </span><br><p id=an8.30:8.1><span class=root>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā nānārattānaṁ dussānaṁ dussakaraṇḍako pūro; </span><br> <span class=sujato>First you’ll reflect on these eight thoughts of a great man, and you’ll get the four absorptions—blissful meditations in this life that belong to the higher mind—when you want, without trouble or difficulty. Then as you live contented your rag robe will seem to you like a chest full of garments of different colors seems to a householder or householder’s child. </span><br><p id=an8.30:8.2><span class=root>evamevaṁ te paṁsukūlacīvaraṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><br> <span class=sujato>It will be for your enjoyment, relief, and comfort, and for alighting upon extinguishment. </span><br><p id=an8.30:9.1><span class=root>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā sālīnaṁ odano vicitakāḷako anekasūpo anekabyañjano; </span><br> <span class=sujato>As you live contented your scraps of almsfood will seem to you like boiled fine rice with the dark grains picked out, served with many soups and sauces seems to a householder or householder’s child. </span><br><p id=an8.30:9.2><span class=root>evamevaṁ te piṇḍiyālopabhojanaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><br> <span class=sujato>It will be for your enjoyment, relief, and comfort, and for alighting upon extinguishment. </span><br><p id=an8.30:10.1><span class=root>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā kūṭāgāraṁ ullittāvalittaṁ nivātaṁ phusitaggaḷaṁ pihitavātapānaṁ; </span><br> <span class=sujato>As you live contented your lodging at the root of a tree will seem to you like a bungalow, plastered inside and out, draft-free, with door fastened and window shuttered seems to a householder or householder’s child. </span><br><p id=an8.30:10.2><span class=root>evamevaṁ te rukkhamūlasenāsanaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><br> <span class=sujato>It will be for your enjoyment, relief, and comfort, and for alighting upon extinguishment. </span><br><p id=an8.30:11.1><span class=root>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā pallaṅko gonakatthato paṭikatthato paṭalikatthato kadalimigapavarapaccattharaṇo sauttaracchado ubhatolohitakūpadhāno; </span><br> <span class=sujato>As you live contented your lodging at the root of a tree will seem to you like a couch spread with woolen covers—shag-piled, pure white, or embroidered with flowers—and spread with a fine deer hide, with a canopy above and red pillows at both ends seems to a householder or householder’s child. </span><br><p id=an8.30:11.2><span class=root>evamevaṁ te tiṇasanthārakasayanāsanaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><br> <span class=sujato>It will be for your enjoyment, relief, and comfort, and for alighting upon extinguishment. </span><br><p id=an8.30:12.1><span class=root>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā nānābhesajjāni, seyyathidaṁ—sappi navanītaṁ telaṁ madhu phāṇitaṁ; </span><br> <span class=sujato>As you live contented your rancid urine as medicine will seem to you like various medicines—ghee, butter, oil, honey, and molasses—seem to a householder or householder’s child. </span><br><p id=an8.30:12.2><span class=root>evamevaṁ te pūtimuttabhesajjaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><br> <span class=sujato>It will be for your enjoyment, relief, and comfort, and for alighting upon extinguishment. </span><br><p id=an8.30:12.3><span class=root>Tena hi tvaṁ, anuruddha, āyatikampi vassāvāsaṁ idheva cetīsu pācīnavaṁsadāye vihareyyāsī”ti. </span><br> <span class=sujato>Well then, Anuruddha, for the next rainy season residence you should stay right here in the land of the Cetīs in the Eastern Bamboo Park.” </span><br><p id=an8.30:12.4><span class=root>“Evaṁ, bhante”ti kho āyasmā anuruddho bhagavato paccassosi. </span><br> <span class=sujato>“Yes, sir,” Anuruddha replied. </span><br><p id=an8.30:13.1><span class=root>Atha kho bhagavā āyasmantaṁ anuruddhaṁ iminā ovādena ovaditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—cetīsu pācīnavaṁsadāye antarahito bhaggesu susumāragire bhesakaḷāvane migadāye pāturahosīti. </span><br> <span class=sujato>After advising Anuruddha like this, the Buddha—as easily as a strong person would extend or contract their arm, vanished from the Eastern Bamboo Park in the land of the Cetīs and reappeared in the deer park at Bhesakaḷā’s Wood in the land of the Bhaggas. </span><br><p id=an8.30:13.2><span class=root>Nisīdi bhagavā paññatte āsane. </span><br> <span class=sujato>He sat on the seat spread out </span><br><p id=an8.30:13.3><span class=root>Nisajja kho bhagavā bhikkhū āmantesi: </span><br> <span class=sujato>and addressed the mendicants: </span><br><p id=an8.30:13.4><span class=root>“aṭṭha kho, bhikkhave, mahāpurisavitakke desessāmi, taṁ suṇātha …pe… </span><br> <span class=sujato>“Mendicants, I will teach you the eight thoughts of a great man. Listen … </span><br><p id=an8.30:13.5><span class=root>katame ca, bhikkhave, aṭṭha mahāpurisavitakkā? </span><br> <span class=sujato>And what are the eight thoughts of a great man? </span><br><p id=an8.30:13.6><span class=root>Appicchassāyaṁ, bhikkhave, dhammo, nāyaṁ dhammo mahicchassa; </span><br> <span class=sujato>This teaching is for those of few wishes, not those of many wishes. </span><br><p id=an8.30:13.7><span class=root>santuṭṭhassāyaṁ, bhikkhave, dhammo, nāyaṁ dhammo asantuṭṭhassa; </span><br> <span class=sujato>It’s for the contented, not those who lack contentment. </span><br><p id=an8.30:13.8><span class=root>pavivittassāyaṁ, bhikkhave, dhammo, nāyaṁ dhammo saṅgaṇikārāmassa; </span><br> <span class=sujato>It’s for the secluded, not those who enjoy company. </span><br><p id=an8.30:13.9><span class=root>āraddhavīriyassāyaṁ, bhikkhave, dhammo, nāyaṁ dhammo kusītassa; </span><br> <span class=sujato>It’s for the energetic, not the lazy. </span><br><p id=an8.30:13.10><span class=root>upaṭṭhitassatissāyaṁ, bhikkhave, dhammo, nāyaṁ dhammo muṭṭhassatissa; </span><br> <span class=sujato>It’s for the mindful, not the unmindful. </span><br><p id=an8.30:13.11><span class=root>samāhitassāyaṁ, bhikkhave, dhammo, nāyaṁ dhammo asamāhitassa; </span><br> <span class=sujato>It’s for those with immersion, not those without immersion. </span><br><p id=an8.30:13.12><span class=root>paññavato ayaṁ, bhikkhave, dhammo, nāyaṁ dhammo duppaññassa; </span><br> <span class=sujato>It’s for the wise, not the witless. </span><br><p id=an8.30:13.13><span class=root>nippapañcārāmassāyaṁ, bhikkhave, dhammo nippapañcaratino, nāyaṁ dhammo papañcārāmassa papañcaratino. </span><br> <span class=sujato>It’s for those who don’t enjoy proliferating and don’t like to proliferate, not for those who enjoy proliferating and like to proliferate. </span><br><p id=an8.30:14.1><span class=root>‘Appicchassāyaṁ, bhikkhave, dhammo, nāyaṁ dhammo mahicchassā’ti, </span><br> <span class=sujato>‘This teaching is for those of few wishes, not those of many wishes.’ </span><br><p id=an8.30:14.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an8.30:14.3><span class=root>Idha, bhikkhave, bhikkhu appiccho samāno ‘appicchoti maṁ jāneyyun’ti na icchati, santuṭṭho samāno ‘santuṭṭhoti maṁ jāneyyun’ti na icchati, pavivitto samāno ‘pavivittoti maṁ jāneyyun’ti na icchati, āraddhavīriyo samāno ‘āraddhavīriyoti maṁ jāneyyun’ti na icchati, upaṭṭhitassati samāno ‘upaṭṭhitassatīti maṁ jāneyyun’ti na icchati, samāhito samāno ‘samāhitoti maṁ jāneyyun’ti na icchati, paññavā samāno ‘paññavāti maṁ jāneyyun’ti na icchati, nippapañcārāmo samāno ‘nippapañcārāmoti maṁ jāneyyun’ti na icchati. </span><br> <span class=sujato>A mendicant with few wishes doesn’t wish: ‘May they know me as having few wishes!’ When contented, they don’t wish: ‘May they know me as contented!’ When secluded, they don’t wish: ‘May they know me as secluded!’ When energetic, they don’t wish: ‘May they know me as energetic!’ When mindful, they don’t wish: ‘May they know me as mindful!’ When immersed, they don’t wish: ‘May they know me as immersed!’ When wise, they don’t wish: ‘May they know me as wise!’ When not enjoying proliferation, they don’t wish: ‘May they know me as one who doesn’t enjoy proliferating!’ </span><br><p id=an8.30:14.4><span class=root>‘Appicchassāyaṁ, bhikkhave, dhammo, nāyaṁ dhammo mahicchassā’ti, </span><br> <span class=sujato>‘This teaching is for those of few wishes, not those of many wishes.’ </span><br><p id=an8.30:14.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:15.1><span class=root>‘Santuṭṭhassāyaṁ, bhikkhave, dhammo, nāyaṁ dhammo asantuṭṭhassā’ti, iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>‘This teaching is for the contented, not those who lack contentment.’ That’s what I said, but why did I say it? </span><br><p id=an8.30:15.2><span class=root>Idha, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena. </span><br> <span class=sujato>It’s for a mendicant who’s content with any kind of robes, almsfood, lodgings, and medicines and supplies for the sick. </span><br><p id=an8.30:15.3><span class=root>‘Santuṭṭhassāyaṁ, bhikkhave, dhammo, nāyaṁ dhammo asantuṭṭhassā’ti, </span><br> <span class=sujato>‘This teaching is for the contented, not those who lack contentment.’ </span><br><p id=an8.30:15.4><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:16.1><span class=root>‘Pavivittassāyaṁ, bhikkhave, dhammo, nāyaṁ dhammo saṅgaṇikārāmassā’ti, iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>‘This teaching is for the secluded, not those who enjoy company.’ That’s what I said, but why did I say it? </span><br><p id=an8.30:16.2><span class=root>Idha, bhikkhave, bhikkhuno pavivittassa viharato bhavanti upasaṅkamitāro bhikkhū bhikkhuniyo upāsakā upāsikāyo rājāno rājamahāmattā titthiyā titthiyasāvakā. </span><br> <span class=sujato>It’s for a mendicant who lives secluded. But monks, nuns, laymen, laywomen, rulers and their chief ministers, monastics of other religions and their disciples go to visit them. </span><br><p id=an8.30:16.3><span class=root>Tatra bhikkhu vivekaninnena cittena vivekapoṇena vivekapabbhārena vivekaṭṭhena nekkhammābhiratena aññadatthu uyyojanikapaṭisaṁyuttaṁyeva kathaṁ kattā hoti. </span><br> <span class=sujato>With a mind slanting, sloping, and inclining to seclusion, withdrawn, and loving renunciation, that mendicant invariably gives each of them a talk emphasizing the topic of dismissal. </span><br><p id=an8.30:16.4><span class=root>‘Pavivittassāyaṁ, bhikkhave, dhammo, nāyaṁ dhammo saṅgaṇikārāmassā’ti, </span><br> <span class=sujato>‘This teaching is for the secluded, not those who enjoy company.’ </span><br><p id=an8.30:16.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:17.1><span class=root>‘Āraddhavīriyassāyaṁ, bhikkhave, dhammo, nāyaṁ dhammo kusītassā’ti, iti kho panetaṁ vuttaṁ, kiñcetaṁ paṭicca vuttaṁ? </span><br> <span class=sujato>‘This teaching is for the energetic, not the lazy.’ That’s what I said, but why did I say it? </span><br><p id=an8.30:17.2><span class=root>Idha, bhikkhave, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya thāmavā daḷhaparakkamo anikkhittadhuro kusalesu dhammesu. </span><br> <span class=sujato>It’s for a mendicant who lives with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </span><br><p id=an8.30:17.3><span class=root>‘Āraddhavīriyassāyaṁ, bhikkhave, dhammo, nāyaṁ dhammo kusītassā’ti, </span><br> <span class=sujato>‘This teaching is for the energetic, not the lazy.’ </span><br><p id=an8.30:17.4><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:18.1><span class=root>‘Upaṭṭhitassatissāyaṁ, bhikkhave, dhammo, nāyaṁ dhammo muṭṭhassatissā’ti, </span><br> <span class=sujato>‘This teaching is for the mindful, not the unmindful.’ </span><br><p id=an8.30:18.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an8.30:18.3><span class=root>Idha, bhikkhave, bhikkhu satimā hoti paramena satinepakkena samannāgato, cirakatampi cirabhāsitampi saritā anussaritā. </span><br> <span class=sujato>It’s for a mendicant who’s mindful. They have utmost mindfulness and alertness, and can remember and recall what was said and done long ago. </span><br><p id=an8.30:18.4><span class=root>‘Upaṭṭhitassatissāyaṁ, bhikkhave, dhammo, nāyaṁ dhammo, muṭṭhassatissā’ti, </span><br> <span class=sujato>‘This teaching is for the mindful, not the unmindful.’ </span><br><p id=an8.30:18.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:19.1><span class=root>‘Samāhitassāyaṁ, bhikkhave, dhammo, nāyaṁ dhammo asamāhitassā’ti, </span><br> <span class=sujato>‘This teaching is for those with immersion, not those without immersion.’ </span><br><p id=an8.30:19.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an8.30:19.3><span class=root>Idha, bhikkhave, bhikkhu vivicceva kāmehi …pe… catutthaṁ jhānaṁ upasampajja viharati. </span><br> <span class=sujato>It’s for a mendicant who, quite secluded from sensual pleasures, secluded from unskillful qualities, enters and remains in the first absorption … second absorption … third absorption … fourth absorption. </span><br><p id=an8.30:19.4><span class=root>‘Samāhitassāyaṁ, bhikkhave, dhammo, nāyaṁ dhammo asamāhitassā’ti, </span><br> <span class=sujato>‘This teaching is for those with immersion, not those without immersion.’ </span><br><p id=an8.30:19.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:20.1><span class=root>‘Paññavato ayaṁ, bhikkhave, dhammo, nāyaṁ dhammo duppaññassā’ti, </span><br> <span class=sujato>‘This teaching is for the wise, not the witless.’ </span><br><p id=an8.30:20.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an8.30:20.3><span class=root>Idha, bhikkhave, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><br> <span class=sujato>It’s for a mendicant who’s wise. They have the wisdom of arising and passing away which is noble, penetrative, and leads to the complete ending of suffering. </span><br><p id=an8.30:20.4><span class=root>‘Paññavato ayaṁ, bhikkhave, dhammo, nāyaṁ dhammo duppaññassā’ti, </span><br> <span class=sujato>‘This teaching is for the wise, not the witless.’ </span><br><p id=an8.30:20.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an8.30:21.1><span class=root>‘Nippapañcārāmassāyaṁ, bhikkhave, dhammo nippapañcaratino, nāyaṁ dhammo papañcārāmassa papañcaratino’ti, </span><br> <span class=sujato>‘This teaching is for those who don’t enjoy proliferating and don’t like to proliferate, not for those who enjoy proliferating and like to proliferate.’ </span><br><p id=an8.30:21.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an8.30:21.3><span class=root>Idha, bhikkhave, bhikkhuno papañcanirodhe cittaṁ pakkhandati pasīdati santiṭṭhati vimuccati. </span><br> <span class=sujato>It’s for a mendicant whose mind leaps forth, gains confidence, settles down, and becomes decided regarding the cessation of proliferation. </span><br><p id=an8.30:21.4><span class=root>‘Nippapañcārāmassāyaṁ, bhikkhave, dhammo, nippapañcaratino, nāyaṁ dhammo papañcārāmassa papañcaratino’ti, </span><br> <span class=sujato>‘This teaching is for those who don’t enjoy proliferating and don’t like to proliferate, not for those who enjoy proliferating and like to proliferate.’ </span><br><p id=an8.30:21.5><span class=root>iti yaṁ taṁ vuttaṁ idametaṁ paṭicca vuttan”ti. </span><br> <span class=sujato>That’s what I said, and this is why I said it.” </span><br><p id=an8.30:22.1><span class=root>Atha kho āyasmā anuruddho āyatikampi vassāvāsaṁ tattheva cetīsu pācīnavaṁsadāye vihāsi. </span><br> <span class=sujato>Then Anuruddha stayed the next rainy season residence right there in the land of the Cetīs in the Eastern Bamboo Park. </span><br><p id=an8.30:22.2><span class=root>Atha kho āyasmā anuruddho eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><br> <span class=sujato>And Anuruddha, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span><br><p id=an8.30:22.3><span class=root>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><br> <span class=sujato>He understood: “Rebirth is ended; the spiritual journey has been completed; what had to be done has been done; there is nothing further for this place.” </span><br><p id=an8.30:22.4><span class=root>Aññataro ca panāyasmā anuruddho arahataṁ ahosīti. </span><br> <span class=sujato>And Venerable Anuruddha became one of the perfected. </span><br><p id=an8.30:22.5><span class=root>Atha kho āyasmā anuruddho arahattappatto tāyaṁ velāyaṁ imā gāthāyo abhāsi: </span><br> <span class=sujato>And on the occasion of attaining perfection he recited these verses: </span><br><p id=an8.30:23.1><span class=root>“Mama saṅkappamaññāya, </span><br> <span class=sujato>“Knowing my thoughts, </span><br><p id=an8.30:23.2><span class=root>satthā loke anuttaro; </span><br> <span class=sujato>the supreme Teacher in the world </span><br><p id=an8.30:23.3><span class=root>Manomayena kāyena, </span><br> <span class=sujato>came to me in a mind-made body, </span><br><p id=an8.30:23.4><span class=root>iddhiyā upasaṅkami. </span><br> <span class=sujato>using his psychic power. </span><br><p id=an8.30:24.1><span class=root>Yathā me ahu saṅkappo, </span><br> <span class=sujato>He taught me more </span><br><p id=an8.30:24.2><span class=root>tato uttari desayi; </span><br> <span class=sujato>than I had thought of. </span><br><p id=an8.30:24.3><span class=root>Nippapañcarato buddho, </span><br> <span class=sujato>The Buddha who loves non-proliferation </span><br><p id=an8.30:24.4><span class=root>nippapañcaṁ adesayi. </span><br> <span class=sujato>taught me non-proliferation. </span><br><p id=an8.30:25.1><span class=root>Tassāhaṁ dhammamaññāya, </span><br> <span class=sujato>Understanding that teaching, </span><br><p id=an8.30:25.2><span class=root>vihāsiṁ sāsane rato; </span><br> <span class=sujato>I happily did his bidding. </span><br><p id=an8.30:25.3><span class=root>Tisso vijjā anuppattā, </span><br> <span class=sujato>I’ve attained the three knowledges, </span><br><p id=an8.30:25.4><span class=root>kataṁ buddhassa sāsanan”ti. </span><br> <span class=sujato>and have fulfilled the Buddha’s instructions.” </span><br><p id=an8.30:25.5><span class=root>Dasamaṁ. </span><br><p id=an8.30:25.6><span class=root>Gahapativaggo tatiyo. </span><br><p id=an8.30:26.0><span class=root>Tassuddānaṁ </span><br><p id=an8.30:26.1><span class=root>Dve uggā dve ca hatthakā, </span><br><p id=an8.30:26.2><span class=root>mahānāmena jīvako; </span><br><p id=an8.30:26.3><span class=root>Dve balā akkhaṇā vuttā, </span><br><p id=an8.30:26.4><span class=root>anuruddhena te dasāti. </span><br></main><footer class="container footer"><small><a href=/about/>Contact info</a></small></footer>