<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0030.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0029.html>Previous</a><a href=/canon/en/pli/ms/sutta/an/an0008/an0008P0031.html>Next</a></div><p><div class=verse-container id=an8.30:0.1><span>Aṅguttara Nikāya 8.30 </span><span class="translation sujato">Numbered Discourses 8.30 </span></div><p><div class=verse-container id=an8.30:0.2><span>3. Gahapativagga </span><span class="translation sujato">3. Householders </span></div><p><div class=verse-container id=an8.30:0.3><span class=big-bold>Anuruddhamahāvitakkasutta </span><span class="translation sujato">Anuruddha and the Great Thoughts </span></div><p><div class=verse-container id=an8.30:1.1><span>Ekaṁ samayaṁ bhagavā bhaggesu viharati suṁsumāragire bhesakaḷāvane migadāye. </span><span class="translation sujato">At one time the Buddha was staying in the land of the Bhaggas at Crocodile Hill, in the deer park at Bhesakaḷā’s Wood. </span></div><p><div class=verse-container id=an8.30:1.2><span>Tena kho pana samayena āyasmā anuruddho cetīsu viharati pācīnavaṁsadāye. </span><span class="translation sujato">And at that time Venerable Anuruddha was staying in the land of the Cetīs in the Eastern Bamboo Park. </span></div><p><div class=verse-container id=an8.30:1.3><span>Atha kho āyasmato anuruddhassa rahogatassa paṭisallīnassa evaṁ cetaso parivitakko udapādi: </span><span class="translation sujato">Then as Anuruddha was in private retreat this thought came to his mind: </span></div><p><div class=verse-container id=an8.30:1.4><span>“appicchassāyaṁ dhammo, nāyaṁ dhammo mahicchassa; </span><span class="translation sujato">“This teaching is for those of few wishes, not those of many wishes. </span></div><p><div class=verse-container id=an8.30:1.5><span>santuṭṭhassāyaṁ dhammo, nāyaṁ dhammo asantuṭṭhassa; </span><span class="translation sujato">It’s for the contented, not those who lack contentment. </span></div><p><div class=verse-container id=an8.30:1.6><span>pavivittassāyaṁ dhammo, nāyaṁ dhammo saṅgaṇikārāmassa; </span><span class="translation sujato">It’s for the secluded, not those who enjoy company. </span></div><p><div class=verse-container id=an8.30:1.7><span>āraddhavīriyassāyaṁ dhammo, nāyaṁ dhammo kusītassa; </span><span class="translation sujato">It’s for the energetic, not the lazy. </span></div><p><div class=verse-container id=an8.30:1.8><span>upaṭṭhitassatissāyaṁ dhammo, nāyaṁ dhammo muṭṭhassatissa; </span><span class="translation sujato">It’s for the mindful, not the unmindful. </span></div><p><div class=verse-container id=an8.30:1.9><span>samāhitassāyaṁ dhammo, nāyaṁ dhammo asamāhitassa; </span><span class="translation sujato">It’s for those with immersion, not those without immersion. </span></div><p><div class=verse-container id=an8.30:1.10><span>paññavato ayaṁ dhammo, nāyaṁ dhammo duppaññassā”ti. </span><span class="translation sujato">It’s for the wise, not the witless.” </span></div><p><div class=verse-container id=an8.30:2.1><span>Atha kho bhagavā āyasmato anuruddhassa cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—bhaggesu susumāragire bhesakaḷāvane migadāye antarahito cetīsu pācīnavaṁsadāye āyasmato anuruddhassa sammukhe pāturahosi. </span><span class="translation sujato">Then the Buddha knew what Anuruddha was thinking. As easily as a strong person would extend or contract their arm, he vanished from the deer park at Bhesakaḷā’s Wood in the land of the Bhaggas and reappeared in front of Anuruddha in the Eastern Bamboo Park in the land of the Cetīs, </span></div><p><div class=verse-container id=an8.30:2.2><span>Nisīdi bhagavā paññatte āsane. </span><span class="translation sujato">and sat on the seat spread out. </span></div><p><div class=verse-container id=an8.30:2.3><span>Āyasmāpi kho anuruddho bhagavantaṁ abhivādetvā ekamantaṁ nisīdi. </span><span class="translation sujato">Anuruddha bowed to the Buddha and sat down to one side. </span></div><p><div class=verse-container id=an8.30:2.4><span>Ekamantaṁ nisinnaṁ kho āyasmantaṁ anuruddhaṁ bhagavā etadavoca: </span><span class="translation sujato">The Buddha said to him: </span></div><p><div class=verse-container id=an8.30:3.1><span>“Sādhu sādhu, anuruddha. </span><span class="translation sujato">“Good, good, Anuruddha! </span></div><p><div class=verse-container id=an8.30:3.2><span>Sādhu kho tvaṁ, anuruddha, yaṁ taṁ mahāpurisavitakkaṁ vitakkesi: </span><span class="translation sujato">It’s good that you reflect on these thoughts of a great man: </span></div><p><div class=verse-container id=an8.30:3.3><span>‘appicchassāyaṁ dhammo, nāyaṁ dhammo mahicchassa; </span><span class="translation sujato">‘This teaching is for those of few wishes, not those of many wishes. </span></div><p><div class=verse-container id=an8.30:3.4><span>santuṭṭhassāyaṁ dhammo, nāyaṁ dhammo asantuṭṭhassa; </span><span class="translation sujato">It’s for the contented, not those who lack contentment. </span></div><p><div class=verse-container id=an8.30:3.5><span>pavivittassāyaṁ dhammo, nāyaṁ dhammo saṅgaṇikārāmassa; </span><span class="translation sujato">It’s for the secluded, not those who enjoy company. </span></div><p><div class=verse-container id=an8.30:3.6><span>āraddhavīriyassāyaṁ dhammo, nāyaṁ dhammo kusītassa; </span><span class="translation sujato">It’s for the energetic, not the lazy. </span></div><p><div class=verse-container id=an8.30:3.7><span>upaṭṭhitassatissāyaṁ dhammo, nāyaṁ dhammo muṭṭhassatissa; </span><span class="translation sujato">It’s for the mindful, not the unmindful. </span></div><p><div class=verse-container id=an8.30:3.8><span>samāhitassāyaṁ dhammo, nāyaṁ dhammo asamāhitassa; </span><span class="translation sujato">It’s for those with immersion, not those without immersion. </span></div><p><div class=verse-container id=an8.30:3.9><span>paññavato ayaṁ dhammo, nāyaṁ dhammo duppaññassā’ti. </span><span class="translation sujato">It’s for the wise, not the witless.’ </span></div><p><div class=verse-container id=an8.30:3.10><span>Tena hi tvaṁ, anuruddha, imampi aṭṭhamaṁ mahāpurisavitakkaṁ vitakkehi: </span><span class="translation sujato">Well then, Anuruddha, you should also reflect on the following eighth thought of a great man: </span></div><p><div class=verse-container id=an8.30:3.11><span>‘nippapañcārāmassāyaṁ dhammo nippapañcaratino, nāyaṁ dhammo papañcārāmassa papañcaratino’ti. </span><span class="translation sujato">‘This teaching is for those who don’t enjoy proliferating and don’t like to proliferate, not for those who enjoy proliferating and like to proliferate.’ </span></div><p><div class=verse-container id=an8.30:4.1><span>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharissasi. </span><span class="translation sujato">First you’ll reflect on these eight thoughts of a great man. Then whenever you want, quite secluded from sensual pleasures, secluded from unskillful qualities, you’ll enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=an8.30:5.1><span>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharissasi. </span><span class="translation sujato">You’ll enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=an8.30:6.1><span>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, pītiyā ca virāgā upekkhako ca viharissasi sato ca sampajāno sukhañca kāyena paṭisaṁvedissasi yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharissasi. </span><span class="translation sujato">You’ll enter and remain in the third absorption, where you’ll meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=an8.30:7.1><span>Yato kho tvaṁ, anuruddha, ime aṭṭha mahāpurisavitakke vitakkessasi, tato tvaṁ, anuruddha, yāvadeva ākaṅkhissasi, sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharissasi. </span><span class="translation sujato">Giving up pleasure and pain, and ending former happiness and sadness, you’ll enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=an8.30:8.1><span>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā nānārattānaṁ dussānaṁ dussakaraṇḍako pūro; </span><span class="translation sujato">First you’ll reflect on these eight thoughts of a great man, and you’ll get the four absorptions—blissful meditations in this life that belong to the higher mind—when you want, without trouble or difficulty. Then as you live contented your rag robe will seem to you like a chest full of garments of different colors seems to a householder or householder’s child. </span></div><p><div class=verse-container id=an8.30:8.2><span>evamevaṁ te paṁsukūlacīvaraṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><span class="translation sujato">It will be for your enjoyment, relief, and comfort, and for alighting upon extinguishment. </span></div><p><div class=verse-container id=an8.30:9.1><span>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā sālīnaṁ odano vicitakāḷako anekasūpo anekabyañjano; </span><span class="translation sujato">As you live contented your scraps of almsfood will seem to you like boiled fine rice with the dark grains picked out, served with many soups and sauces seems to a householder or householder’s child. </span></div><p><div class=verse-container id=an8.30:9.2><span>evamevaṁ te piṇḍiyālopabhojanaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><span class="translation sujato">It will be for your enjoyment, relief, and comfort, and for alighting upon extinguishment. </span></div><p><div class=verse-container id=an8.30:10.1><span>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā kūṭāgāraṁ ullittāvalittaṁ nivātaṁ phusitaggaḷaṁ pihitavātapānaṁ; </span><span class="translation sujato">As you live contented your lodging at the root of a tree will seem to you like a bungalow, plastered inside and out, draft-free, with door fastened and window shuttered seems to a householder or householder’s child. </span></div><p><div class=verse-container id=an8.30:10.2><span>evamevaṁ te rukkhamūlasenāsanaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><span class="translation sujato">It will be for your enjoyment, relief, and comfort, and for alighting upon extinguishment. </span></div><p><div class=verse-container id=an8.30:11.1><span>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā pallaṅko gonakatthato paṭikatthato paṭalikatthato kadalimigapavarapaccattharaṇo sauttaracchado ubhatolohitakūpadhāno; </span><span class="translation sujato">As you live contented your lodging at the root of a tree will seem to you like a couch spread with woolen covers—shag-piled, pure white, or embroidered with flowers—and spread with a fine deer hide, with a canopy above and red pillows at both ends seems to a householder or householder’s child. </span></div><p><div class=verse-container id=an8.30:11.2><span>evamevaṁ te tiṇasanthārakasayanāsanaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><span class="translation sujato">It will be for your enjoyment, relief, and comfort, and for alighting upon extinguishment. </span></div><p><div class=verse-container id=an8.30:12.1><span>Yato kho tvaṁ, anuruddha, ime ca aṭṭha mahāpurisavitakke vitakkessasi, imesañca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī bhavissasi akicchalābhī akasiralābhī, tato tuyhaṁ, anuruddha, seyyathāpi nāma gahapatissa vā gahapatiputtassa vā nānābhesajjāni, seyyathidaṁ—sappi navanītaṁ telaṁ madhu phāṇitaṁ; </span><span class="translation sujato">As you live contented your rancid urine as medicine will seem to you like various medicines—ghee, butter, oil, honey, and molasses—seem to a householder or householder’s child. </span></div><p><div class=verse-container id=an8.30:12.2><span>evamevaṁ te pūtimuttabhesajjaṁ khāyissati santuṭṭhassa viharato ratiyā aparitassāya phāsuvihārāya okkamanāya nibbānassa. </span><span class="translation sujato">It will be for your enjoyment, relief, and comfort, and for alighting upon extinguishment. </span></div><p><div class=verse-container id=an8.30:12.3><span>Tena hi tvaṁ, anuruddha, āyatikampi vassāvāsaṁ idheva cetīsu pācīnavaṁsadāye vihareyyāsī”ti. </span><span class="translation sujato">Well then, Anuruddha, for the next rainy season residence you should stay right here in the land of the Cetīs in the Eastern Bamboo Park.” </span></div><p><div class=verse-container id=an8.30:12.4><span>“Evaṁ, bhante”ti kho āyasmā anuruddho bhagavato paccassosi. </span><span class="translation sujato">“Yes, sir,” Anuruddha replied. </span></div><p><div class=verse-container id=an8.30:13.1><span>Atha kho bhagavā āyasmantaṁ anuruddhaṁ iminā ovādena ovaditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—cetīsu pācīnavaṁsadāye antarahito bhaggesu susumāragire bhesakaḷāvane migadāye pāturahosīti. </span><span class="translation sujato">After advising Anuruddha like this, the Buddha—as easily as a strong person would extend or contract their arm, vanished from the Eastern Bamboo Park in the land of the Cetīs and reappeared in the deer park at Bhesakaḷā’s Wood in the land of the Bhaggas. </span></div><p><div class=verse-container id=an8.30:13.2><span>Nisīdi bhagavā paññatte āsane. </span><span class="translation sujato">He sat on the seat spread out </span></div><p><div class=verse-container id=an8.30:13.3><span>Nisajja kho bhagavā bhikkhū āmantesi: </span><span class="translation sujato">and addressed the mendicants: </span></div><p><div class=verse-container id=an8.30:13.4><span>“aṭṭha kho, bhikkhave, mahāpurisavitakke desessāmi, taṁ suṇātha …pe… </span><span class="translation sujato">“Mendicants, I will teach you the eight thoughts of a great man. Listen … </span></div><p><div class=verse-container id=an8.30:13.5><span>katame ca, bhikkhave, aṭṭha mahāpurisavitakkā? </span><span class="translation sujato">And what are the eight thoughts of a great man? </span></div><p><div class=verse-container id=an8.30:13.6><span>Appicchassāyaṁ, bhikkhave, dhammo, nāyaṁ dhammo mahicchassa; </span><span class="translation sujato">This teaching is for those of few wishes, not those of many wishes. </span></div><p><div class=verse-container id=an8.30:13.7><span>santuṭṭhassāyaṁ, bhikkhave, dhammo, nāyaṁ dhammo asantuṭṭhassa; </span><span class="translation sujato">It’s for the contented, not those who lack contentment. </span></div><p><div class=verse-container id=an8.30:13.8><span>pavivittassāyaṁ, bhikkhave, dhammo, nāyaṁ dhammo saṅgaṇikārāmassa; </span><span class="translation sujato">It’s for the secluded, not those who enjoy company. </span></div><p><div class=verse-container id=an8.30:13.9><span>āraddhavīriyassāyaṁ, bhikkhave, dhammo, nāyaṁ dhammo kusītassa; </span><span class="translation sujato">It’s for the energetic, not the lazy. </span></div><p><div class=verse-container id=an8.30:13.10><span>upaṭṭhitassatissāyaṁ, bhikkhave, dhammo, nāyaṁ dhammo muṭṭhassatissa; </span><span class="translation sujato">It’s for the mindful, not the unmindful. </span></div><p><div class=verse-container id=an8.30:13.11><span>samāhitassāyaṁ, bhikkhave, dhammo, nāyaṁ dhammo asamāhitassa; </span><span class="translation sujato">It’s for those with immersion, not those without immersion. </span></div><p><div class=verse-container id=an8.30:13.12><span>paññavato ayaṁ, bhikkhave, dhammo, nāyaṁ dhammo duppaññassa; </span><span class="translation sujato">It’s for the wise, not the witless. </span></div><p><div class=verse-container id=an8.30:13.13><span>nippapañcārāmassāyaṁ, bhikkhave, dhammo nippapañcaratino, nāyaṁ dhammo papañcārāmassa papañcaratino. </span><span class="translation sujato">It’s for those who don’t enjoy proliferating and don’t like to proliferate, not for those who enjoy proliferating and like to proliferate. </span></div><p><div class=verse-container id=an8.30:14.1><span>‘Appicchassāyaṁ, bhikkhave, dhammo, nāyaṁ dhammo mahicchassā’ti, </span><span class="translation sujato">‘This teaching is for those of few wishes, not those of many wishes.’ </span></div><p><div class=verse-container id=an8.30:14.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sujato">That’s what I said, but why did I say it? </span></div><p><div class=verse-container id=an8.30:14.3><span>Idha, bhikkhave, bhikkhu appiccho samāno ‘appicchoti maṁ jāneyyun’ti na icchati, santuṭṭho samāno ‘santuṭṭhoti maṁ jāneyyun’ti na icchati, pavivitto samāno ‘pavivittoti maṁ jāneyyun’ti na icchati, āraddhavīriyo samāno ‘āraddhavīriyoti maṁ jāneyyun’ti na icchati, upaṭṭhitassati samāno ‘upaṭṭhitassatīti maṁ jāneyyun’ti na icchati, samāhito samāno ‘samāhitoti maṁ jāneyyun’ti na icchati, paññavā samāno ‘paññavāti maṁ jāneyyun’ti na icchati, nippapañcārāmo samāno ‘nippapañcārāmoti maṁ jāneyyun’ti na icchati. </span><span class="translation sujato">A mendicant with few wishes doesn’t wish: ‘May they know me as having few wishes!’ When contented, they don’t wish: ‘May they know me as contented!’ When secluded, they don’t wish: ‘May they know me as secluded!’ When energetic, they don’t wish: ‘May they know me as energetic!’ When mindful, they don’t wish: ‘May they know me as mindful!’ When immersed, they don’t wish: ‘May they know me as immersed!’ When wise, they don’t wish: ‘May they know me as wise!’ When not enjoying proliferation, they don’t wish: ‘May they know me as one who doesn’t enjoy proliferating!’ </span></div><p><div class=verse-container id=an8.30:14.4><span>‘Appicchassāyaṁ, bhikkhave, dhammo, nāyaṁ dhammo mahicchassā’ti, </span><span class="translation sujato">‘This teaching is for those of few wishes, not those of many wishes.’ </span></div><p><div class=verse-container id=an8.30:14.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:15.1><span>‘Santuṭṭhassāyaṁ, bhikkhave, dhammo, nāyaṁ dhammo asantuṭṭhassā’ti, iti kho panetaṁ vuttaṁ, kiñcetaṁ paṭicca vuttaṁ? </span><span class="translation sujato">‘This teaching is for the contented, not those who lack contentment.’ That’s what I said, but why did I say it? </span></div><p><div class=verse-container id=an8.30:15.2><span>Idha, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena. </span><span class="translation sujato">It’s for a mendicant who’s content with any kind of robes, almsfood, lodgings, and medicines and supplies for the sick. </span></div><p><div class=verse-container id=an8.30:15.3><span>‘Santuṭṭhassāyaṁ, bhikkhave, dhammo, nāyaṁ dhammo asantuṭṭhassā’ti, </span><span class="translation sujato">‘This teaching is for the contented, not those who lack contentment.’ </span></div><p><div class=verse-container id=an8.30:15.4><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:16.1><span>‘Pavivittassāyaṁ, bhikkhave, dhammo, nāyaṁ dhammo saṅgaṇikārāmassā’ti, iti kho panetaṁ vuttaṁ, kiñcetaṁ paṭicca vuttaṁ? </span><span class="translation sujato">‘This teaching is for the secluded, not those who enjoy company.’ That’s what I said, but why did I say it? </span></div><p><div class=verse-container id=an8.30:16.2><span>Idha, bhikkhave, bhikkhuno pavivittassa viharato bhavanti upasaṅkamitāro bhikkhū bhikkhuniyo upāsakā upāsikāyo rājāno rājamahāmattā titthiyā titthiyasāvakā. </span><span class="translation sujato">It’s for a mendicant who lives secluded. But monks, nuns, laymen, laywomen, rulers and their chief ministers, monastics of other religions and their disciples go to visit them. </span></div><p><div class=verse-container id=an8.30:16.3><span>Tatra bhikkhu vivekaninnena cittena vivekapoṇena vivekapabbhārena vivekaṭṭhena nekkhammābhiratena aññadatthu uyyojanikapaṭisaṁyuttaṁyeva kathaṁ kattā hoti. </span><span class="translation sujato">With a mind slanting, sloping, and inclining to seclusion, withdrawn, and loving renunciation, that mendicant invariably gives each of them a talk emphasizing the topic of dismissal. </span></div><p><div class=verse-container id=an8.30:16.4><span>‘Pavivittassāyaṁ, bhikkhave, dhammo, nāyaṁ dhammo saṅgaṇikārāmassā’ti, </span><span class="translation sujato">‘This teaching is for the secluded, not those who enjoy company.’ </span></div><p><div class=verse-container id=an8.30:16.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:17.1><span>‘Āraddhavīriyassāyaṁ, bhikkhave, dhammo, nāyaṁ dhammo kusītassā’ti, iti kho panetaṁ vuttaṁ, kiñcetaṁ paṭicca vuttaṁ? </span><span class="translation sujato">‘This teaching is for the energetic, not the lazy.’ That’s what I said, but why did I say it? </span></div><p><div class=verse-container id=an8.30:17.2><span>Idha, bhikkhave, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya thāmavā daḷhaparakkamo anikkhittadhuro kusalesu dhammesu. </span><span class="translation sujato">It’s for a mendicant who lives with energy roused up for giving up unskillful qualities and embracing skillful qualities. They’re strong, staunchly vigorous, not slacking off when it comes to developing skillful qualities. </span></div><p><div class=verse-container id=an8.30:17.3><span>‘Āraddhavīriyassāyaṁ, bhikkhave, dhammo, nāyaṁ dhammo kusītassā’ti, </span><span class="translation sujato">‘This teaching is for the energetic, not the lazy.’ </span></div><p><div class=verse-container id=an8.30:17.4><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:18.1><span>‘Upaṭṭhitassatissāyaṁ, bhikkhave, dhammo, nāyaṁ dhammo muṭṭhassatissā’ti, </span><span class="translation sujato">‘This teaching is for the mindful, not the unmindful.’ </span></div><p><div class=verse-container id=an8.30:18.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sujato">That’s what I said, but why did I say it? </span></div><p><div class=verse-container id=an8.30:18.3><span>Idha, bhikkhave, bhikkhu satimā hoti paramena satinepakkena samannāgato, cirakatampi cirabhāsitampi saritā anussaritā. </span><span class="translation sujato">It’s for a mendicant who’s mindful. They have utmost mindfulness and alertness, and can remember and recall what was said and done long ago. </span></div><p><div class=verse-container id=an8.30:18.4><span>‘Upaṭṭhitassatissāyaṁ, bhikkhave, dhammo, nāyaṁ dhammo, muṭṭhassatissā’ti, </span><span class="translation sujato">‘This teaching is for the mindful, not the unmindful.’ </span></div><p><div class=verse-container id=an8.30:18.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:19.1><span>‘Samāhitassāyaṁ, bhikkhave, dhammo, nāyaṁ dhammo asamāhitassā’ti, </span><span class="translation sujato">‘This teaching is for those with immersion, not those without immersion.’ </span></div><p><div class=verse-container id=an8.30:19.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sujato">That’s what I said, but why did I say it? </span></div><p><div class=verse-container id=an8.30:19.3><span>Idha, bhikkhave, bhikkhu vivicceva kāmehi …pe… catutthaṁ jhānaṁ upasampajja viharati. </span><span class="translation sujato">It’s for a mendicant who, quite secluded from sensual pleasures, secluded from unskillful qualities, enters and remains in the first absorption … second absorption … third absorption … fourth absorption. </span></div><p><div class=verse-container id=an8.30:19.4><span>‘Samāhitassāyaṁ, bhikkhave, dhammo, nāyaṁ dhammo asamāhitassā’ti, </span><span class="translation sujato">‘This teaching is for those with immersion, not those without immersion.’ </span></div><p><div class=verse-container id=an8.30:19.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:20.1><span>‘Paññavato ayaṁ, bhikkhave, dhammo, nāyaṁ dhammo duppaññassā’ti, </span><span class="translation sujato">‘This teaching is for the wise, not the witless.’ </span></div><p><div class=verse-container id=an8.30:20.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sujato">That’s what I said, but why did I say it? </span></div><p><div class=verse-container id=an8.30:20.3><span>Idha, bhikkhave, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><span class="translation sujato">It’s for a mendicant who’s wise. They have the wisdom of arising and passing away which is noble, penetrative, and leads to the complete ending of suffering. </span></div><p><div class=verse-container id=an8.30:20.4><span>‘Paññavato ayaṁ, bhikkhave, dhammo, nāyaṁ dhammo duppaññassā’ti, </span><span class="translation sujato">‘This teaching is for the wise, not the witless.’ </span></div><p><div class=verse-container id=an8.30:20.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an8.30:21.1><span>‘Nippapañcārāmassāyaṁ, bhikkhave, dhammo nippapañcaratino, nāyaṁ dhammo papañcārāmassa papañcaratino’ti, </span><span class="translation sujato">‘This teaching is for those who don’t enjoy proliferating and don’t like to proliferate, not for those who enjoy proliferating and like to proliferate.’ </span></div><p><div class=verse-container id=an8.30:21.2><span>iti kho panetaṁ vuttaṁ. Kiñcetaṁ paṭicca vuttaṁ? </span><span class="translation sujato">That’s what I said, but why did I say it? </span></div><p><div class=verse-container id=an8.30:21.3><span>Idha, bhikkhave, bhikkhuno papañcanirodhe cittaṁ pakkhandati pasīdati santiṭṭhati vimuccati. </span><span class="translation sujato">It’s for a mendicant whose mind leaps forth, gains confidence, settles down, and becomes decided regarding the cessation of proliferation. </span></div><p><div class=verse-container id=an8.30:21.4><span>‘Nippapañcārāmassāyaṁ, bhikkhave, dhammo, nippapañcaratino, nāyaṁ dhammo papañcārāmassa papañcaratino’ti, </span><span class="translation sujato">‘This teaching is for those who don’t enjoy proliferating and don’t like to proliferate, not for those who enjoy proliferating and like to proliferate.’ </span></div><p><div class=verse-container id=an8.30:21.5><span>iti yaṁ taṁ vuttaṁ idametaṁ paṭicca vuttan”ti. </span><span class="translation sujato">That’s what I said, and this is why I said it.” </span></div><p><div class=verse-container id=an8.30:22.1><span>Atha kho āyasmā anuruddho āyatikampi vassāvāsaṁ tattheva cetīsu pācīnavaṁsadāye vihāsi. </span><span class="translation sujato">Then Anuruddha stayed the next rainy season residence right there in the land of the Cetīs in the Eastern Bamboo Park. </span></div><p><div class=verse-container id=an8.30:22.2><span>Atha kho āyasmā anuruddho eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><span class="translation sujato">And Anuruddha, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span></div><p><div class=verse-container id=an8.30:22.3><span>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><span class="translation sujato">He understood: “Rebirth is ended; the spiritual journey has been completed; what had to be done has been done; there is nothing further for this place.” </span></div><p><div class=verse-container id=an8.30:22.4><span>Aññataro ca panāyasmā anuruddho arahataṁ ahosīti. </span><span class="translation sujato">And Venerable Anuruddha became one of the perfected. </span></div><p><div class=verse-container id=an8.30:22.5><span>Atha kho āyasmā anuruddho arahattappatto tāyaṁ velāyaṁ imā gāthāyo abhāsi: </span><span class="translation sujato">And on the occasion of attaining perfection he recited these verses: </span></div><p><div class=verse-container id=an8.30:23.1><span>“Mama saṅkappamaññāya, </span><span class="translation sujato">“Knowing my thoughts, </span></div><p><div class=verse-container id=an8.30:23.2><span>satthā loke anuttaro; </span><span class="translation sujato">the supreme Teacher in the world </span></div><p><div class=verse-container id=an8.30:23.3><span>Manomayena kāyena, </span><span class="translation sujato">came to me in a mind-made body, </span></div><p><div class=verse-container id=an8.30:23.4><span>iddhiyā upasaṅkami. </span><span class="translation sujato">using his psychic power. </span></div><p><div class=verse-container id=an8.30:24.1><span>Yathā me ahu saṅkappo, </span><span class="translation sujato">He taught me more </span></div><p><div class=verse-container id=an8.30:24.2><span>tato uttari desayi; </span><span class="translation sujato">than I had thought of. </span></div><p><div class=verse-container id=an8.30:24.3><span>Nippapañcarato buddho, </span><span class="translation sujato">The Buddha who loves non-proliferation </span></div><p><div class=verse-container id=an8.30:24.4><span>nippapañcaṁ adesayi. </span><span class="translation sujato">taught me non-proliferation. </span></div><p><div class=verse-container id=an8.30:25.1><span>Tassāhaṁ dhammamaññāya, </span><span class="translation sujato">Understanding that teaching, </span></div><p><div class=verse-container id=an8.30:25.2><span>vihāsiṁ sāsane rato; </span><span class="translation sujato">I happily did his bidding. </span></div><p><div class=verse-container id=an8.30:25.3><span>Tisso vijjā anuppattā, </span><span class="translation sujato">I’ve attained the three knowledges, </span></div><p><div class=verse-container id=an8.30:25.4><span>kataṁ buddhassa sāsanan”ti. </span><span class="translation sujato">and have fulfilled the Buddha’s instructions.” </span></div><p><div class=verse-container id=an8.30:25.5><span>Dasamaṁ. </span></div><p><div class=verse-container id=an8.30:25.6><span>Gahapativaggo tatiyo. </span></div><p><div class=verse-container id=an8.30:26.0><span>Tassuddānaṁ </span></div><p><div class=verse-container id=an8.30:26.1><span>Dve uggā dve ca hatthakā, </span></div><p><div class=verse-container id=an8.30:26.2><span>mahānāmena jīvako; </span></div><p><div class=verse-container id=an8.30:26.3><span>Dve balā akkhaṇā vuttā, </span></div><p><div class=verse-container id=an8.30:26.4><span>anuruddhena te dasāti. </span></div><div class=flex-between><a href=/canon/en/pli/ms/sutta/an/an0008/an0008P0029.html>Previous</a><a href=/canon/en/pli/ms/sutta/an/an0008/an0008P0031.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>