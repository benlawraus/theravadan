<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0012.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0008/an0008P0011.html>Previous</a><a href=/canon/en/pli/ms/sutta/an/an0008/an0008P0013.html>Next</a></div><p id=an8.12:0.1><span class=root>Aṅguttara Nikāya 8.12 </span><br> <span class=sujato>Numbered Discourses 8.12 </span><br><p id=an8.12:0.2><span class=root>2. Mahāvagga </span><br> <span class=sujato>2. The Great Chapter </span><br><p id=an8.12:0.3><span class="root big-bold">Sīhasutta </span><br> <span class=sujato>With Sīha </span><br><p id=an8.12:1.1><span class=root>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><br> <span class=sujato>At one time the Buddha was staying near Vesālī, at the Great Wood, in the hall with the peaked roof. </span><br><p id=an8.12:1.2><span class=root>Tena kho pana samayena sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti. </span><br> <span class=sujato>Now at that time several very prominent Licchavis were sitting together at the town hall, praising the Buddha, his teaching, and the Saṅgha in many ways. </span><br><p id=an8.12:2.1><span class=root>Tena kho pana samayena sīho senāpati nigaṇṭhasāvako tassaṁ parisāyaṁ nisinno hoti. </span><br> <span class=sujato>Now at that time General Sīha, a disciple of the Jains, was sitting in that assembly. </span><br><p id=an8.12:2.2><span class=root>Atha kho sīhassa senāpatissa etadahosi: </span><br> <span class=sujato>He thought, </span><br><p id=an8.12:2.3><span class=root>“nissaṁsayaṁ kho so bhagavā arahaṁ sammāsambuddho bhavissati, tathā hime sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti. </span><br> <span class=sujato>“That Blessed One must without a doubt be a perfected one, a fully awakened Buddha. For several very prominent Licchavis are praising the Buddha, his teaching, and the Saṅgha in many ways. </span><br><p id=an8.12:2.4><span class=root>Yannūnāhaṁ taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti. </span><br> <span class=sujato>Why don’t I go to see that Blessed One, the perfected one, the fully awakened Buddha!” </span><br><p id=an8.12:2.5><span class=root>Atha kho sīho senāpati yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ etadavoca: </span><br> <span class=sujato>Then General Sīha went to the Jain ascetic of the Ñātika clan and said to him, </span><br><p id=an8.12:2.6><span class=root>“icchāmahaṁ, bhante, samaṇaṁ gotamaṁ dassanāya upasaṅkamitun”ti. </span><br> <span class=sujato>“Sir, I’d like to go to see the ascetic Gotama.” </span><br><p id=an8.12:3.1><span class=root>“Kiṁ pana tvaṁ, sīha, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi? </span><br> <span class=sujato>“But Sīha, you believe in the doctrine of action. Why should you go to see the ascetic Gotama, who teaches a doctrine of inaction? </span><br><p id=an8.12:3.2><span class=root>Samaṇo hi, sīha, gotamo akiriyavādo, akiriyāya dhammaṁ deseti, tena ca sāvake vinetī”ti. </span><br> <span class=sujato>For the ascetic Gotama believes in a doctrine of inaction, he teaches inaction, and he guides his disciples in that way.” </span><br><p id=an8.12:3.3><span class=root>Atha kho sīhassa senāpatissa yo ahosi gamiyābhisaṅkhāro bhagavantaṁ dassanāya, so paṭippassambhi. </span><br> <span class=sujato>Then Sīha’s determination to go and see the Buddha died down. </span><br><p id=an8.12:4.1><span class=root>Dutiyampi kho sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa …pe… dhammassa …pe… saṅghassa vaṇṇaṁ bhāsanti. </span><br> <span class=sujato>For a second time, several prominent Licchavis were sitting together at the town hall, praising the Buddha, his teaching, and the Saṅgha in many ways. </span><br><p id=an8.12:4.2><span class=root>Dutiyampi kho sīhassa senāpatissa etadahosi: </span><br> <span class=sujato>And for a second time Sīha thought: </span><br><p id=an8.12:4.3><span class=root>“nissaṁsayaṁ kho so bhagavā arahaṁ sammāsambuddho bhavissati, tathā hime sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa …pe… saṅghassa vaṇṇaṁ bhāsanti. </span><br><p id=an8.12:4.4><span class=root>Yannūnāhaṁ taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti. </span><br> <span class=sujato>“Why don’t I go to see that Blessed One, the perfected one, the fully awakened Buddha!” </span><br><p id=an8.12:4.5><span class=root>Atha kho sīho senāpati yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ etadavoca: </span><br> <span class=sujato>Then General Sīha went to the Jain Ñātika … </span><br><p id=an8.12:4.6><span class=root>“icchāmahaṁ, bhante, samaṇaṁ gotamaṁ dassanāya upasaṅkamitun”ti. </span><br><p id=an8.12:5.1><span class=root>“Kiṁ pana tvaṁ, sīha, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi? </span><br><p id=an8.12:5.2><span class=root>Samaṇo hi, sīha, gotamo akiriyavādo akiriyāya dhammaṁ deseti, tena ca sāvake vinetī”ti. </span><br><p id=an8.12:5.3><span class=root>Dutiyampi kho sīhassa senāpatissa yo ahosi gamiyābhisaṅkhāro bhagavantaṁ dassanāya, so paṭippassambhi. </span><br> <span class=sujato>Then for a second time Sīha’s determination to go and see the Buddha died down. </span><br><p id=an8.12:6.1><span class=root>Tatiyampi kho sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa …pe… dhammassa …pe… saṅghassa vaṇṇaṁ bhāsanti. </span><br> <span class=sujato>For a third time, several prominent Licchavis were sitting together at the town hall, praising the Buddha, his teaching, and the Saṅgha in many ways. </span><br><p id=an8.12:6.2><span class=root>Tatiyampi kho sīhassa senāpatissa etadahosi: </span><br> <span class=sujato>And for a third time Sīha thought, </span><br><p id=an8.12:6.3><span class=root>“nissaṁsayaṁ kho so bhagavā arahaṁ sammāsambuddho bhavissati, tathā hime sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti. </span><br> <span class=sujato>“That Blessed One must without a doubt be a perfected one, a fully awakened Buddha. For several very prominent Licchavis are praising the Buddha, his teaching, and the Saṅgha in many ways. </span><br><p id=an8.12:6.4><span class=root>Kiṁ hime karissanti nigaṇṭhā apalokitā vā anapalokitā vā? </span><br> <span class=sujato>What can these Jains do to me, whether I take leave of them or not? </span><br><p id=an8.12:6.5><span class=root>Yannūnāhaṁ anapaloketvāva nigaṇṭhe taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti. </span><br> <span class=sujato>Why don’t I, without taking leave of them, go to see that Blessed One, the perfected one, the fully awakened Buddha!” </span><br><p id=an8.12:7.1><span class=root>Atha kho sīho senāpati pañcamattehi rathasatehi divādivassa vesāliyā niyyāsi bhagavantaṁ dassanāya. </span><br> <span class=sujato>Then Sīha, with around five hundred chariots, set out from Vesālī in the middle of the day to see the Buddha. </span><br><p id=an8.12:7.2><span class=root>Yāvatikā yānassa bhūmi, yānena gantvā yānā paccorohitvā pattikova agamāsi. </span><br> <span class=sujato>He went by carriage as far as the terrain allowed, then descended and went by foot. </span><br><p id=an8.12:7.3><span class=root>Atha kho sīho senāpati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sīho senāpati bhagavantaṁ etadavoca: </span><br> <span class=sujato>Then General Sīha went up to the Buddha, bowed, sat down to one side, and said to him: </span><br><p id=an8.12:8.1><span class=root>“Sutaṁ metaṁ, bhante: </span><br> <span class=sujato>“Sir, I have heard this: </span><br><p id=an8.12:8.2><span class=root>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti. </span><br> <span class=sujato>‘The ascetic Gotama believes in a doctrine of inaction, he teaches inaction, and he guides his disciples in that way.’ </span><br><p id=an8.12:8.3><span class=root>Ye te, bhante, evamāhaṁsu: ‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti, kacci te, bhante, bhagavato vuttavādino na ca bhagavantaṁ abhūtena abbhācikkhanti dhammassa cānudhammaṁ byākaronti na ca koci sahadhammiko vādānuvādo gārayhaṁ ṭhānaṁ āgacchati? </span><br> <span class=sujato>I trust those who say this repeat what the Buddha has said, and do not misrepresent him with an untruth? Is their explanation in line with the teaching? Are there any legitimate grounds for rebuttal and criticism? </span><br><p id=an8.12:8.4><span class=root>Anabbhakkhātukāmā hi mayaṁ, bhante, bhagavantan”ti. </span><br> <span class=sujato>For we don’t want to misrepresent the Blessed One.” </span><br><p id=an8.12:9.1><span class=root>“Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>“There is, Sīha, a sense in which you could rightly say that </span><br><p id=an8.12:9.2><span class=root>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti. </span><br> <span class=sujato>I believe in inaction, I teach inaction, and I guide my disciples in that way. </span><br><p id=an8.12:10.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:10.2><span class=root>‘kiriyavādo samaṇo gotamo, kiriyāya dhammaṁ deseti, tena ca sāvake vinetī’ti. </span><br> <span class=sujato>I believe in action, I teach action, and I guide my disciples in that way. </span><br><p id=an8.12:11.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:11.2><span class=root>‘ucchedavādo samaṇo gotamo, ucchedāya dhammaṁ deseti, tena ca sāvake vinetī’ti. </span><br> <span class=sujato>I believe in annihilationism, I teach annihilation, and I guide my disciples in that way. </span><br><p id=an8.12:12.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:12.2><span class=root>‘jegucchī samaṇo gotamo, jegucchitāya dhammaṁ deseti, tena ca sāvake vinetī’ti. </span><br> <span class=sujato>I’m disgusted, I teach disgust, and I guide my disciples in that way. </span><br><p id=an8.12:13.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:13.2><span class=root>‘venayiko samaṇo gotamo, vinayāya dhammaṁ deseti, tena ca sāvake vinetī’ti. </span><br> <span class=sujato>I’m an exterminator, I teach extermination, and I guide my disciples in that way. </span><br><p id=an8.12:14.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:14.2><span class=root>‘tapassī samaṇo gotamo, tapassitāya dhammaṁ deseti, tena ca sāvake vinetī’ti. </span><br> <span class=sujato>I’m a mortifier, I teach mortification, and I guide my disciples in that way. </span><br><p id=an8.12:15.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:15.2><span class=root>‘apagabbho samaṇo gotamo, apagabbhatāya dhammaṁ deseti, tena ca sāvake vinetī’ti. </span><br> <span class=sujato>I’m immature, I teach immaturity, and I guide my disciples in that way. </span><br><p id=an8.12:16.1><span class=root>Atthi, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And there is a sense in which you could rightly say that </span><br><p id=an8.12:16.2><span class=root>‘assāsako samaṇo gotamo, assāsāya dhammaṁ deseti, tena ca sāvake vinetī’ti. </span><br> <span class=sujato>I’m ambitious, I teach ambition, and I guide my disciples in that way. </span><br><p id=an8.12:17.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:17.2><span class=root>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti? </span><br> <span class=sujato>I believe in inaction, I teach inaction, and I guide my disciples in that way? </span><br><p id=an8.12:17.3><span class=root>Ahañhi, sīha, akiriyaṁ vadāmi kāyaduccaritassa vacīduccaritassa manoduccaritassa; </span><br> <span class=sujato>I teach inaction regarding bad bodily, verbal, and mental conduct, </span><br><p id=an8.12:17.4><span class=root>anekavihitānaṁ pāpakānaṁ akusalānaṁ dhammānaṁ akiriyaṁ vadāmi. </span><br> <span class=sujato>and the many kinds of unskillful things. </span><br><p id=an8.12:17.5><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I teach inaction. </span><br><p id=an8.12:17.6><span class=root>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti. </span><br><p id=an8.12:18.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:18.2><span class=root>‘kiriyavādo samaṇo gotamo, kiriyāya dhammaṁ deseti, tena ca sāvake vinetī’ti? </span><br> <span class=sujato>I believe in action, I teach action, and I guide my disciples in that way? </span><br><p id=an8.12:18.3><span class=root>Ahañhi, sīha, kiriyaṁ vadāmi kāyasucaritassa vacīsucaritassa manosucaritassa; </span><br> <span class=sujato>I teach action regarding good bodily, verbal, and mental conduct, </span><br><p id=an8.12:18.4><span class=root>anekavihitānaṁ kusalānaṁ dhammānaṁ kiriyaṁ vadāmi. </span><br> <span class=sujato>and the many kinds of skillful things. </span><br><p id=an8.12:18.5><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I teach action. </span><br><p id=an8.12:18.6><span class=root>‘kiriyavādo samaṇo gotamo, kiriyāya dhammaṁ deseti, tena ca sāvake vinetī’ti. </span><br><p id=an8.12:19.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:19.2><span class=root>‘ucchedavādo samaṇo gotamo, ucchedāya dhammaṁ deseti, tena ca sāvake vinetī’ti? </span><br> <span class=sujato>I believe in annihilationism, I teach annihilation, and I guide my disciples in that way? </span><br><p id=an8.12:19.3><span class=root>Ahañhi, sīha, ucchedaṁ vadāmi rāgassa dosassa mohassa; </span><br> <span class=sujato>I teach the annihilation of greed, hate, and delusion, </span><br><p id=an8.12:19.4><span class=root>anekavihitānaṁ pāpakānaṁ akusalānaṁ dhammānaṁ ucchedaṁ vadāmi. </span><br> <span class=sujato>and the many kinds of unskillful things. </span><br><p id=an8.12:19.5><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I teach annihilationism. </span><br><p id=an8.12:19.6><span class=root>‘ucchedavādo samaṇo gotamo, ucchedāya dhammaṁ deseti, tena ca sāvake vinetī’ti. </span><br><p id=an8.12:20.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:20.2><span class=root>‘jegucchī samaṇo gotamo, jegucchitāya dhammaṁ deseti, tena ca sāvake vinetī’ti? </span><br> <span class=sujato>I’m disgusted, I teach disgust, and I guide my disciples in that way? </span><br><p id=an8.12:20.3><span class=root>Ahañhi, sīha, jigucchāmi kāyaduccaritena vacīduccaritena manoduccaritena; </span><br> <span class=sujato>I’m disgusted by bad conduct by way of body, speech, and mind, </span><br><p id=an8.12:20.4><span class=root>jigucchāmi anekavihitānaṁ pāpakānaṁ akusalānaṁ dhammānaṁ samāpattiyā. </span><br> <span class=sujato>and by attainment of the many kinds of unskillful things. </span><br><p id=an8.12:20.5><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I’m disgusted. </span><br><p id=an8.12:20.6><span class=root>‘jegucchī samaṇo gotamo, jegucchitāya dhammaṁ deseti, tena ca sāvake vinetī’ti. </span><br><p id=an8.12:21.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:21.2><span class=root>‘venayiko samaṇo gotamo, vinayāya dhammaṁ deseti, tena ca sāvake vinetī’ti? </span><br> <span class=sujato>I’m an exterminator, I teach extermination, and I guide my disciples in that way? </span><br><p id=an8.12:21.3><span class=root>Ahañhi, sīha, vinayāya dhammaṁ desemi rāgassa dosassa mohassa; </span><br> <span class=sujato>I teach the extermination of greed, hate, and delusion, </span><br><p id=an8.12:21.4><span class=root>anekavihitānaṁ pāpakānaṁ akusalānaṁ dhammānaṁ vinayāya dhammaṁ desemi. </span><br> <span class=sujato>and the many kinds of unskillful things. </span><br><p id=an8.12:21.5><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I’m an exterminator. </span><br><p id=an8.12:21.6><span class=root>‘venayiko samaṇo gotamo, vinayāya dhammaṁ deseti, tena ca sāvake vinetī’ti. </span><br><p id=an8.12:22.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:22.2><span class=root>‘tapassī samaṇo gotamo, tapassitāya dhammaṁ deseti, tena ca sāvake vinetī’ti? </span><br> <span class=sujato>I’m a mortifier, I teach mortification, and I guide my disciples in that way? </span><br><p id=an8.12:22.3><span class=root>Tapanīyāhaṁ, sīha, pāpake akusale dhamme vadāmi kāyaduccaritaṁ vacīduccaritaṁ manoduccaritaṁ. </span><br> <span class=sujato>I say that bad conduct by way of body, speech, and mind should be mortified. </span><br><p id=an8.12:22.4><span class=root>Yassa kho, sīha, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ ‘tapassī’ti vadāmi. </span><br> <span class=sujato>I say that a mortifier is someone who has given up unskillful qualities that should be mortified. They’ve cut them off at the root, made them like a palm stump, obliterated them, so that they’re unable to arise in the future. </span><br><p id=an8.12:22.5><span class=root>Tathāgatassa kho, sīha, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br> <span class=sujato>The Realized One is someone who has given up unskillful qualities that should be mortified. He has cut them off at the root, made them like a palm stump, obliterated them, so that they’re unable to arise in the future. </span><br><p id=an8.12:22.6><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I’m a mortifier. </span><br><p id=an8.12:22.7><span class=root>‘tapassī samaṇo gotamo, tapassitāya dhammaṁ deseti, tena ca sāvake vinetī’ti. </span><br><p id=an8.12:23.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:23.2><span class=root>‘apagabbho samaṇo gotamo, apagabbhatāya dhammaṁ deseti, tena ca sāvake vinetī’ti? </span><br> <span class=sujato>I’m immature, I teach immaturity, and I guide my disciples in that way? </span><br><p id=an8.12:23.3><span class=root>Yassa kho, sīha, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ ‘apagabbho’ti vadāmi. </span><br> <span class=sujato>I say that an immature person is someone who has given up future wombs and rebirth into a new state of existence. They’ve cut them off at the root, made them like a palm stump, obliterated them, so that they’re unable to arise in the future. </span><br><p id=an8.12:23.4><span class=root>Tathāgatassa kho, sīha, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br> <span class=sujato>The Realized One has given up future wombs and rebirth into a new state of existence. He has cut them off at the root, made them like a palm stump, obliterated them, so that they’re unable to arise in the future. </span><br><p id=an8.12:23.5><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I’m immature. </span><br><p id=an8.12:23.6><span class=root>‘apagabbho samaṇo gotamo, apagabbhatāya dhammaṁ deseti, tena ca sāvake vinetī’ti. </span><br><p id=an8.12:24.1><span class=root>Katamo ca, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>And what’s the sense in which you could rightly say that </span><br><p id=an8.12:24.2><span class=root>‘assāsako samaṇo gotamo, assāsāya dhammaṁ deseti, tena ca sāvake vinetī’ti? </span><br> <span class=sujato>I’m ambitious, I teach ambition, and I guide my disciples in that way? </span><br><p id=an8.12:24.3><span class=root>Ahañhi, sīha, assāsako paramena assāsena, assāsāya dhammaṁ desemi, tena ca sāvake vinemi. </span><br> <span class=sujato>I’m ambitious to offer solace, the highest solace, I teach solace, and I guide my disciples in that way. </span><br><p id=an8.12:24.4><span class=root>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><br> <span class=sujato>In this sense you could rightly say that I’m ambitious.” </span><br><p id=an8.12:24.5><span class=root>‘assāsako samaṇo gotamo, assāsāya dhammaṁ deseti, tena ca sāvake vinetī’”ti. </span><br><p id=an8.12:25.1><span class=root>Evaṁ vutte, sīho senāpati bhagavantaṁ etadavoca: </span><br> <span class=sujato>When he said this, General Sīha said to the Buddha, </span><br><p id=an8.12:25.2><span class=root>“abhikkantaṁ, bhante, abhikkantaṁ, bhante …pe… </span><br> <span class=sujato>“Excellent, sir! Excellent! </span><br><p id=an8.12:25.3><span class=root>upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the Buddha remember me as a lay follower who has gone for refuge for life.” </span><br><p id=an8.12:26.1><span class=root>“Anuviccakāraṁ kho, sīha, karohi. Anuviccakāro tumhādisānaṁ ñātamanussānaṁ sādhu hotī”ti. </span><br> <span class=sujato>“Sīha, you should act after careful consideration. It’s good for well-known people such as yourself to act after careful consideration.” </span><br><p id=an8.12:26.2><span class=root>“Imināpāhaṁ, bhante, bhagavato bhiyyoso mattāya attamano abhiraddho, yaṁ maṁ bhagavā evamāha: ‘anuviccakāraṁ kho, sīha, karohi. Anuviccakāro tumhādisānaṁ ñātamanussānaṁ sādhu hotī’ti. </span><br> <span class=sujato>“Now I’m even more delighted and satisfied with the Buddha, since he tells me to act after careful consideration. </span><br><p id=an8.12:26.3><span class=root>Mañhi, bhante, aññatitthiyā sāvakaṁ labhitvā kevalakappaṁ vesāliṁ paṭākaṁ parihareyyuṁ: </span><br> <span class=sujato>For if the followers of other religions were to gain me as a disciple, they’d carry a banner all over Vesālī, saying: </span><br><p id=an8.12:26.4><span class=root>‘sīho amhākaṁ senāpati sāvakattaṁ upagato’ti. </span><br> <span class=sujato>‘General Sīha has become our disciple!’ </span><br><p id=an8.12:26.5><span class=root>Atha ca pana bhagavā evamāha: ‘anuviccakāraṁ, sīha, karohi. Anuviccakāro tumhādisānaṁ ñātamanussānaṁ sādhu hotī’ti. </span><br> <span class=sujato>And yet the Buddha tells me to act after careful consideration. </span><br><p id=an8.12:26.6><span class=root>Esāhaṁ, bhante, dutiyampi bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=sujato>For a second time, I go for refuge to the Buddha, to the teaching, and to the mendicant Saṅgha. </span><br><p id=an8.12:26.7><span class=root>Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the Buddha remember me as a lay follower who has gone for refuge for life.” </span><br><p id=an8.12:27.1><span class=root>“Dīgharattaṁ kho te, sīha, nigaṇṭhānaṁ opānabhūtaṁ kulaṁ, yena nesaṁ upagatānaṁ piṇḍakaṁ dātabbaṁ maññeyyāsī”ti. </span><br> <span class=sujato>“For a long time now, Sīha, your family has been a well-spring of support for the Jain ascetics. You should consider giving to them when they come.” </span><br><p id=an8.12:27.2><span class=root>“Imināpāhaṁ, bhante, bhagavato bhiyyoso mattāya attamano abhiraddho, yaṁ maṁ bhagavā evamāha: </span><br> <span class=sujato>“Now I’m even more delighted and satisfied with the Buddha, since he tells me to </span><br><p id=an8.12:27.3><span class=root>‘dīgharattaṁ kho te, sīha, nigaṇṭhānaṁ opānabhūtaṁ kulaṁ, yena nesaṁ upagatānaṁ piṇḍakaṁ dātabbaṁ maññeyyāsī’ti. </span><br> <span class=sujato>consider giving to the Jain ascetics when they come. </span><br><p id=an8.12:27.4><span class=root>Sutaṁ metaṁ, bhante: </span><br> <span class=sujato>Sir, I have heard that </span><br><p id=an8.12:27.5><span class=root>‘samaṇo gotamo evamāha—</span><br> <span class=sujato>the ascetic Gotama says this: </span><br><p id=an8.12:27.6><span class=root>mayhameva dānaṁ dātabbaṁ, mayhameva sāvakānaṁ dātabbaṁ; </span><br> <span class=sujato>‘Gifts should only be given to me, and to my disciples. </span><br><p id=an8.12:27.7><span class=root>mayhameva dinnaṁ mahapphalaṁ, na aññesaṁ dinnaṁ mahapphalaṁ; </span><br> <span class=sujato>Only what is given to me is very fruitful, not what is given to others. </span><br><p id=an8.12:27.8><span class=root>mayhameva sāvakānaṁ dinnaṁ mahapphalaṁ, na aññesaṁ sāvakānaṁ dinnaṁ mahapphalan’ti, </span><br> <span class=sujato>Only what is given to my disciples is very fruitful, not what is given to the disciples of others.’ </span><br><p id=an8.12:27.9><span class=root>atha ca pana maṁ bhagavā nigaṇṭhesupi dāne samādapeti. </span><br> <span class=sujato>Yet the Buddha encourages me to give to the Jain ascetics. </span><br><p id=an8.12:27.10><span class=root>Api ca, bhante, mayamettha kālaṁ jānissāma. </span><br> <span class=sujato>Well, sir, we’ll know the proper time for that. </span><br><p id=an8.12:27.11><span class=root>Esāhaṁ, bhante, tatiyampi bhagavantaṁ saraṇaṁ gacchāmi dhammañca bhikkhusaṅghañca. </span><br> <span class=sujato>For a third time, I go for refuge to the Buddha, to the teaching, and to the mendicant Saṅgha. </span><br><p id=an8.12:27.12><span class=root>Upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the Buddha remember me as a lay follower who has gone for refuge for life.” </span><br><p id=an8.12:28.1><span class=root>Atha kho bhagavā sīhassa senāpatissa anupubbiṁ kathaṁ kathesi, seyyathidaṁ—</span><br> <span class=sujato>Then the Buddha taught Sīha step by step, with </span><br><p id=an8.12:28.2><span class=root>dānakathaṁ sīlakathaṁ saggakathaṁ, kāmānaṁ ādīnavaṁ okāraṁ saṅkilesaṁ nekkhamme ānisaṁsaṁ pakāsesi. </span><br> <span class=sujato>a talk on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation. </span><br><p id=an8.12:28.3><span class=root>Yadā bhagavā aññāsi sīhaṁ senāpatiṁ kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><br> <span class=sujato>And when the Buddha knew that Sīha’s mind was ready, pliable, rid of hindrances, elated, and confident he explained the special teaching of the Buddhas: </span><br><p id=an8.12:28.4><span class=root>dukkhaṁ samudayaṁ nirodhaṁ maggaṁ. </span><br> <span class=sujato>suffering, its origin, its cessation, and the path. </span><br><p id=an8.12:28.5><span class=root>Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya; </span><br> <span class=sujato>Just as a clean cloth rid of stains would properly absorb dye, </span><br><p id=an8.12:28.6><span class=root>evamevaṁ sīhassa senāpatissa tasmiṁyeva āsane virajaṁ vītamalaṁ dhammacakkhuṁ udapādi: </span><br> <span class=sujato>in that very seat the stainless, immaculate vision of the Dhamma arose in General Sīha: </span><br><p id=an8.12:28.7><span class=root>“yaṁ kiñci samudayadhammaṁ sabbaṁ taṁ nirodhadhamman”ti. </span><br> <span class=sujato>“Everything that has a beginning has an end.” </span><br><p id=an8.12:29.1><span class=root>Atha kho sīho senāpati diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane bhagavantaṁ etadavoca: </span><br> <span class=sujato>Then Sīha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He said to the Buddha, </span><br><p id=an8.12:29.2><span class=root>“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti. </span><br> <span class=sujato>“Sir, may the Buddha together with the mendicant Saṅgha please accept tomorrow’s meal from me.” </span><br><p id=an8.12:29.3><span class=root>Adhivāsesi bhagavā tuṇhībhāvena. </span><br> <span class=sujato>The Buddha consented with silence. </span><br><p id=an8.12:29.4><span class=root>Atha kho sīho senāpati bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>Then, knowing that the Buddha had consented, Sīha got up from his seat, bowed, and respectfully circled the Buddha, keeping him on his right, before leaving. </span><br><p id=an8.12:30.1><span class=root>Atha kho sīho senāpati aññataraṁ purisaṁ āmantesi: </span><br> <span class=sujato>Then Sīha addressed a certain man, </span><br><p id=an8.12:30.2><span class=root>“gaccha tvaṁ, ambho purisa, pavattamaṁsaṁ jānāhī”ti. </span><br> <span class=sujato>“Worthy, please find out if there is any meat ready for sale.” </span><br><p id=an8.12:30.3><span class=root>Atha kho sīho senāpati tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi: </span><br> <span class=sujato>And when the night had passed General Sīha had delicious fresh and cooked foods prepared in his own home. Then he had the Buddha informed of the time, saying, </span><br><p id=an8.12:30.4><span class=root>“kālo, bhante, niṭṭhitaṁ bhattan”ti. </span><br> <span class=sujato>“Sir, it’s time. The meal is ready.” </span><br><p id=an8.12:31.1><span class=root>Atha kho bhagavā pubbaṇhasamayaṁ nivāsetvā pattacīvaramādāya yena sīhassa senāpatissa nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena. </span><br> <span class=sujato>Then the Buddha robed up in the morning and, taking his bowl and robe, went to Sīha’s home, where he sat on the seat spread out, together with the Saṅgha of mendicants. </span><br><p id=an8.12:31.2><span class=root>Tena kho pana samayena sambahulā nigaṇṭhā vesāliyaṁ rathikāya rathikaṁ siṅghāṭakena siṅghāṭakaṁ bāhā paggayha kandanti: </span><br> <span class=sujato>Now at that time many Jain ascetics in Vesālī went from street to street and from square to square, calling out with raised arms: </span><br><p id=an8.12:31.3><span class=root>“ajja sīhena senāpatinā thūlaṁ pasuṁ vadhitvā samaṇassa gotamassa bhattaṁ kataṁ. </span><br> <span class=sujato>“Today General Sīha has slaughtered a fat calf for the ascetic Gotama’s meal. </span><br><p id=an8.12:31.4><span class=root>Taṁ samaṇo gotamo jānaṁ uddissakataṁ maṁsaṁ paribhuñjati paṭiccakamman”ti. </span><br> <span class=sujato>The ascetic Gotama knowingly eats meat prepared specially for him: this is a deed he caused.” </span><br><p id=an8.12:32.1><span class=root>Atha kho aññataro puriso yena sīho senāpati tenupasaṅkami; upasaṅkamitvā sīhassa senāpatissa upakaṇṇake ārocesi: </span><br> <span class=sujato>Then a certain person went up to Sīha and whispered in his ear, </span><br><p id=an8.12:32.2><span class=root>“yagghe, bhante, jāneyyāsi. </span><br> <span class=sujato>“Please sir, you should know this. </span><br><p id=an8.12:32.3><span class=root>Ete sambahulā nigaṇṭhā vesāliyaṁ rathikāya rathikaṁ siṅghāṭakena siṅghāṭakaṁ bāhā paggayha kandanti: </span><br> <span class=sujato>Many Jain ascetics in Vesālī are going from street to street and square to square, calling out with raised arms: </span><br><p id=an8.12:32.4><span class=root>‘ajja sīhena senāpatinā thūlaṁ pasuṁ vadhitvā samaṇassa gotamassa bhattaṁ kataṁ. </span><br> <span class=sujato>‘Today General Sīha has slaughtered a fat calf for the ascetic Gotama’s meal. </span><br><p id=an8.12:32.5><span class=root>Taṁ samaṇo gotamo jānaṁ uddissakataṁ maṁsaṁ paribhuñjati paṭiccakamman’ti. </span><br> <span class=sujato>The ascetic Gotama knowingly eats meat prepared specially for him: this is a deed he caused.’” </span><br><p id=an8.12:32.6><span class=root>Alaṁ ayyo dīgharattañhi te āyasmanto avaṇṇakāmā buddhassa avaṇṇakāmā dhammassa avaṇṇakāmā saṅghassa. </span><br> <span class=sujato>“Enough, master. For a long time those venerables have wanted to discredit the Buddha, his teaching, and his Saṅgha. </span><br><p id=an8.12:32.7><span class=root>Na ca panete āyasmanto jiridanti taṁ bhagavantaṁ asatā tucchā musā abhūtena abbhācikkhituṁ; </span><br> <span class=sujato>They’ll never stop misrepresenting the Buddha with their incorrect, hollow, false, untruthful claims. </span><br><p id=an8.12:32.8><span class=root>na ca mayaṁ jīvitahetupi sañcicca pāṇaṁ jīvitā voropeyyāmā”ti. </span><br> <span class=sujato>We would never deliberately take the life of a living creature, not even for life’s sake.” </span><br><p id=an8.12:33.1><span class=root>Atha kho sīho senāpati buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi. </span><br> <span class=sujato>Then Sīha served and satisfied the mendicant Saṅgha headed by the Buddha with his own hands with delicious fresh and cooked foods. </span><br><p id=an8.12:33.2><span class=root>Atha kho sīho senāpati bhagavantaṁ bhuttāviṁ onītapattapāṇiṁ ekamantaṁ nisīdi. </span><br> <span class=sujato>When the Buddha had eaten and washed his hand and bowl, Sīha sat down to one side. </span><br><p id=an8.12:33.3><span class=root>Ekamantaṁ nisinnaṁ kho sīhaṁ senāpatiṁ bhagavā dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmīti. </span><br> <span class=sujato>Then the Buddha educated, encouraged, fired up, and inspired him with a Dhamma talk, after which he got up from his seat and left. </span><br><p id=an8.12:33.4><span class=root>Dutiyaṁ. </span><br></main><footer class="container footer"><small><a href=/about>Contact info</a></small></footer>