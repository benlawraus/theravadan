<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0012.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0011.html>Previous</a><a href=/canon/en/pli/ms/sutta/an/an0008/an0008P0013.html>Next</a></div><p><div class=verse-container id=an8.12:0.1><span>Aṅguttara Nikāya 8.12 </span><span class="translation sujato">Numbered Discourses 8.12 </span></div><p><div class=verse-container id=an8.12:0.2><span>2. Mahāvagga </span><span class="translation sujato">2. The Great Chapter </span></div><p><div class=verse-container id=an8.12:0.3><span class=big-bold>Sīhasutta </span><span class="translation sujato">With Sīha </span></div><p><div class=verse-container id=an8.12:1.1><span>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=an8.12:1.2><span>Tena kho pana samayena sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti. </span><span class="translation sujato">Now at that time several very prominent Licchavis were sitting together at the town hall, praising the Buddha, his teaching, and the Saṅgha in many ways. </span></div><p><div class=verse-container id=an8.12:2.1><span>Tena kho pana samayena sīho senāpati nigaṇṭhasāvako tassaṁ parisāyaṁ nisinno hoti. </span><span class="translation sujato">Now at that time General Sīha, a disciple of the Jains, was sitting in that assembly. </span></div><p><div class=verse-container id=an8.12:2.2><span>Atha kho sīhassa senāpatissa etadahosi: </span><span class="translation sujato">He thought, </span></div><p><div class=verse-container id=an8.12:2.3><span>“nissaṁsayaṁ kho so bhagavā arahaṁ sammāsambuddho bhavissati, tathā hime sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti. </span><span class="translation sujato">“That Blessed One must without a doubt be a perfected one, a fully awakened Buddha. For several very prominent Licchavis are praising the Buddha, his teaching, and the Saṅgha in many ways. </span></div><p><div class=verse-container id=an8.12:2.4><span>Yannūnāhaṁ taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti. </span><span class="translation sujato">Why don’t I go to see that Blessed One, the perfected one, the fully awakened Buddha!” </span></div><p><div class=verse-container id=an8.12:2.5><span>Atha kho sīho senāpati yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ etadavoca: </span><span class="translation sujato">Then General Sīha went to the Jain ascetic of the Ñātika clan and said to him, </span></div><p><div class=verse-container id=an8.12:2.6><span>“icchāmahaṁ, bhante, samaṇaṁ gotamaṁ dassanāya upasaṅkamitun”ti. </span><span class="translation sujato">“Sir, I’d like to go to see the ascetic Gotama.” </span></div><p><div class=verse-container id=an8.12:3.1><span>“Kiṁ pana tvaṁ, sīha, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi? </span><span class="translation sujato">“But Sīha, you believe in the doctrine of action. Why should you go to see the ascetic Gotama, who teaches a doctrine of inaction? </span></div><p><div class=verse-container id=an8.12:3.2><span>Samaṇo hi, sīha, gotamo akiriyavādo, akiriyāya dhammaṁ deseti, tena ca sāvake vinetī”ti. </span><span class="translation sujato">For the ascetic Gotama believes in a doctrine of inaction, he teaches inaction, and he guides his disciples in that way.” </span></div><p><div class=verse-container id=an8.12:3.3><span>Atha kho sīhassa senāpatissa yo ahosi gamiyābhisaṅkhāro bhagavantaṁ dassanāya, so paṭippassambhi. </span><span class="translation sujato">Then Sīha’s determination to go and see the Buddha died down. </span></div><p><div class=verse-container id=an8.12:4.1><span>Dutiyampi kho sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa …pe… dhammassa …pe… saṅghassa vaṇṇaṁ bhāsanti. </span><span class="translation sujato">For a second time, several prominent Licchavis were sitting together at the town hall, praising the Buddha, his teaching, and the Saṅgha in many ways. </span></div><p><div class=verse-container id=an8.12:4.2><span>Dutiyampi kho sīhassa senāpatissa etadahosi: </span><span class="translation sujato">And for a second time Sīha thought: </span></div><p><div class=verse-container id=an8.12:4.3><span>“nissaṁsayaṁ kho so bhagavā arahaṁ sammāsambuddho bhavissati, tathā hime sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa …pe… saṅghassa vaṇṇaṁ bhāsanti. </span></div><p><div class=verse-container id=an8.12:4.4><span>Yannūnāhaṁ taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti. </span><span class="translation sujato">“Why don’t I go to see that Blessed One, the perfected one, the fully awakened Buddha!” </span></div><p><div class=verse-container id=an8.12:4.5><span>Atha kho sīho senāpati yena nigaṇṭho nāṭaputto tenupasaṅkami; upasaṅkamitvā nigaṇṭhaṁ nāṭaputtaṁ etadavoca: </span><span class="translation sujato">Then General Sīha went to the Jain Ñātika … </span></div><p><div class=verse-container id=an8.12:4.6><span>“icchāmahaṁ, bhante, samaṇaṁ gotamaṁ dassanāya upasaṅkamitun”ti. </span></div><p><div class=verse-container id=an8.12:5.1><span>“Kiṁ pana tvaṁ, sīha, kiriyavādo samāno akiriyavādaṁ samaṇaṁ gotamaṁ dassanāya upasaṅkamissasi? </span></div><p><div class=verse-container id=an8.12:5.2><span>Samaṇo hi, sīha, gotamo akiriyavādo akiriyāya dhammaṁ deseti, tena ca sāvake vinetī”ti. </span></div><p><div class=verse-container id=an8.12:5.3><span>Dutiyampi kho sīhassa senāpatissa yo ahosi gamiyābhisaṅkhāro bhagavantaṁ dassanāya, so paṭippassambhi. </span><span class="translation sujato">Then for a second time Sīha’s determination to go and see the Buddha died down. </span></div><p><div class=verse-container id=an8.12:6.1><span>Tatiyampi kho sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa …pe… dhammassa …pe… saṅghassa vaṇṇaṁ bhāsanti. </span><span class="translation sujato">For a third time, several prominent Licchavis were sitting together at the town hall, praising the Buddha, his teaching, and the Saṅgha in many ways. </span></div><p><div class=verse-container id=an8.12:6.2><span>Tatiyampi kho sīhassa senāpatissa etadahosi: </span><span class="translation sujato">And for a third time Sīha thought, </span></div><p><div class=verse-container id=an8.12:6.3><span>“nissaṁsayaṁ kho so bhagavā arahaṁ sammāsambuddho bhavissati, tathā hime sambahulā abhiññātā abhiññātā licchavī santhāgāre sannisinnā sannipatitā anekapariyāyena buddhassa vaṇṇaṁ bhāsanti, dhammassa vaṇṇaṁ bhāsanti, saṅghassa vaṇṇaṁ bhāsanti. </span><span class="translation sujato">“That Blessed One must without a doubt be a perfected one, a fully awakened Buddha. For several very prominent Licchavis are praising the Buddha, his teaching, and the Saṅgha in many ways. </span></div><p><div class=verse-container id=an8.12:6.4><span>Kiṁ hime karissanti nigaṇṭhā apalokitā vā anapalokitā vā? </span><span class="translation sujato">What can these Jains do to me, whether I take leave of them or not? </span></div><p><div class=verse-container id=an8.12:6.5><span>Yannūnāhaṁ anapaloketvāva nigaṇṭhe taṁ bhagavantaṁ dassanāya upasaṅkameyyaṁ arahantaṁ sammāsambuddhan”ti. </span><span class="translation sujato">Why don’t I, without taking leave of them, go to see that Blessed One, the perfected one, the fully awakened Buddha!” </span></div><p><div class=verse-container id=an8.12:7.1><span>Atha kho sīho senāpati pañcamattehi rathasatehi divādivassa vesāliyā niyyāsi bhagavantaṁ dassanāya. </span><span class="translation sujato">Then Sīha, with around five hundred chariots, set out from Vesālī in the middle of the day to see the Buddha. </span></div><p><div class=verse-container id=an8.12:7.2><span>Yāvatikā yānassa bhūmi, yānena gantvā yānā paccorohitvā pattikova agamāsi. </span><span class="translation sujato">He went by carriage as far as the terrain allowed, then descended and went by foot. </span></div><p><div class=verse-container id=an8.12:7.3><span>Atha kho sīho senāpati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sīho senāpati bhagavantaṁ etadavoca: </span><span class="translation sujato">Then General Sīha went up to the Buddha, bowed, sat down to one side, and said to him: </span></div><p><div class=verse-container id=an8.12:8.1><span>“Sutaṁ metaṁ, bhante: </span><span class="translation sujato">“Sir, I have heard this: </span></div><p><div class=verse-container id=an8.12:8.2><span>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti. </span><span class="translation sujato">‘The ascetic Gotama believes in a doctrine of inaction, he teaches inaction, and he guides his disciples in that way.’ </span></div><p><div class=verse-container id=an8.12:8.3><span>Ye te, bhante, evamāhaṁsu: ‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti, kacci te, bhante, bhagavato vuttavādino na ca bhagavantaṁ abhūtena abbhācikkhanti dhammassa cānudhammaṁ byākaronti na ca koci sahadhammiko vādānuvādo gārayhaṁ ṭhānaṁ āgacchati? </span><span class="translation sujato">I trust those who say this repeat what the Buddha has said, and do not misrepresent him with an untruth? Is their explanation in line with the teaching? Are there any legitimate grounds for rebuttal and criticism? </span></div><p><div class=verse-container id=an8.12:8.4><span>Anabbhakkhātukāmā hi mayaṁ, bhante, bhagavantan”ti. </span><span class="translation sujato">For we don’t want to misrepresent the Blessed One.” </span></div><p><div class=verse-container id=an8.12:9.1><span>“Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">“There is, Sīha, a sense in which you could rightly say that </span></div><p><div class=verse-container id=an8.12:9.2><span>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti. </span><span class="translation sujato">I believe in inaction, I teach inaction, and I guide my disciples in that way. </span></div><p><div class=verse-container id=an8.12:10.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:10.2><span>‘kiriyavādo samaṇo gotamo, kiriyāya dhammaṁ deseti, tena ca sāvake vinetī’ti. </span><span class="translation sujato">I believe in action, I teach action, and I guide my disciples in that way. </span></div><p><div class=verse-container id=an8.12:11.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:11.2><span>‘ucchedavādo samaṇo gotamo, ucchedāya dhammaṁ deseti, tena ca sāvake vinetī’ti. </span><span class="translation sujato">I believe in annihilationism, I teach annihilation, and I guide my disciples in that way. </span></div><p><div class=verse-container id=an8.12:12.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:12.2><span>‘jegucchī samaṇo gotamo, jegucchitāya dhammaṁ deseti, tena ca sāvake vinetī’ti. </span><span class="translation sujato">I’m disgusted, I teach disgust, and I guide my disciples in that way. </span></div><p><div class=verse-container id=an8.12:13.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:13.2><span>‘venayiko samaṇo gotamo, vinayāya dhammaṁ deseti, tena ca sāvake vinetī’ti. </span><span class="translation sujato">I’m an exterminator, I teach extermination, and I guide my disciples in that way. </span></div><p><div class=verse-container id=an8.12:14.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:14.2><span>‘tapassī samaṇo gotamo, tapassitāya dhammaṁ deseti, tena ca sāvake vinetī’ti. </span><span class="translation sujato">I’m a mortifier, I teach mortification, and I guide my disciples in that way. </span></div><p><div class=verse-container id=an8.12:15.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:15.2><span>‘apagabbho samaṇo gotamo, apagabbhatāya dhammaṁ deseti, tena ca sāvake vinetī’ti. </span><span class="translation sujato">I’m immature, I teach immaturity, and I guide my disciples in that way. </span></div><p><div class=verse-container id=an8.12:16.1><span>Atthi, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And there is a sense in which you could rightly say that </span></div><p><div class=verse-container id=an8.12:16.2><span>‘assāsako samaṇo gotamo, assāsāya dhammaṁ deseti, tena ca sāvake vinetī’ti. </span><span class="translation sujato">I’m ambitious, I teach ambition, and I guide my disciples in that way. </span></div><p><div class=verse-container id=an8.12:17.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:17.2><span>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti? </span><span class="translation sujato">I believe in inaction, I teach inaction, and I guide my disciples in that way? </span></div><p><div class=verse-container id=an8.12:17.3><span>Ahañhi, sīha, akiriyaṁ vadāmi kāyaduccaritassa vacīduccaritassa manoduccaritassa; </span><span class="translation sujato">I teach inaction regarding bad bodily, verbal, and mental conduct, </span></div><p><div class=verse-container id=an8.12:17.4><span>anekavihitānaṁ pāpakānaṁ akusalānaṁ dhammānaṁ akiriyaṁ vadāmi. </span><span class="translation sujato">and the many kinds of unskillful things. </span></div><p><div class=verse-container id=an8.12:17.5><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I teach inaction. </span></div><p><div class=verse-container id=an8.12:17.6><span>‘akiriyavādo samaṇo gotamo, akiriyāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:18.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:18.2><span>‘kiriyavādo samaṇo gotamo, kiriyāya dhammaṁ deseti, tena ca sāvake vinetī’ti? </span><span class="translation sujato">I believe in action, I teach action, and I guide my disciples in that way? </span></div><p><div class=verse-container id=an8.12:18.3><span>Ahañhi, sīha, kiriyaṁ vadāmi kāyasucaritassa vacīsucaritassa manosucaritassa; </span><span class="translation sujato">I teach action regarding good bodily, verbal, and mental conduct, </span></div><p><div class=verse-container id=an8.12:18.4><span>anekavihitānaṁ kusalānaṁ dhammānaṁ kiriyaṁ vadāmi. </span><span class="translation sujato">and the many kinds of skillful things. </span></div><p><div class=verse-container id=an8.12:18.5><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I teach action. </span></div><p><div class=verse-container id=an8.12:18.6><span>‘kiriyavādo samaṇo gotamo, kiriyāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:19.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:19.2><span>‘ucchedavādo samaṇo gotamo, ucchedāya dhammaṁ deseti, tena ca sāvake vinetī’ti? </span><span class="translation sujato">I believe in annihilationism, I teach annihilation, and I guide my disciples in that way? </span></div><p><div class=verse-container id=an8.12:19.3><span>Ahañhi, sīha, ucchedaṁ vadāmi rāgassa dosassa mohassa; </span><span class="translation sujato">I teach the annihilation of greed, hate, and delusion, </span></div><p><div class=verse-container id=an8.12:19.4><span>anekavihitānaṁ pāpakānaṁ akusalānaṁ dhammānaṁ ucchedaṁ vadāmi. </span><span class="translation sujato">and the many kinds of unskillful things. </span></div><p><div class=verse-container id=an8.12:19.5><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I teach annihilationism. </span></div><p><div class=verse-container id=an8.12:19.6><span>‘ucchedavādo samaṇo gotamo, ucchedāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:20.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:20.2><span>‘jegucchī samaṇo gotamo, jegucchitāya dhammaṁ deseti, tena ca sāvake vinetī’ti? </span><span class="translation sujato">I’m disgusted, I teach disgust, and I guide my disciples in that way? </span></div><p><div class=verse-container id=an8.12:20.3><span>Ahañhi, sīha, jigucchāmi kāyaduccaritena vacīduccaritena manoduccaritena; </span><span class="translation sujato">I’m disgusted by bad conduct by way of body, speech, and mind, </span></div><p><div class=verse-container id=an8.12:20.4><span>jigucchāmi anekavihitānaṁ pāpakānaṁ akusalānaṁ dhammānaṁ samāpattiyā. </span><span class="translation sujato">and by attainment of the many kinds of unskillful things. </span></div><p><div class=verse-container id=an8.12:20.5><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I’m disgusted. </span></div><p><div class=verse-container id=an8.12:20.6><span>‘jegucchī samaṇo gotamo, jegucchitāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:21.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:21.2><span>‘venayiko samaṇo gotamo, vinayāya dhammaṁ deseti, tena ca sāvake vinetī’ti? </span><span class="translation sujato">I’m an exterminator, I teach extermination, and I guide my disciples in that way? </span></div><p><div class=verse-container id=an8.12:21.3><span>Ahañhi, sīha, vinayāya dhammaṁ desemi rāgassa dosassa mohassa; </span><span class="translation sujato">I teach the extermination of greed, hate, and delusion, </span></div><p><div class=verse-container id=an8.12:21.4><span>anekavihitānaṁ pāpakānaṁ akusalānaṁ dhammānaṁ vinayāya dhammaṁ desemi. </span><span class="translation sujato">and the many kinds of unskillful things. </span></div><p><div class=verse-container id=an8.12:21.5><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I’m an exterminator. </span></div><p><div class=verse-container id=an8.12:21.6><span>‘venayiko samaṇo gotamo, vinayāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:22.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:22.2><span>‘tapassī samaṇo gotamo, tapassitāya dhammaṁ deseti, tena ca sāvake vinetī’ti? </span><span class="translation sujato">I’m a mortifier, I teach mortification, and I guide my disciples in that way? </span></div><p><div class=verse-container id=an8.12:22.3><span>Tapanīyāhaṁ, sīha, pāpake akusale dhamme vadāmi kāyaduccaritaṁ vacīduccaritaṁ manoduccaritaṁ. </span><span class="translation sujato">I say that bad conduct by way of body, speech, and mind should be mortified. </span></div><p><div class=verse-container id=an8.12:22.4><span>Yassa kho, sīha, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ ‘tapassī’ti vadāmi. </span><span class="translation sujato">I say that a mortifier is someone who has given up unskillful qualities that should be mortified. They’ve cut them off at the root, made them like a palm stump, obliterated them, so that they’re unable to arise in the future. </span></div><p><div class=verse-container id=an8.12:22.5><span>Tathāgatassa kho, sīha, tapanīyā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">The Realized One is someone who has given up unskillful qualities that should be mortified. He has cut them off at the root, made them like a palm stump, obliterated them, so that they’re unable to arise in the future. </span></div><p><div class=verse-container id=an8.12:22.6><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I’m a mortifier. </span></div><p><div class=verse-container id=an8.12:22.7><span>‘tapassī samaṇo gotamo, tapassitāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:23.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:23.2><span>‘apagabbho samaṇo gotamo, apagabbhatāya dhammaṁ deseti, tena ca sāvake vinetī’ti? </span><span class="translation sujato">I’m immature, I teach immaturity, and I guide my disciples in that way? </span></div><p><div class=verse-container id=an8.12:23.3><span>Yassa kho, sīha, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā, tamahaṁ ‘apagabbho’ti vadāmi. </span><span class="translation sujato">I say that an immature person is someone who has given up future wombs and rebirth into a new state of existence. They’ve cut them off at the root, made them like a palm stump, obliterated them, so that they’re unable to arise in the future. </span></div><p><div class=verse-container id=an8.12:23.4><span>Tathāgatassa kho, sīha, āyatiṁ gabbhaseyyā punabbhavābhinibbatti pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><span class="translation sujato">The Realized One has given up future wombs and rebirth into a new state of existence. He has cut them off at the root, made them like a palm stump, obliterated them, so that they’re unable to arise in the future. </span></div><p><div class=verse-container id=an8.12:23.5><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I’m immature. </span></div><p><div class=verse-container id=an8.12:23.6><span>‘apagabbho samaṇo gotamo, apagabbhatāya dhammaṁ deseti, tena ca sāvake vinetī’ti. </span></div><p><div class=verse-container id=an8.12:24.1><span>Katamo ca, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">And what’s the sense in which you could rightly say that </span></div><p><div class=verse-container id=an8.12:24.2><span>‘assāsako samaṇo gotamo, assāsāya dhammaṁ deseti, tena ca sāvake vinetī’ti? </span><span class="translation sujato">I’m ambitious, I teach ambition, and I guide my disciples in that way? </span></div><p><div class=verse-container id=an8.12:24.3><span>Ahañhi, sīha, assāsako paramena assāsena, assāsāya dhammaṁ desemi, tena ca sāvake vinemi. </span><span class="translation sujato">I’m ambitious to offer solace, the highest solace, I teach solace, and I guide my disciples in that way. </span></div><p><div class=verse-container id=an8.12:24.4><span>Ayaṁ kho, sīha, pariyāyo, yena maṁ pariyāyena sammā vadamāno vadeyya: </span><span class="translation sujato">In this sense you could rightly say that I’m ambitious.” </span></div><p><div class=verse-container id=an8.12:24.5><span>‘assāsako samaṇo gotamo, assāsāya dhammaṁ deseti, tena ca sāvake vinetī’”ti. </span></div><p><div class=verse-container id=an8.12:25.1><span>Evaṁ vutte, sīho senāpati bhagavantaṁ etadavoca: </span><span class="translation sujato">When he said this, General Sīha said to the Buddha, </span></div><p><div class=verse-container id=an8.12:25.2><span>“abhikkantaṁ, bhante, abhikkantaṁ, bhante …pe… </span><span class="translation sujato">“Excellent, sir! Excellent! </span></div><p><div class=verse-container id=an8.12:25.3><span>upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=an8.12:26.1><span>“Anuviccakāraṁ kho, sīha, karohi. Anuviccakāro tumhādisānaṁ ñātamanussānaṁ sādhu hotī”ti. </span><span class="translation sujato">“Sīha, you should act after careful consideration. It’s good for well-known people such as yourself to act after careful consideration.” </span></div><p><div class=verse-container id=an8.12:26.2><span>“Imināpāhaṁ, bhante, bhagavato bhiyyoso mattāya attamano abhiraddho, yaṁ maṁ bhagavā evamāha: ‘anuviccakāraṁ kho, sīha, karohi. Anuviccakāro tumhādisānaṁ ñātamanussānaṁ sādhu hotī’ti. </span><span class="translation sujato">“Now I’m even more delighted and satisfied with the Buddha, since he tells me to act after careful consideration. </span></div><p><div class=verse-container id=an8.12:26.3><span>Mañhi, bhante, aññatitthiyā sāvakaṁ labhitvā kevalakappaṁ vesāliṁ paṭākaṁ parihareyyuṁ: </span><span class="translation sujato">For if the followers of other religions were to gain me as a disciple, they’d carry a banner all over Vesālī, saying: </span></div><p><div class=verse-container id=an8.12:26.4><span>‘sīho amhākaṁ senāpati sāvakattaṁ upagato’ti. </span><span class="translation sujato">‘General Sīha has become our disciple!’ </span></div><p><div class=verse-container id=an8.12:26.5><span>Atha ca pana bhagavā evamāha: ‘anuviccakāraṁ, sīha, karohi. Anuviccakāro tumhādisānaṁ ñātamanussānaṁ sādhu hotī’ti. </span><span class="translation sujato">And yet the Buddha tells me to act after careful consideration. </span></div><p><div class=verse-container id=an8.12:26.6><span>Esāhaṁ, bhante, dutiyampi bhagavantaṁ saraṇaṁ gacchāmi dhammañca bhikkhusaṅghañca. </span><span class="translation sujato">For a second time, I go for refuge to the Buddha, to the teaching, and to the mendicant Saṅgha. </span></div><p><div class=verse-container id=an8.12:26.7><span>Upāsakaṁ maṁ bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=an8.12:27.1><span>“Dīgharattaṁ kho te, sīha, nigaṇṭhānaṁ opānabhūtaṁ kulaṁ, yena nesaṁ upagatānaṁ piṇḍakaṁ dātabbaṁ maññeyyāsī”ti. </span><span class="translation sujato">“For a long time now, Sīha, your family has been a well-spring of support for the Jain ascetics. You should consider giving to them when they come.” </span></div><p><div class=verse-container id=an8.12:27.2><span>“Imināpāhaṁ, bhante, bhagavato bhiyyoso mattāya attamano abhiraddho, yaṁ maṁ bhagavā evamāha: </span><span class="translation sujato">“Now I’m even more delighted and satisfied with the Buddha, since he tells me to </span></div><p><div class=verse-container id=an8.12:27.3><span>‘dīgharattaṁ kho te, sīha, nigaṇṭhānaṁ opānabhūtaṁ kulaṁ, yena nesaṁ upagatānaṁ piṇḍakaṁ dātabbaṁ maññeyyāsī’ti. </span><span class="translation sujato">consider giving to the Jain ascetics when they come. </span></div><p><div class=verse-container id=an8.12:27.4><span>Sutaṁ metaṁ, bhante: </span><span class="translation sujato">Sir, I have heard that </span></div><p><div class=verse-container id=an8.12:27.5><span>‘samaṇo gotamo evamāha—</span><span class="translation sujato">the ascetic Gotama says this: </span></div><p><div class=verse-container id=an8.12:27.6><span>mayhameva dānaṁ dātabbaṁ, mayhameva sāvakānaṁ dātabbaṁ; </span><span class="translation sujato">‘Gifts should only be given to me, and to my disciples. </span></div><p><div class=verse-container id=an8.12:27.7><span>mayhameva dinnaṁ mahapphalaṁ, na aññesaṁ dinnaṁ mahapphalaṁ; </span><span class="translation sujato">Only what is given to me is very fruitful, not what is given to others. </span></div><p><div class=verse-container id=an8.12:27.8><span>mayhameva sāvakānaṁ dinnaṁ mahapphalaṁ, na aññesaṁ sāvakānaṁ dinnaṁ mahapphalan’ti, </span><span class="translation sujato">Only what is given to my disciples is very fruitful, not what is given to the disciples of others.’ </span></div><p><div class=verse-container id=an8.12:27.9><span>atha ca pana maṁ bhagavā nigaṇṭhesupi dāne samādapeti. </span><span class="translation sujato">Yet the Buddha encourages me to give to the Jain ascetics. </span></div><p><div class=verse-container id=an8.12:27.10><span>Api ca, bhante, mayamettha kālaṁ jānissāma. </span><span class="translation sujato">Well, sir, we’ll know the proper time for that. </span></div><p><div class=verse-container id=an8.12:27.11><span>Esāhaṁ, bhante, tatiyampi bhagavantaṁ saraṇaṁ gacchāmi dhammañca bhikkhusaṅghañca. </span><span class="translation sujato">For a third time, I go for refuge to the Buddha, to the teaching, and to the mendicant Saṅgha. </span></div><p><div class=verse-container id=an8.12:27.12><span>Upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=an8.12:28.1><span>Atha kho bhagavā sīhassa senāpatissa anupubbiṁ kathaṁ kathesi, seyyathidaṁ—</span><span class="translation sujato">Then the Buddha taught Sīha step by step, with </span></div><p><div class=verse-container id=an8.12:28.2><span>dānakathaṁ sīlakathaṁ saggakathaṁ, kāmānaṁ ādīnavaṁ okāraṁ saṅkilesaṁ nekkhamme ānisaṁsaṁ pakāsesi. </span><span class="translation sujato">a talk on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation. </span></div><p><div class=verse-container id=an8.12:28.3><span>Yadā bhagavā aññāsi sīhaṁ senāpatiṁ kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><span class="translation sujato">And when the Buddha knew that Sīha’s mind was ready, pliable, rid of hindrances, elated, and confident he explained the special teaching of the Buddhas: </span></div><p><div class=verse-container id=an8.12:28.4><span>dukkhaṁ samudayaṁ nirodhaṁ maggaṁ. </span><span class="translation sujato">suffering, its origin, its cessation, and the path. </span></div><p><div class=verse-container id=an8.12:28.5><span>Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya; </span><span class="translation sujato">Just as a clean cloth rid of stains would properly absorb dye, </span></div><p><div class=verse-container id=an8.12:28.6><span>evamevaṁ sīhassa senāpatissa tasmiṁyeva āsane virajaṁ vītamalaṁ dhammacakkhuṁ udapādi: </span><span class="translation sujato">in that very seat the stainless, immaculate vision of the Dhamma arose in General Sīha: </span></div><p><div class=verse-container id=an8.12:28.7><span>“yaṁ kiñci samudayadhammaṁ sabbaṁ taṁ nirodhadhamman”ti. </span><span class="translation sujato">“Everything that has a beginning has an end.” </span></div><p><div class=verse-container id=an8.12:29.1><span>Atha kho sīho senāpati diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane bhagavantaṁ etadavoca: </span><span class="translation sujato">Then Sīha saw, attained, understood, and fathomed the Dhamma. He went beyond doubt, got rid of indecision, and became self-assured and independent of others regarding the Teacher’s instructions. He said to the Buddha, </span></div><p><div class=verse-container id=an8.12:29.2><span>“adhivāsetu me, bhante, bhagavā svātanāya bhattaṁ saddhiṁ bhikkhusaṅghenā”ti. </span><span class="translation sujato">“Sir, may the Buddha together with the mendicant Saṅgha please accept tomorrow’s meal from me.” </span></div><p><div class=verse-container id=an8.12:29.3><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=an8.12:29.4><span>Atha kho sīho senāpati bhagavato adhivāsanaṁ viditvā uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then, knowing that the Buddha had consented, Sīha got up from his seat, bowed, and respectfully circled the Buddha, keeping him on his right, before leaving. </span></div><p><div class=verse-container id=an8.12:30.1><span>Atha kho sīho senāpati aññataraṁ purisaṁ āmantesi: </span><span class="translation sujato">Then Sīha addressed a certain man, </span></div><p><div class=verse-container id=an8.12:30.2><span>“gaccha tvaṁ, ambho purisa, pavattamaṁsaṁ jānāhī”ti. </span><span class="translation sujato">“Worthy, please find out if there is any meat ready for sale.” </span></div><p><div class=verse-container id=an8.12:30.3><span>Atha kho sīho senāpati tassā rattiyā accayena sake nivesane paṇītaṁ khādanīyaṁ bhojanīyaṁ paṭiyādāpetvā bhagavato kālaṁ ārocāpesi: </span><span class="translation sujato">And when the night had passed General Sīha had delicious fresh and cooked foods prepared in his own home. Then he had the Buddha informed of the time, saying, </span></div><p><div class=verse-container id=an8.12:30.4><span>“kālo, bhante, niṭṭhitaṁ bhattan”ti. </span><span class="translation sujato">“Sir, it’s time. The meal is ready.” </span></div><p><div class=verse-container id=an8.12:31.1><span>Atha kho bhagavā pubbaṇhasamayaṁ nivāsetvā pattacīvaramādāya yena sīhassa senāpatissa nivesanaṁ tenupasaṅkami; upasaṅkamitvā paññatte āsane nisīdi saddhiṁ bhikkhusaṅghena. </span><span class="translation sujato">Then the Buddha robed up in the morning and, taking his bowl and robe, went to Sīha’s home, where he sat on the seat spread out, together with the Saṅgha of mendicants. </span></div><p><div class=verse-container id=an8.12:31.2><span>Tena kho pana samayena sambahulā nigaṇṭhā vesāliyaṁ rathikāya rathikaṁ siṅghāṭakena siṅghāṭakaṁ bāhā paggayha kandanti: </span><span class="translation sujato">Now at that time many Jain ascetics in Vesālī went from street to street and from square to square, calling out with raised arms: </span></div><p><div class=verse-container id=an8.12:31.3><span>“ajja sīhena senāpatinā thūlaṁ pasuṁ vadhitvā samaṇassa gotamassa bhattaṁ kataṁ. </span><span class="translation sujato">“Today General Sīha has slaughtered a fat calf for the ascetic Gotama’s meal. </span></div><p><div class=verse-container id=an8.12:31.4><span>Taṁ samaṇo gotamo jānaṁ uddissakataṁ maṁsaṁ paribhuñjati paṭiccakamman”ti. </span><span class="translation sujato">The ascetic Gotama knowingly eats meat prepared specially for him: this is a deed he caused.” </span></div><p><div class=verse-container id=an8.12:32.1><span>Atha kho aññataro puriso yena sīho senāpati tenupasaṅkami; upasaṅkamitvā sīhassa senāpatissa upakaṇṇake ārocesi: </span><span class="translation sujato">Then a certain person went up to Sīha and whispered in his ear, </span></div><p><div class=verse-container id=an8.12:32.2><span>“yagghe, bhante, jāneyyāsi. </span><span class="translation sujato">“Please sir, you should know this. </span></div><p><div class=verse-container id=an8.12:32.3><span>Ete sambahulā nigaṇṭhā vesāliyaṁ rathikāya rathikaṁ siṅghāṭakena siṅghāṭakaṁ bāhā paggayha kandanti: </span><span class="translation sujato">Many Jain ascetics in Vesālī are going from street to street and square to square, calling out with raised arms: </span></div><p><div class=verse-container id=an8.12:32.4><span>‘ajja sīhena senāpatinā thūlaṁ pasuṁ vadhitvā samaṇassa gotamassa bhattaṁ kataṁ. </span><span class="translation sujato">‘Today General Sīha has slaughtered a fat calf for the ascetic Gotama’s meal. </span></div><p><div class=verse-container id=an8.12:32.5><span>Taṁ samaṇo gotamo jānaṁ uddissakataṁ maṁsaṁ paribhuñjati paṭiccakamman’ti. </span><span class="translation sujato">The ascetic Gotama knowingly eats meat prepared specially for him: this is a deed he caused.’” </span></div><p><div class=verse-container id=an8.12:32.6><span>Alaṁ ayyo dīgharattañhi te āyasmanto avaṇṇakāmā buddhassa avaṇṇakāmā dhammassa avaṇṇakāmā saṅghassa. </span><span class="translation sujato">“Enough, master. For a long time those venerables have wanted to discredit the Buddha, his teaching, and his Saṅgha. </span></div><p><div class=verse-container id=an8.12:32.7><span>Na ca panete āyasmanto jiridanti taṁ bhagavantaṁ asatā tucchā musā abhūtena abbhācikkhituṁ; </span><span class="translation sujato">They’ll never stop misrepresenting the Buddha with their incorrect, hollow, false, untruthful claims. </span></div><p><div class=verse-container id=an8.12:32.8><span>na ca mayaṁ jīvitahetupi sañcicca pāṇaṁ jīvitā voropeyyāmā”ti. </span><span class="translation sujato">We would never deliberately take the life of a living creature, not even for life’s sake.” </span></div><p><div class=verse-container id=an8.12:33.1><span>Atha kho sīho senāpati buddhappamukhaṁ bhikkhusaṅghaṁ paṇītena khādanīyena bhojanīyena sahatthā santappesi sampavāresi. </span><span class="translation sujato">Then Sīha served and satisfied the mendicant Saṅgha headed by the Buddha with his own hands with delicious fresh and cooked foods. </span></div><p><div class=verse-container id=an8.12:33.2><span>Atha kho sīho senāpati bhagavantaṁ bhuttāviṁ onītapattapāṇiṁ ekamantaṁ nisīdi. </span><span class="translation sujato">When the Buddha had eaten and washed his hand and bowl, Sīha sat down to one side. </span></div><p><div class=verse-container id=an8.12:33.3><span>Ekamantaṁ nisinnaṁ kho sīhaṁ senāpatiṁ bhagavā dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmīti. </span><span class="translation sujato">Then the Buddha educated, encouraged, fired up, and inspired him with a Dhamma talk, after which he got up from his seat and left. </span></div><p><div class=verse-container id=an8.12:33.4><span>Dutiyaṁ. </span></div><div class=flex-between><a href=/canon/en/pli/ms/sutta/an/an0008/an0008P0011.html>Previous</a><a href=/canon/en/pli/ms/sutta/an/an0008/an0008P0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>