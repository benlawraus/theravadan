<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0054.html>Deutsch</a> , <a href=/canon/pl/pli/ms/sutta/an/an0008/an0008P0054.html>Polski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0008/an0008P0053.html>Previous</a><a href=/canon/en/pli/ms/sutta/an/an0008/an0008P0055.html>Next</a></div><p id=an8.54:0.1><span class=root>Aṅguttara Nikāya 8.54 </span><br> <span class=sujato>Numbered Discourses 8.54 </span><br><p id=an8.54:0.2><span class=root>6. Gotamīvagga </span><br> <span class=sujato>6. Gotamī </span><br><p id=an8.54:0.3><span class="root big-bold">Dīghajāṇusutta </span><br> <span class=sujato>With Dīghajāṇu </span><br><p id=an8.54:1.1><span class=root>Ekaṁ samayaṁ bhagavā koliyesu viharati kakkarapattaṁ nāma koliyānaṁ nigamo. </span><br> <span class=sujato>At one time the Buddha was staying in the land of the Koliyans, where they have a town named Kakkarapatta. </span><br><p id=an8.54:1.2><span class=root>Atha kho dīghajāṇu koliyaputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho dīghajāṇu koliyaputto bhagavantaṁ etadavoca: </span><br> <span class=sujato>Then Dīghajāṇu the Koliyan went up to the Buddha, bowed, sat down to one side, and said to the Buddha: </span><br><p id=an8.54:1.3><span class=root>“mayaṁ, bhante, gihī kāmabhogino puttasambādhasayanaṁ ajjhāvasāma, kāsikacandanaṁ paccanubhoma, mālāgandhavilepanaṁ dhārayāma, jātarūparajataṁ sādayāma. </span><br> <span class=sujato>“Sir, we are laypeople who enjoy sensual pleasures and living at home with our children. We use sandalwood imported from Kāsi, we wear garlands, fragrance, and makeup, and we accept gold and currency. </span><br><p id=an8.54:1.4><span class=root>Tesaṁ no, bhante, bhagavā amhākaṁ tathā dhammaṁ desetu ye amhākaṁ assu dhammā diṭṭhadhammahitāya diṭṭhadhammasukhāya, samparāyahitāya samparāyasukhāyā”ti. </span><br> <span class=sujato>May the Buddha please teach us the Dhamma in a way that leads to our welfare and happiness in this life and in future lives.” </span><br><p id=an8.54:2.1><span class=root>“Cattārome, byagghapajja, dhammā kulaputtassa diṭṭhadhammahitāya saṁvattanti diṭṭhadhammasukhāya. </span><br> <span class=sujato>“Byagghapajja, these four things lead to the welfare and happiness of a gentleman in this life. </span><br><p id=an8.54:2.2><span class=root>Katame cattāro? </span><br> <span class=sujato>What four? </span><br><p id=an8.54:2.3><span class=root>Uṭṭhānasampadā, ārakkhasampadā, kalyāṇamittatā, samajīvitā. </span><br> <span class=sujato>Accomplishment in initiative, protection, good friendship, and balanced finances. </span><br><p id=an8.54:2.4><span class=root>Katamā ca, byagghapajja, uṭṭhānasampadā? </span><br> <span class=sujato>And what is accomplishment in initiative? </span><br><p id=an8.54:2.5><span class=root>Idha, byagghapajja, kulaputto yena kammaṭṭhānena jīvikaṁ kappeti—</span><br> <span class=sujato>It’s when a gentleman earns a living by means such as </span><br><p id=an8.54:2.6><span class=root>yadi kasiyā, yadi vaṇijjāya, yadi gorakkhena, yadi issattena, yadi rājaporisena, yadi sippaññatarena—</span><br> <span class=sujato>farming, trade, raising cattle, archery, government service, or one of the professions. </span><br><p id=an8.54:2.7><span class=root>tattha dakkho hoti analaso, tatrupāyāya vīmaṁsāya samannāgato, alaṁ kātuṁ alaṁ saṁvidhātuṁ. </span><br> <span class=sujato>He understands how to go about these things in order to complete and organize the work. </span><br><p id=an8.54:2.8><span class=root>Ayaṁ vuccati, byagghapajja, uṭṭhānasampadā. </span><br> <span class=sujato>This is called accomplishment in initiative. </span><br><p id=an8.54:3.1><span class=root>Katamā ca, byagghapajja, ārakkhasampadā? </span><br> <span class=sujato>And what is accomplishment in protection? </span><br><p id=an8.54:3.2><span class=root>Idha, byagghapajja, kulaputtassa bhogā honti uṭṭhānavīriyādhigatā bāhābalaparicitā, sedāvakkhittā, dhammikā dhammaladdhā. </span><br> <span class=sujato>It’s when a gentleman owns legitimate wealth that he has earned by his own efforts and initiative, built up with his own hands, gathered by the sweat of the brow. </span><br><p id=an8.54:3.3><span class=root>Te ārakkhena guttiyā sampādeti: </span><br> <span class=sujato>He ensures it is guarded and protected, thinking: </span><br><p id=an8.54:3.4><span class=root>‘kinti me ime bhoge neva rājāno hareyyuṁ, na corā hareyyuṁ, na aggi ḍaheyya, na udakaṁ vaheyya, na appiyā dāyādā hareyyun’ti. </span><br> <span class=sujato>‘How can I prevent my wealth from being taken by rulers or bandits, consumed by fire, swept away by flood, or taken by unloved heirs?’ </span><br><p id=an8.54:3.5><span class=root>Ayaṁ vuccati, byagghapajja, ārakkhasampadā. </span><br> <span class=sujato>This is called accomplishment in protection. </span><br><p id=an8.54:4.1><span class=root>Katamā ca, byagghapajja, kalyāṇamittatā? </span><br> <span class=sujato>And what is accomplishment in good friendship? </span><br><p id=an8.54:4.2><span class=root>Idha, byagghapajja, kulaputto yasmiṁ gāme vā nigame vā paṭivasati, tattha ye te honti—gahapatī vā gahapatiputtā vā daharā vā vuddhasīlino, vuddhā vā vuddhasīlino, saddhāsampannā, sīlasampannā, cāgasampannā, paññāsampannā—tehi saddhiṁ santiṭṭhati sallapati sākacchaṁ samāpajjati; yathārūpānaṁ saddhāsampannānaṁ saddhāsampadaṁ anusikkhati, yathārūpānaṁ sīlasampannānaṁ sīlasampadaṁ anusikkhati, yathārūpānaṁ cāgasampannānaṁ cāgasampadaṁ anusikkhati, yathārūpānaṁ paññāsampannānaṁ paññāsampadaṁ anusikkhati. </span><br> <span class=sujato>It’s when a gentleman resides in a town or village. And in that place there are householders or their children who may be young or old, but are mature in conduct, accomplished in faith, ethics, generosity, and wisdom. He associates with them, converses and engages in discussion. And he emulates the same kind of accomplishment in faith, ethics, generosity, and wisdom. </span><br><p id=an8.54:4.3><span class=root>Ayaṁ vuccati, byagghapajja, kalyāṇamittatā. </span><br> <span class=sujato>This is called accomplishment in good friendship. </span><br><p id=an8.54:5.1><span class=root>Katamā ca, byagghapajja, samajīvitā? </span><br> <span class=sujato>And what is accomplishment in balanced finances? </span><br><p id=an8.54:5.2><span class=root>Idha, byagghapajja, kulaputto āyañca bhogānaṁ viditvā, vayañca bhogānaṁ viditvā, samaṁ jīvikaṁ kappeti nāccogāḷhaṁ nātihīnaṁ: ‘evaṁ me āyo vayaṁ pariyādāya ṭhassati, na ca me vayo āyaṁ pariyādāya ṭhassatī’ti. </span><br> <span class=sujato>It’s when a gentleman, knowing his income and expenditure, balances his finances, being neither too extravagant nor too frugal. He thinks, ‘In this way my income will exceed my expenditure, not the reverse.’ </span><br><p id=an8.54:5.3><span class=root>Seyyathāpi, byagghapajja, tulādhāro vā tulādhārantevāsī vā tulaṁ paggahetvā jānāti: ‘ettakena vā onataṁ, ettakena vā unnatan’ti; </span><br> <span class=sujato>It’s like an appraiser or their apprentice who, holding up the scales, knows that it’s low by this much or high by this much. </span><br><p id=an8.54:5.4><span class=root>evamevaṁ kho, byagghapajja, kulaputto āyañca bhogānaṁ viditvā, vayañca bhogānaṁ viditvā, samaṁ jīvikaṁ kappeti nāccogāḷhaṁ nātihīnaṁ: ‘evaṁ me āyo vayaṁ pariyādāya ṭhassati, na ca me vayo āyaṁ pariyādāya ṭhassatī’ti. </span><br> <span class=sujato>In the same way, a gentleman, knowing his income and expenditure, balances his finances, being neither too extravagant nor too frugal. He thinks, ‘In this way my income will exceed my expenditure, not the reverse.’ </span><br><p id=an8.54:5.5><span class=root>Sacāyaṁ, byagghapajja, kulaputto appāyo samāno uḷāraṁ jīvikaṁ kappeti, tassa bhavanti vattāro: ‘udumbarakhādīvāyaṁ kulaputto bhoge khādatī’ti. </span><br> <span class=sujato>If a gentleman has little income but an opulent life, people will say: ‘This gentleman eats their wealth like a fig-eater!’ </span><br><p id=an8.54:5.6><span class=root>Sace panāyaṁ, byagghapajja, kulaputto mahāyo samāno kasiraṁ jīvikaṁ kappeti, tassa bhavanti vattāro: ‘ajeṭṭhamaraṇaṁvāyaṁ kulaputto marissatī’ti. </span><br> <span class=sujato>If a gentleman has a large income but a spartan life, people will say: ‘This gentleman is starving themselves to death!’ </span><br><p id=an8.54:5.7><span class=root>Yato ca khoyaṁ, byagghapajja, kulaputto āyañca bhogānaṁ viditvā, vayañca bhogānaṁ viditvā, samaṁ jīvikaṁ kappeti nāccogāḷhaṁ nātihīnaṁ: ‘evaṁ me āyo vayaṁ pariyādāya ṭhassati, na ca me vayo āyaṁ pariyādāya ṭhassatī’ti. </span><br> <span class=sujato>But a gentleman, knowing his income and expenditure, leads a balanced life, neither too extravagant nor too frugal, thinking, ‘In this way my income will exceed my expenditure, not the reverse.’ </span><br><p id=an8.54:5.8><span class=root>Ayaṁ vuccati, byagghapajja, samajīvitā. </span><br> <span class=sujato>This is called accomplishment in balanced finances. </span><br><p id=an8.54:6.1><span class=root>Evaṁ samuppannānaṁ, byagghapajja, bhogānaṁ cattāri apāyamukhāni honti—</span><br> <span class=sujato>There are four drains on wealth that has been gathered in this way. </span><br><p id=an8.54:6.2><span class=root>itthidhutto, surādhutto, akkhadhutto, pāpamitto pāpasahāyo pāpasampavaṅko. </span><br> <span class=sujato>Womanizing, drinking, gambling, and having bad friends, companions, and associates. </span><br><p id=an8.54:6.3><span class=root>Seyyathāpi, byagghapajja, mahato taḷākassa cattāri ceva āyamukhāni, cattāri ca apāyamukhāni. </span><br> <span class=sujato>Suppose there was a large reservoir with four inlets and four drains. </span><br><p id=an8.54:6.4><span class=root>Tassa puriso yāni ceva āyamukhāni tāni pidaheyya, yāni ca apāyamukhāni tāni vivareyya; </span><br> <span class=sujato>And someone was to open up the drains and close off the inlets, </span><br><p id=an8.54:6.5><span class=root>devo ca na sammā dhāraṁ anuppaveccheyya. </span><br> <span class=sujato>and the heavens don’t provide enough rain. </span><br><p id=an8.54:6.6><span class=root>Evañhi tassa, byagghapajja, mahato taḷākassa parihāniyeva pāṭikaṅkhā, no vuddhi; </span><br> <span class=sujato>You’d expect that large reservoir to dwindle, not expand. </span><br><p id=an8.54:6.7><span class=root>evamevaṁ, byagghapajja, evaṁ samuppannānaṁ bhogānaṁ cattāri apāyamukhāni honti—</span><br> <span class=sujato>In the same way, there are four drains on wealth that has been gathered in this way. </span><br><p id=an8.54:6.8><span class=root>itthidhutto, surādhutto, akkhadhutto, pāpamitto pāpasahāyo pāpasampavaṅko. </span><br> <span class=sujato>Womanizing, drinking, gambling, and having bad friends, companions, and associates. </span><br><p id=an8.54:7.1><span class=root>Evaṁ samuppannānaṁ, byagghapajja, bhogānaṁ cattāri āyamukhāni honti—</span><br> <span class=sujato>There are four inlets for wealth that has been gathered in this way. </span><br><p id=an8.54:7.2><span class=root>na itthidhutto, na surādhutto, na akkhadhutto, kalyāṇamitto kalyāṇasahāyo kalyāṇasampavaṅko. </span><br> <span class=sujato>Not womanizing, drinking, or gambling, and having good friends, companions, and associates. </span><br><p id=an8.54:7.3><span class=root>Seyyathāpi, byagghapajja, mahato taḷākassa cattāri ceva āyamukhāni, cattāri ca apāyamukhāni. </span><br> <span class=sujato>Suppose there was a large reservoir with four inlets and four drains. </span><br><p id=an8.54:7.4><span class=root>Tassa puriso yāni ceva āyamukhāni tāni vivareyya, yāni ca apāyamukhāni tāni pidaheyya; </span><br> <span class=sujato>And someone was to open up the inlets and close off the drains, </span><br><p id=an8.54:7.5><span class=root>devo ca sammā dhāraṁ anuppaveccheyya. </span><br> <span class=sujato>and the heavens provide plenty of rain. </span><br><p id=an8.54:7.6><span class=root>Evañhi tassa, byagghapajja, mahato taḷākassa vuddhiyeva pāṭikaṅkhā, no parihāni; </span><br> <span class=sujato>You’d expect that large reservoir to expand, not dwindle. </span><br><p id=an8.54:7.7><span class=root>evamevaṁ kho, byagghapajja, evaṁ samuppannānaṁ bhogānaṁ cattāri āyamukhāni honti—</span><br> <span class=sujato>In the same way, there are four inlets for wealth that has been gathered in this way. </span><br><p id=an8.54:7.8><span class=root>na itthidhutto, na surādhutto, na akkhadhutto, kalyāṇamitto kalyāṇasahāyo kalyāṇasampavaṅko. </span><br> <span class=sujato>Not womanizing, drinking, or gambling, and having good friends, companions, and associates. </span><br><p id=an8.54:8.1><span class=root>Ime kho, byagghapajja, cattāro dhammā kulaputtassa diṭṭhadhammahitāya saṁvattanti diṭṭhadhammasukhāya. </span><br> <span class=sujato>These are the four things that lead to the welfare and happiness of a gentleman in this life. </span><br><p id=an8.54:9.1><span class=root>Cattārome, byagghapajja, dhammā kulaputtassa samparāyahitāya saṁvattanti samparāyasukhāya. </span><br> <span class=sujato>These four things lead to the welfare and happiness of a gentleman in future lives. </span><br><p id=an8.54:9.2><span class=root>Katame cattāro? </span><br> <span class=sujato>What four? </span><br><p id=an8.54:9.3><span class=root>Saddhāsampadā, sīlasampadā, cāgasampadā, paññāsampadā. </span><br> <span class=sujato>Accomplishment in faith, ethics, generosity, and wisdom. </span><br><p id=an8.54:10.1><span class=root>Katamā ca, byagghapajja, saddhāsampadā? </span><br> <span class=sujato>And what is accomplishment in faith? </span><br><p id=an8.54:10.2><span class=root>Idha, byagghapajja, kulaputto saddho hoti, saddahati tathāgatassa bodhiṁ: </span><br> <span class=sujato>It’s when a gentleman has faith in the Realized One’s awakening: </span><br><p id=an8.54:10.3><span class=root>‘itipi so bhagavā …pe… satthā devamanussānaṁ buddho bhagavā’ti. </span><br> <span class=sujato>‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span><br><p id=an8.54:10.4><span class=root>Ayaṁ vuccati, byagghapajja, saddhāsampadā. </span><br> <span class=sujato>This is called accomplishment in faith. </span><br><p id=an8.54:11.1><span class=root>Katamā ca, byagghapajja, sīlasampadā? </span><br> <span class=sujato>And what is accomplishment in ethics? </span><br><p id=an8.54:11.2><span class=root>Idha, byagghapajja, kulaputto pāṇātipātā paṭivirato hoti …pe… surāmerayamajjapamādaṭṭhānā paṭivirato hoti. </span><br> <span class=sujato>It’s when a gentleman doesn’t kill living creatures, steal, commit sexual misconduct, lie, or consume beer, wine, and liquor intoxicants. </span><br><p id=an8.54:11.3><span class=root>Ayaṁ vuccati, byagghapajja, sīlasampadā. </span><br> <span class=sujato>This is called accomplishment in ethics. </span><br><p id=an8.54:12.1><span class=root>Katamā ca, byagghapajja, cāgasampadā? </span><br> <span class=sujato>And what is accomplishment in generosity? </span><br><p id=an8.54:12.2><span class=root>Idha, byagghapajja, kulaputto vigatamalamaccherena cetasā agāraṁ ajjhāvasati muttacāgo payatapāṇi vossaggarato yācayogo dānasaṁvibhāgarato. </span><br> <span class=sujato>It’s when a gentleman lives at home rid of the stain of stinginess, freely generous, open-handed, loving to let go, committed to charity, loving to give and to share. </span><br><p id=an8.54:12.3><span class=root>Ayaṁ vuccati, byagghapajja, cāgasampadā. </span><br> <span class=sujato>This is called accomplishment in generosity. </span><br><p id=an8.54:13.1><span class=root>Katamā ca, byagghapajja, paññāsampadā? </span><br> <span class=sujato>And what is accomplishment in wisdom? </span><br><p id=an8.54:13.2><span class=root>Idha, byagghapajja, kulaputto paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><br> <span class=sujato>It’s when a gentleman is wise. He has the wisdom of arising and passing away which is noble, penetrative, and leads to the complete ending of suffering. </span><br><p id=an8.54:13.3><span class=root>Ayaṁ vuccati, byagghapajja, paññāsampadā. </span><br> <span class=sujato>This is called accomplishment in wisdom. </span><br><p id=an8.54:14.1><span class=root>Ime kho, byagghapajja, cattāro dhammā kulaputtassa samparāyahitāya saṁvattanti samparāyasukhāyāti. </span><br> <span class=sujato>These are the four things that lead to the welfare and happiness of a gentleman in future lives. </span><br><p id=an8.54:15.1><span class=root>Uṭṭhātā kammadheyyesu, </span><br> <span class=sujato>They’re enterprising in the workplace, </span><br><p id=an8.54:15.2><span class=root>appamatto vidhānavā; </span><br> <span class=sujato>diligent in managing things, </span><br><p id=an8.54:15.3><span class=root>Samaṁ kappeti jīvikaṁ, </span><br> <span class=sujato>they balance their finances, </span><br><p id=an8.54:15.4><span class=root>sambhataṁ anurakkhati. </span><br> <span class=sujato>and preserve their wealth. </span><br><p id=an8.54:16.1><span class=root>Saddho sīlena sampanno, </span><br> <span class=sujato>Faithful, accomplished in ethics, </span><br><p id=an8.54:16.2><span class=root>vadaññū vītamaccharo; </span><br> <span class=sujato>bountiful, rid of stinginess, </span><br><p id=an8.54:16.3><span class=root>Niccaṁ maggaṁ visodheti, </span><br> <span class=sujato>they always purify the path </span><br><p id=an8.54:16.4><span class=root>sotthānaṁ samparāyikaṁ. </span><br> <span class=sujato>to well-being in lives to come. </span><br><p id=an8.54:17.1><span class=root>Iccete aṭṭha dhammā ca, </span><br> <span class=sujato>And so these eight qualities </span><br><p id=an8.54:17.2><span class=root>saddhassa gharamesino; </span><br> <span class=sujato>of a faithful householder </span><br><p id=an8.54:17.3><span class=root>Akkhātā saccanāmena, </span><br> <span class=sujato>are declared by the one who is truly named </span><br><p id=an8.54:17.4><span class=root>ubhayattha sukhāvahā. </span><br> <span class=sujato>to lead to happiness in both spheres, </span><br><p id=an8.54:18.1><span class=root>Diṭṭhadhammahitatthāya, </span><br> <span class=sujato>welfare and benefit in this life, </span><br><p id=an8.54:18.2><span class=root>samparāyasukhāya ca; </span><br> <span class=sujato>and happiness in the future lives. </span><br><p id=an8.54:18.3><span class=root>Evametaṁ gahaṭṭhānaṁ, </span><br> <span class=sujato>This is how, for a householder, </span><br><p id=an8.54:18.4><span class=root>cāgo puññaṁ pavaḍḍhatī”ti. </span><br> <span class=sujato>merit grows by generosity.” </span><br><p id=an8.54:18.5><span class=root>Catutthaṁ. </span><br></main><footer class="container footer"><small><a href=/about>Contact info</a></small></footer>