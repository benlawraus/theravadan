<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0024.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0023.html>Previous</a><a href=/canon/en/pli/ms/sutta/an/an0008/an0008P0025.html>Next</a></div><p><div class=verse-container id=an8.24:0.1><span>Aṅguttara Nikāya 8.24 </span><span class="translation sujato">Numbered Discourses 8.24 </span></div><p><div class=verse-container id=an8.24:0.2><span>3. Gahapativagga </span><span class="translation sujato">3. Householders </span></div><p><div class=verse-container id=an8.24:0.3><span class=big-bold>Dutiyahatthakasutta </span><span class="translation sujato">With Hatthaka (2nd) </span></div><p><div class=verse-container id=an8.24:1.1><span>Ekaṁ samayaṁ bhagavā āḷaviyaṁ viharati aggāḷave cetiye. </span><span class="translation sujato">At one time the Buddha was staying near Āḷavī, at the Aggāḷava Tree-shrine. </span></div><p><div class=verse-container id=an8.24:1.2><span>Atha kho hatthako āḷavako pañcamattehi upāsakasatehi parivuto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho hatthakaṁ āḷavakaṁ bhagavā etadavoca: </span><span class="translation sujato">Then the householder Hatthaka of Āḷavī, escorted by around five hundred lay followers, went up to the Buddha, bowed, and sat down to one side. The Buddha said to Hatthaka: </span></div><p><div class=verse-container id=an8.24:1.3><span>“mahatī kho tyāyaṁ, hatthaka, parisā. </span><span class="translation sujato">“Hatthaka, you have a large congregation. </span></div><p><div class=verse-container id=an8.24:1.4><span>Kathaṁ pana tvaṁ, hatthaka, imaṁ mahatiṁ parisaṁ saṅgaṇhāsī”ti? </span><span class="translation sujato">How do you bring together such a large congregation?” </span></div><p><div class=verse-container id=an8.24:1.5><span>“Yānimāni, bhante, bhagavatā desitāni cattāri saṅgahavatthūni, tehāhaṁ imaṁ mahatiṁ parisaṁ saṅgaṇhāmi. </span><span class="translation sujato">“Sir, I bring together such a large congregation by using the four ways of being inclusive as taught by the Buddha. </span></div><p><div class=verse-container id=an8.24:1.6><span>Ahaṁ, bhante, yaṁ jānāmi: </span><span class="translation sujato">When I know that a person </span></div><p><div class=verse-container id=an8.24:1.7><span>‘ayaṁ dānena saṅgahetabbo’ti, taṁ dānena saṅgaṇhāmi; </span><span class="translation sujato">can be included by a gift, I include them by giving a gift. </span></div><p><div class=verse-container id=an8.24:1.8><span>yaṁ jānāmi: </span><span class="translation sujato">When I know that a person </span></div><p><div class=verse-container id=an8.24:1.9><span>‘ayaṁ peyyavajjena saṅgahetabbo’ti, taṁ peyyavajjena saṅgaṇhāmi; </span><span class="translation sujato">can be included by kindly words, I include them by kindly words. </span></div><p><div class=verse-container id=an8.24:1.10><span>yaṁ jānāmi: </span><span class="translation sujato">When I know that a person </span></div><p><div class=verse-container id=an8.24:1.11><span>‘ayaṁ atthacariyāya saṅgahetabbo’ti, taṁ atthacariyāya saṅgaṇhāmi; </span><span class="translation sujato">can be included by taking care of them, I include them by caring for them. </span></div><p><div class=verse-container id=an8.24:1.12><span>yaṁ jānāmi: </span><span class="translation sujato">When I know that a person </span></div><p><div class=verse-container id=an8.24:1.13><span>‘ayaṁ samānattatāya saṅgahetabbo’ti, taṁ samānattatāya saṅgaṇhāmi. </span><span class="translation sujato">can be included by equality, I include them by treating them equally. </span></div><p><div class=verse-container id=an8.24:1.14><span>Saṁvijjanti kho pana me, bhante, kule bhogā. </span><span class="translation sujato">But also, worthy sir, my family is wealthy. </span></div><p><div class=verse-container id=an8.24:1.15><span>Daliddassa kho no tathā sotabbaṁ maññantī”ti. </span><span class="translation sujato">They wouldn’t think that a poor person was worth listening to in the same way.” </span></div><p><div class=verse-container id=an8.24:1.16><span>“Sādhu sādhu, hatthaka. </span><span class="translation sujato">“Good, good, Hatthaka! </span></div><p><div class=verse-container id=an8.24:1.17><span>Yoni kho tyāyaṁ, hatthaka, mahatiṁ parisaṁ saṅgahetuṁ. </span><span class="translation sujato">This is the right way to bring together a large congregation. </span></div><p><div class=verse-container id=an8.24:1.18><span>Ye hi keci, hatthaka, atītamaddhānaṁ mahatiṁ parisaṁ saṅgahesuṁ, sabbe te imeheva catūhi saṅgahavatthūhi mahatiṁ parisaṁ saṅgahesuṁ. </span><span class="translation sujato">Whether in the past, future, or present, all those who have brought together a large congregation have done so by using these four ways of being inclusive.” </span></div><p><div class=verse-container id=an8.24:1.19><span>Yepi hi keci, hatthaka, anāgatamaddhānaṁ mahatiṁ parisaṁ saṅgaṇhissanti, sabbe te imeheva catūhi saṅgahavatthūhi mahatiṁ parisaṁ saṅgaṇhissanti. </span></div><p><div class=verse-container id=an8.24:1.20><span>Yepi hi keci, hatthaka, etarahi mahatiṁ parisaṁ saṅgaṇhanti, sabbe te imeheva catūhi saṅgahavatthūhi mahatiṁ parisaṁ saṅgaṇhantī”ti. </span></div><p><div class=verse-container id=an8.24:2.1><span>Atha kho hatthako āḷavako bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then the Buddha educated, encouraged, fired up, and inspired Hatthaka of Āḷavī with a Dhamma talk, after which he got up from his seat, bowed, and respectfully circled the Buddha before leaving. </span></div><p><div class=verse-container id=an8.24:2.2><span>Atha kho bhagavā acirapakkante hatthake āḷavake bhikkhū āmantesi: </span><span class="translation sujato">Then, not long after Hatthaka had left, the Buddha addressed the mendicants: </span></div><p><div class=verse-container id=an8.24:2.3><span>“aṭṭhahi, bhikkhave, acchariyehi abbhutehi dhammehi samannāgataṁ hatthakaṁ āḷavakaṁ dhāretha. </span><span class="translation sujato">“Mendicants, you should remember the householder Hatthaka of Āḷavī as someone who has eight amazing and incredible qualities. </span></div><p><div class=verse-container id=an8.24:2.4><span>Katamehi aṭṭhahi? </span><span class="translation sujato">What eight? </span></div><p><div class=verse-container id=an8.24:2.5><span>Saddho, bhikkhave, hatthako āḷavako; </span><span class="translation sujato">He’s faithful, </span></div><p><div class=verse-container id=an8.24:2.6><span>sīlavā, bhikkhave …pe… </span><span class="translation sujato">ethical, </span></div><p><div class=verse-container id=an8.24:2.7><span>hirīmā … </span><span class="translation sujato">conscientious, </span></div><p><div class=verse-container id=an8.24:2.8><span>ottappī … </span><span class="translation sujato">prudent, </span></div><p><div class=verse-container id=an8.24:2.9><span>bahussuto … </span><span class="translation sujato">learned, </span></div><p><div class=verse-container id=an8.24:2.10><span>cāgavā … </span><span class="translation sujato">generous, </span></div><p><div class=verse-container id=an8.24:2.11><span>paññavā, bhikkhave, hatthako āḷavako; </span><span class="translation sujato">wise, </span></div><p><div class=verse-container id=an8.24:2.12><span>appiccho, bhikkhave, hatthako āḷavako. </span><span class="translation sujato">and has few wishes. </span></div><p><div class=verse-container id=an8.24:2.13><span>Imehi kho, bhikkhave, aṭṭhahi acchariyehi abbhutehi dhammehi samannāgataṁ hatthakaṁ āḷavakaṁ dhārethā”ti. </span><span class="translation sujato">You should remember the householder Hatthaka of Āḷavī as someone who has these eight amazing and incredible qualities.” </span></div><p><div class=verse-container id=an8.24:2.14><span>Catutthaṁ. </span></div><div class=flex-between><a href=/canon/en/pli/ms/sutta/an/an0008/an0008P0023.html>Previous</a><a href=/canon/en/pli/ms/sutta/an/an0008/an0008P0025.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>