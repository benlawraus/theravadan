<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0019.html>Deutsch</a> , <a href=/canon/lt/pli/ms/sutta/an/an0008/an0008P0019.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0008/an0008P0018.html>Previous</a><a href=/canon/en/pli/ms/sutta/an/an0008/an0008P0020.html>Next</a></div><p id=an8.19:0.1><span class=root>Aṅguttara Nikāya 8.19 </span><br> <span class=sujato>Numbered Discourses 8.19 </span><br><p id=an8.19:0.2><span class=root>2. Mahāvagga </span><br> <span class=sujato>2. The Great Chapter </span><br><p id=an8.19:0.3><span class="root big-bold">Pahārādasutta </span><br> <span class=sujato>With Pahārāda </span><br><p id=an8.19:1.1><span class=root>Ekaṁ samayaṁ bhagavā verañjāyaṁ viharati naḷerupucimandamūle. </span><br> <span class=sujato>At one time the Buddha was staying in Verañjā at the root of a neem tree dedicated to Naḷeru. </span><br><p id=an8.19:1.2><span class=root>Atha kho pahārādo asurindo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitaṁ kho pahārādaṁ asurindaṁ bhagavā etadavoca: </span><br> <span class=sujato>Then Pahārāda, lord of titans, went up to the Buddha, bowed, and stood to one side. The Buddha said to him, </span><br><p id=an8.19:2.1><span class=root>“Api pana, pahārāda, asurā mahāsamudde abhiramantī”ti? </span><br> <span class=sujato>“Well, Pahārāda, do the titans love the ocean?” </span><br><p id=an8.19:2.2><span class=root>“Abhiramanti, bhante, asurā mahāsamudde”ti. </span><br> <span class=sujato>“Sir, they do indeed.” </span><br><p id=an8.19:2.3><span class=root>“Kati pana, pahārāda, mahāsamudde acchariyā abbhutā dhammā, ye disvā disvā asurā mahāsamudde abhiramantī”ti? </span><br> <span class=sujato>“But seeing what incredible and amazing things do the titans love the ocean?” </span><br><p id=an8.19:2.4><span class=root>“Aṭṭha, bhante, mahāsamudde acchariyā abbhutā dhammā, ye disvā disvā asurā mahāsamudde abhiramanti. </span><br> <span class=sujato>“Sir, seeing eight incredible and amazing things the titans love the ocean. </span><br><p id=an8.19:2.5><span class=root>Katame aṭṭha? </span><br> <span class=sujato>What eight? </span><br><p id=an8.19:2.6><span class=root>Mahāsamuddo, bhante, anupubbaninno anupubbapoṇo anupubbapabbhāro, na āyatakeneva papāto. </span><br> <span class=sujato>The ocean gradually slants, slopes, and inclines, with no abrupt precipice. </span><br><p id=an8.19:2.7><span class=root>Yampi, bhante, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><br><p id=an8.19:2.8><span class=root>ayaṁ, bhante, mahāsamudde paṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the first thing the titans love about the ocean. </span><br><p id=an8.19:3.1><span class=root>Puna caparaṁ, bhante, mahāsamuddo ṭhitadhammo velaṁ nātivattati. </span><br> <span class=sujato>Furthermore, the ocean is consistent and doesn’t overflow its boundaries. </span><br><p id=an8.19:3.2><span class=root>Yampi, bhante, mahāsamuddo ṭhitadhammo velaṁ nātivattati; </span><br><p id=an8.19:3.3><span class=root>ayaṁ, bhante, mahāsamudde dutiyo acchariyo abbhuto dhammo yaṁ disvā disvā asurā mahāsamudde abhiramanti. </span><br> <span class=sujato>This is the second thing the titans love about the ocean. </span><br><p id=an8.19:4.1><span class=root>Puna caparaṁ, bhante, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ, taṁ khippameva tīraṁ vāheti, thalaṁ ussāreti. </span><br> <span class=sujato>Furthermore, the ocean doesn’t accommodate a carcass, but quickly carries it to the shore and strands it on the beach. </span><br><p id=an8.19:4.2><span class=root>Yampi, bhante, mahāsamuddo na matena kuṇapena saṁvasati, yaṁ hoti mahāsamudde mataṁ kuṇapaṁ, taṁ khippameva tīraṁ vāheti, thalaṁ ussāreti; </span><br><p id=an8.19:4.3><span class=root>ayaṁ, bhante, mahāsamudde tatiyo acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the third thing the titans love about the ocean. </span><br><p id=an8.19:5.1><span class=root>Puna caparaṁ, bhante, yā kāci mahānadiyo, seyyathidaṁ—</span><br> <span class=sujato>Furthermore, when they reach the ocean, all the great rivers—that is, </span><br><p id=an8.19:5.2><span class=root>gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni, ‘mahāsamuddo’ tveva saṅkhaṁ gacchanti. </span><br> <span class=sujato>the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’. </span><br><p id=an8.19:5.3><span class=root>Yampi, bhante, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni, ‘mahāsamuddo’ tveva saṅkhaṁ gacchanti; </span><br><p id=an8.19:5.4><span class=root>ayaṁ, bhante, mahāsamudde catuttho acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the fourth thing the titans love about the ocean. </span><br><p id=an8.19:6.1><span class=root>Puna caparaṁ, bhante, yā ca loke savantiyo mahāsamuddaṁ appenti yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati. </span><br> <span class=sujato>Furthermore, for all the world’s streams that reach it, and the showers that fall from the sky, the ocean never empties or fills up. </span><br><p id=an8.19:6.2><span class=root>Yampi, bhante, yā ca loke savantiyo mahāsamuddaṁ appenti yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><br><p id=an8.19:6.3><span class=root>ayaṁ, bhante, mahāsamudde pañcamo acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the fifth thing the titans love about the ocean. </span><br><p id=an8.19:7.1><span class=root>Puna caparaṁ, bhante, mahāsamuddo ekaraso loṇaraso. </span><br> <span class=sujato>Furthermore, the ocean has just one taste, the taste of salt. </span><br><p id=an8.19:7.2><span class=root>Yampi, bhante, mahāsamuddo ekaraso loṇaraso; </span><br><p id=an8.19:7.3><span class=root>ayaṁ, bhante, mahāsamudde chaṭṭho acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the sixth thing the titans love about the ocean. </span><br><p id=an8.19:8.1><span class=root>Puna caparaṁ, bhante, mahāsamuddo bahuratano anekaratano. Tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitako masāragallaṁ. </span><br> <span class=sujato>Furthermore, the ocean is full of many kinds of treasures, such as pearls, gems, beryl, conch, quartz, coral, silver, native gold, rubies, and emeralds. </span><br><p id=an8.19:8.2><span class=root>Yampi, bhante, mahāsamuddo bahuratano anekaratano; tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitako masāragallaṁ; </span><br><p id=an8.19:8.3><span class=root>ayaṁ, bhante, mahāsamudde sattamo acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the seventh thing the titans love about the ocean. </span><br><p id=an8.19:9.1><span class=root>Puna caparaṁ, bhante, mahāsamuddo mahataṁ bhūtānaṁ āvāso. Tatrime bhūtā—timi timiṅgalo timirapiṅgalo asurā nāgā gandhabbā. Santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā. </span><br> <span class=sujato>Furthermore, many great beings live in the ocean, such as leviathans, leviathan-gulpers, leviathan-gulper-gulpers, titans, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long. </span><br><p id=an8.19:9.2><span class=root>Yampi, bhante, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā …pe… tiyojana … catuyojana … pañcayojanasatikāpi attabhāvā; </span><br><p id=an8.19:9.3><span class=root>ayaṁ, bhante, mahāsamudde aṭṭhamo acchariyo abbhuto dhammo, yaṁ disvā disvā asurā mahāsamudde abhiramanti. </span><br> <span class=sujato>This is the eighth thing the titans love about the ocean. </span><br><p id=an8.19:9.4><span class=root>Ime kho, bhante, mahāsamudde aṭṭha acchariyā abbhutā dhammā, ye disvā disvā asurā mahāsamudde abhiramantīti. </span><br> <span class=sujato>Seeing these eight incredible and amazing things the titans love the ocean. </span><br><p id=an8.19:10.1><span class=root>Api pana, bhante, bhikkhū imasmiṁ dhammavinaye abhiramantī”ti? </span><br> <span class=sujato>Well, sir, do the mendicants love this teaching and training?” </span><br><p id=an8.19:10.2><span class=root>“Abhiramanti, pahārāda, bhikkhū imasmiṁ dhammavinaye”ti. </span><br> <span class=sujato>“They do indeed, Pahārāda.” </span><br><p id=an8.19:10.3><span class=root>“Kati pana, bhante, imasmiṁ dhammavinaye acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti? </span><br> <span class=sujato>“But seeing how many incredible and amazing things do the mendicants love this teaching and training?” </span><br><p id=an8.19:10.4><span class=root>“Aṭṭha, pahārāda, imasmiṁ dhammavinaye acchariyā abbhutā dhammā, ye disvā disvā bhikkhū imasmiṁ dhammavinaye abhiramanti. </span><br> <span class=sujato>“Seeing eight incredible and amazing things, Pahārāda, the mendicants love this teaching and training. </span><br><p id=an8.19:10.5><span class=root>Katame aṭṭha? </span><br> <span class=sujato>What eight? </span><br><p id=an8.19:10.6><span class=root>Seyyathāpi, pahārāda, mahāsamuddo anupubbaninno anupubbapoṇo anupubbapabbhāro, na āyatakeneva papāto; </span><br> <span class=sujato>The ocean gradually slants, slopes, and inclines, with no abrupt precipice. </span><br><p id=an8.19:10.7><span class=root>evamevaṁ kho, pahārāda, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho. </span><br> <span class=sujato>In the same way in this teaching and training the penetration to enlightenment comes from gradual training, progress, and practice, not abruptly. </span><br><p id=an8.19:10.8><span class=root>Yampi, pahārāda, imasmiṁ dhammavinaye anupubbasikkhā anupubbakiriyā anupubbapaṭipadā, na āyatakeneva aññāpaṭivedho; </span><br><p id=an8.19:10.9><span class=root>ayaṁ, pahārāda, imasmiṁ dhammavinaye paṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the first thing the mendicants love about this teaching and training. </span><br><p id=an8.19:11.1><span class=root>Seyyathāpi, pahārāda, mahāsamuddo ṭhitadhammo velaṁ nātivattati; </span><br> <span class=sujato>The ocean is consistent and doesn’t overflow its boundaries. </span><br><p id=an8.19:11.2><span class=root>evamevaṁ kho, pahārāda, yaṁ mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti. </span><br> <span class=sujato>In the same way, when a training rule is laid down for my disciples they wouldn’t break it even for the sake of their own life. </span><br><p id=an8.19:11.3><span class=root>Yampi, pahārāda, mayā sāvakānaṁ sikkhāpadaṁ paññattaṁ taṁ mama sāvakā jīvitahetupi nātikkamanti; </span><br><p id=an8.19:11.4><span class=root>ayaṁ, pahārāda, imasmiṁ dhammavinaye dutiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the second thing the mendicants love about this teaching and training. </span><br><p id=an8.19:12.1><span class=root>Seyyathāpi, pahārāda, mahāsamuddo na matena kuṇapena saṁvasati. Yaṁ hoti mahāsamudde mataṁ kuṇapaṁ, taṁ khippameva tīraṁ vāheti thalaṁ ussāreti; </span><br> <span class=sujato>The ocean doesn’t accommodate a carcass, but quickly carries it to the shore and strands it on the beach. </span><br><p id=an8.19:13.1><span class=root>evamevaṁ kho, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati. Kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena. </span><br> <span class=sujato>In the same way, the Saṅgha doesn’t accommodate a person who is unethical, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved. But they quickly gather and expel them. Even if such a person is sitting in the middle of the Saṅgha, they’re far from the Saṅgha, and the Saṅgha is far from them. </span><br><p id=an8.19:13.2><span class=root>Yampi, pahārāda, yo so puggalo dussīlo pāpadhammo asucisaṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto, na tena saṅgho saṁvasati; khippameva naṁ sannipatitvā ukkhipati; kiñcāpi so hoti majjhe bhikkhusaṅghassa sannisinno, atha kho so ārakāva saṅghamhā saṅgho ca tena; </span><br><p id=an8.19:13.3><span class=root>ayaṁ, pahārāda, imasmiṁ dhammavinaye tatiyo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the third thing the mendicants love about this teaching and training. </span><br><p id=an8.19:14.1><span class=root>Seyyathāpi, pahārāda, yā kāci mahānadiyo, seyyathidaṁ—gaṅgā yamunā aciravatī sarabhū mahī, tā mahāsamuddaṁ patvā jahanti purimāni nāmagottāni, ‘mahāsamuddo’ tveva saṅkhaṁ gacchanti; </span><br> <span class=sujato>When they reach the ocean, all the great rivers—that is, the Ganges, Yamunā, Aciravatī, Sarabhū, and Mahī—lose their names and clans and are simply considered ‘the ocean’. </span><br><p id=an8.19:14.2><span class=root>evamevaṁ kho, pahārāda, cattārome vaṇṇā—khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṁ gacchanti. </span><br> <span class=sujato>In the same way, when they go forth from the lay life to homelessness, all four classes—aristocrats, brahmins, peasants, and menials—lose their former names and clans and are simply considered ‘ascetics who follow the Sakyan’. </span><br><p id=an8.19:14.3><span class=root>Yampi, pahārāda, cattārome vaṇṇā—khattiyā, brāhmaṇā, vessā, suddā, te tathāgatappavedite dhammavinaye agārasmā anagāriyaṁ pabbajitvā jahanti purimāni nāmagottāni, ‘samaṇā sakyaputtiyā’ tveva saṅkhaṁ gacchanti; </span><br><p id=an8.19:14.4><span class=root>ayaṁ, pahārāda, imasmiṁ dhammavinaye catuttho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the fourth thing the mendicants love about this teaching and training. </span><br><p id=an8.19:15.1><span class=root>Seyyathāpi, pahārāda, yā ca loke savantiyo mahāsamuddaṁ appenti yā ca antalikkhā dhārā papatanti, na tena mahāsamuddassa ūnattaṁ vā pūrattaṁ vā paññāyati; </span><br> <span class=sujato>For all the world’s streams that reach it, and the showers that fall from the sky, the ocean never empties or fills up. </span><br><p id=an8.19:15.2><span class=root>evamevaṁ kho, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati. </span><br> <span class=sujato>In the same way, though several mendicants become fully extinguished in the element of extinguishment with no residue, the element of extinguishment never empties or fills up. </span><br><p id=an8.19:15.3><span class=root>Yampi, pahārāda, bahū cepi bhikkhū anupādisesāya nibbānadhātuyā parinibbāyanti, na tena nibbānadhātuyā ūnattaṁ vā pūrattaṁ vā paññāyati; </span><br><p id=an8.19:15.4><span class=root>ayaṁ, pahārāda, imasmiṁ dhammavinaye pañcamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the fifth thing the mendicants love about this teaching and training. </span><br><p id=an8.19:16.1><span class=root>Seyyathāpi, pahārāda, mahāsamuddo ekaraso loṇaraso; </span><br> <span class=sujato>The ocean has just one taste, the taste of salt. </span><br><p id=an8.19:16.2><span class=root>evamevaṁ kho, pahārāda, ayaṁ dhammavinayo ekaraso, vimuttiraso. </span><br> <span class=sujato>In the same way, this teaching and training has one taste, the taste of freedom. </span><br><p id=an8.19:16.3><span class=root>Yampi, pahārāda, ayaṁ dhammavinayo ekaraso, vimuttiraso; </span><br><p id=an8.19:16.4><span class=root>ayaṁ, pahārāda, imasmiṁ dhammavinaye chaṭṭho acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the sixth thing the mendicants love about this teaching and training. </span><br><p id=an8.19:17.1><span class=root>Seyyathāpi, pahārāda, mahāsamuddo bahuratano anekaratano; tatrimāni ratanāni, seyyathidaṁ—muttā maṇi veḷuriyo saṅkho silā pavāḷaṁ rajataṁ jātarūpaṁ lohitako masāragallaṁ; </span><br> <span class=sujato>The ocean is full of many kinds of treasures, such as pearls, gems, beryl, conch, quartz, coral, silver, native gold, rubies, and emeralds. </span><br><p id=an8.19:17.2><span class=root>evamevaṁ kho, pahārāda, ayaṁ dhammavinayo bahuratano anekaratano. Tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span><br> <span class=sujato>In the same way, this teaching and training is full of many kinds of treasures, such as the four kinds of mindfulness meditation, the four right efforts, the four bases of psychic power, the five faculties, the five powers, the seven awakening factors, and the noble eightfold path. </span><br><p id=an8.19:17.3><span class=root>Yampi, pahārāda, ayaṁ dhammavinayo bahuratano anekaratano; tatrimāni ratanāni, seyyathidaṁ—cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo; </span><br><p id=an8.19:17.4><span class=root>ayaṁ, pahārāda, imasmiṁ dhammavinaye sattamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the seventh thing the mendicants love about this teaching and training. </span><br><p id=an8.19:18.1><span class=root>Seyyathāpi, pahārāda, mahāsamuddo mahataṁ bhūtānaṁ āvāso; tatrime bhūtā—timi timiṅgalo timirapiṅgalo asurā nāgā gandhabbā; santi mahāsamudde yojanasatikāpi attabhāvā, dviyojanasatikāpi attabhāvā, tiyojanasatikāpi attabhāvā, catuyojanasatikāpi attabhāvā, pañcayojanasatikāpi attabhāvā; </span><br> <span class=sujato>Many great beings live in the ocean, such as leviathans, leviathan-gulpers, leviathan-gulper-gulpers, titans, dragons, and centaurs. In the ocean there are life-forms a hundred leagues long, or even two hundred, three hundred, four hundred, or five hundred leagues long. </span><br><p id=an8.19:18.2><span class=root>evamevaṁ kho, pahārāda, ayaṁ dhammavinayo mahataṁ bhūtānaṁ āvāso; tatrime bhūtā—sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno. </span><br> <span class=sujato>In the same way, great beings live in this teaching and training, and these are those beings. The stream-enterer and the one practicing to realize the fruit of stream-entry. The once-returner and the one practicing to realize the fruit of once-return. The non-returner and the one practicing to realize the fruit of non-return. The perfected one, and the one practicing for perfection. </span><br><p id=an8.19:18.3><span class=root>Yampi, pahārāda, ayaṁ dhammavinayo mahataṁ bhūtānaṁ āvāso; tatrime bhūtā—sotāpanno sotāpattiphalasacchikiriyāya paṭipanno, sakadāgāmī sakadāgāmiphalasacchikiriyāya paṭipanno, anāgāmī anāgāmiphalasacchikiriyāya paṭipanno, arahā arahattāya paṭipanno; </span><br><p id=an8.19:18.4><span class=root>ayaṁ, pahārāda, imasmiṁ dhammavinaye aṭṭhamo acchariyo abbhuto dhammo, yaṁ disvā disvā bhikkhū imasmiṁ dhammavinaye abhiramanti. </span><br> <span class=sujato>This is the eighth thing the mendicants love about this teaching and training. </span><br><p id=an8.19:19.1><span class=root>Ime kho, pahārāda, imasmiṁ dhammavinaye aṭṭha acchariyā abbhutā dhammā, ye disvā disvā bhikkhū imasmiṁ dhammavinaye abhiramantī”ti. </span><br> <span class=sujato>Seeing these eight incredible and amazing things, Pahārāda, the mendicants love this teaching and training.” </span><br><p id=an8.19:19.2><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>