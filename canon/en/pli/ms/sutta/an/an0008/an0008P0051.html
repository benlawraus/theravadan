<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0051.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0050.html>Previous</a><a href=/canon/en/pli/ms/sutta/an/an0008/an0008P0052.html>Next</a></div><p><div class=verse-container id=an8.51:0.1><span>Aṅguttara Nikāya 8.51 </span><span class="translation sujato">Numbered Discourses 8.51 </span></div><p><div class=verse-container id=an8.51:0.2><span>6. Gotamīvagga </span><span class="translation sujato">6. Gotamī </span></div><p><div class=verse-container id=an8.51:0.3><span class=big-bold>Gotamīsutta </span><span class="translation sujato">With Gotamī </span></div><p><div class=verse-container id=an8.51:1.1><span>Ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=an8.51:1.2><span>Atha kho mahāpajāpatī gotamī yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitā kho mahāpajāpatī gotamī bhagavantaṁ etadavoca: </span><span class="translation sujato">Then Mahāpajāpati Gotamī went up to the Buddha, bowed, stood to one side, and said to him: </span></div><p><div class=verse-container id=an8.51:1.3><span>“sādhu, bhante, labheyya mātugāmo tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">“Sir, please let females gain the going forth from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:1.4><span>“Alaṁ, gotami. </span><span class="translation sujato">“Enough, Gotamī. </span></div><p><div class=verse-container id=an8.51:1.5><span>Mā te rucci mātugāmassa tathāgatappavedite dhammavinaye agārasmā anagāriyaṁ pabbajjā”ti. </span><span class="translation sujato">Don’t endorse the going forth for females from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:2.1><span>Dutiyampi kho mahāpajāpatī gotamī bhagavantaṁ etadavoca: </span><span class="translation sujato">For a second time … </span></div><p><div class=verse-container id=an8.51:2.2><span>“sādhu, bhante, labheyya mātugāmo tathāgatappavedite dhammavinaye agārasmā anagāriyaṁ pabbajjan”ti. </span></div><p><div class=verse-container id=an8.51:2.3><span>“Alaṁ, gotami. </span></div><p><div class=verse-container id=an8.51:2.4><span>Mā te rucci mātugāmassa tathāgatappavedite dhammavinaye agārasmā anagāriyaṁ pabbajjā”ti. </span></div><p><div class=verse-container id=an8.51:3.1><span>Tatiyampi kho mahāpajāpatī gotamī bhagavantaṁ etadavoca: </span><span class="translation sujato">For a third time, Mahāpajāpati Gotamī said to the Buddha: </span></div><p><div class=verse-container id=an8.51:3.2><span>“sādhu, bhante, labheyya mātugāmo tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">“Sir, please let females gain the going forth from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:3.3><span>“Alaṁ, gotami. </span><span class="translation sujato">“Enough, Gotamī. </span></div><p><div class=verse-container id=an8.51:3.4><span>Mā te rucci mātugāmassa tathāgatappavedite dhammavinaye agārasmā anagāriyaṁ pabbajjā”ti. </span><span class="translation sujato">Don’t endorse the going forth for females from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:4.1><span>Atha kho mahāpajāpatī gotamī “na bhagavā anujānāti mātugāmassa tathāgatappavedite dhammavinaye agārasmā anagāriyaṁ pabbajjan”ti dukkhī dummanā assumukhī rudamānā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Then Mahāpajāpati Gotamī thought, “The Buddha does not permit females to go forth.” Miserable and sad, weeping, with a tearful face, she bowed, and respectfully circled the Buddha, keeping him on her right, before leaving. </span></div><p><div class=verse-container id=an8.51:5.1><span>Atha kho bhagavā kapilavatthusmiṁ yathābhirantaṁ viharitvā yena vesālī tena cārikaṁ pakkāmi. </span><span class="translation sujato">When the Buddha had stayed in Kapilavatthu as long as he pleased, he set out for Vesālī. </span></div><p><div class=verse-container id=an8.51:5.2><span>Anupubbena cārikaṁ caramāno yena vesālī tadavasari. </span><span class="translation sujato">Traveling stage by stage, he arrived at Vesālī, </span></div><p><div class=verse-container id=an8.51:5.3><span>Tatra sudaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">where he stayed at the Great Wood, in the hall with the peaked roof. </span></div><p><div class=verse-container id=an8.51:5.4><span>Atha kho mahāpajāpatī gotamī kese chedāpetvā kāsāyāni vatthāni acchādetvā sambahulāhi sākiyānīhi saddhiṁ yena vesālī tena pakkāmi. </span><span class="translation sujato">Then Mahāpajāpati Gotamī had her hair shaved, and dressed in ocher robes. Together with several Sakyan ladies she set out for Vesālī. </span></div><p><div class=verse-container id=an8.51:5.5><span>Anupubbena yena vesālī mahāvanaṁ kūṭāgārasālā tenupasaṅkami. </span><span class="translation sujato">Traveling stage by stage, she arrived at Vesālī and went to the Great Wood, the hall with the peaked roof. </span></div><p><div class=verse-container id=an8.51:5.6><span>Atha kho mahāpajāpatī gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake aṭṭhāsi. </span><span class="translation sujato">Then Mahāpajāpati Gotamī stood crying outside the gate, her feet swollen, her limbs covered with dust, miserable and sad, with tearful face. </span></div><p><div class=verse-container id=an8.51:6.1><span>Addasā kho āyasmā ānando mahāpajāpatiṁ gotamiṁ sūnehi pādehi rajokiṇṇena gattena dukkhiṁ dummanaṁ assumukhiṁ rudamānaṁ bahidvārakoṭṭhake ṭhitaṁ. </span><span class="translation sujato">Venerable Ānanda saw her standing there, </span></div><p><div class=verse-container id=an8.51:6.2><span>Disvāna mahāpajāpatiṁ gotamiṁ etadavoca: </span><span class="translation sujato">and said to her, </span></div><p><div class=verse-container id=an8.51:6.3><span>“kiṁ nu tvaṁ, gotami, sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake ṭhitā”ti? </span><span class="translation sujato">“Gotamī, why do you stand crying outside the gate, your feet swollen, your limbs covered with dust, miserable and sad, with tearful face?” </span></div><p><div class=verse-container id=an8.51:6.4><span>“Tathā hi pana, bhante ānanda, na bhagavā anujānāti mātugāmassa tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">“Honorable Ānanda, it’s because the Buddha does not permit females to go forth in the teaching and training proclaimed by the Realized One.” </span></div><p><div class=verse-container id=an8.51:6.5><span>“Tena hi tvaṁ, gotami, muhuttaṁ idheva tāva hohi, yāvāhaṁ bhagavantaṁ yācāmi mātugāmassa tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">“Well then, Gotamī, wait here an hour while I ask the Buddha to grant the going forth for females.” </span></div><p><div class=verse-container id=an8.51:7.1><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Venerable Ānanda went up to the Buddha, bowed, sat down to one side, and said to him: </span></div><p><div class=verse-container id=an8.51:7.2><span>“esā, bhante, mahāpajāpatī gotamī sūnehi pādehi rajokiṇṇena gattena dukkhī dummanā assumukhī rudamānā bahidvārakoṭṭhake ṭhitā: </span><span class="translation sujato">“Sir, Mahāpajāpati Gotamī is standing crying outside the gate, her feet swollen, her limbs covered with dust, miserable and sad, with tearful face. </span></div><p><div class=verse-container id=an8.51:7.3><span>‘na bhagavā anujānāti mātugāmassa tathāgatappavedite dhammavinaye agārasmā anagāriyaṁ pabbajjan’ti. </span><span class="translation sujato">She says that it’s because the Buddha does not permit females to go forth. </span></div><p><div class=verse-container id=an8.51:7.4><span>Sādhu, bhante, labheyya mātugāmo tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">Sir, please let females gain the going forth from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:7.5><span>“Alaṁ, ānanda. </span><span class="translation sujato">“Enough, Ānanda. </span></div><p><div class=verse-container id=an8.51:7.6><span>Mā te rucci mātugāmassa tathāgatappavedite dhammavinaye agārasmā anagāriyaṁ pabbajjā”ti. </span><span class="translation sujato">Don’t endorse the going forth for females from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:8.1><span>Dutiyampi kho …pe… </span><span class="translation sujato">For a second time … </span></div><p><div class=verse-container id=an8.51:8.2><span>tatiyampi kho āyasmā ānando bhagavantaṁ etadavoca: </span><span class="translation sujato">For a third time, Ānanda said to the Buddha: </span></div><p><div class=verse-container id=an8.51:8.3><span>“sādhu, bhante, labheyya mātugāmo tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">“Sir, please let females gain the going forth from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:8.4><span>“Alaṁ, ānanda. </span><span class="translation sujato">“Enough, Ānanda. </span></div><p><div class=verse-container id=an8.51:8.5><span>Mā te rucci mātugāmassa tathāgatappavedite dhammavinaye agārasmā anagāriyaṁ pabbajjā”ti. </span><span class="translation sujato">Don’t endorse the going forth for females from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:9.1><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=an8.51:9.2><span>“na bhagavā anujānāti mātugāmassa tathāgatappavedite dhammavinaye agārasmā anagāriyaṁ pabbajjaṁ. </span><span class="translation sujato">“The Buddha does not permit females to go forth. </span></div><p><div class=verse-container id=an8.51:9.3><span>Yannūnāhaṁ aññenapi pariyāyena bhagavantaṁ yāceyyaṁ mātugāmassa tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">Why don’t I try another approach?” </span></div><p><div class=verse-container id=an8.51:9.4><span>Atha kho āyasmā ānando bhagavantaṁ etadavoca: </span><span class="translation sujato">Then Venerable Ānanda said to the Buddha, </span></div><p><div class=verse-container id=an8.51:9.5><span>“bhabbo nu kho, bhante, mātugāmo tathāgatappavedite dhammavinaye agārasmā anagāriyaṁ pabbajitvā sotāpattiphalaṁ vā sakadāgāmiphalaṁ vā anāgāmiphalaṁ vā arahattaphalaṁ vā sacchikātun”ti? </span><span class="translation sujato">“Sir, is a female able to realize the fruits of stream-entry, once-return, non-return, and perfection once she has gone forth?” </span></div><p><div class=verse-container id=an8.51:9.6><span>“Bhabbo, ānanda, mātugāmo tathāgatappavedite dhammavinaye agārasmā anagāriyaṁ pabbajitvā sotāpattiphalampi sakadāgāmiphalampi anāgāmiphalampi arahattaphalampi sacchikātun”ti. </span><span class="translation sujato">“She is able, Ānanda.” </span></div><p><div class=verse-container id=an8.51:9.7><span>“Sace, bhante, bhabbo mātugāmo tathāgatappavedite dhammavinaye agārasmā anagāriyaṁ pabbajitvā sotāpattiphalampi …pe… arahattaphalampi sacchikātuṁ; </span><span class="translation sujato">“If a female is able to realize the fruits of stream-entry, once-return, non-return, and perfection once she has gone forth. </span></div><p><div class=verse-container id=an8.51:9.8><span>bahukārā, bhante, mahāpajāpatī gotamī bhagavato mātucchā āpādikā posikā khīrassa dāyikā; </span><span class="translation sujato">Sir, Mahāpajāpati has been very helpful to the Buddha. She is his aunt who raised him, nurtured him, and gave him her milk. </span></div><p><div class=verse-container id=an8.51:9.9><span>bhagavantaṁ janettiyā kālaṅkatāya thaññaṁ pāyesi. </span><span class="translation sujato">When the Buddha’s birth mother passed away, she nurtured him at her own breast. </span></div><p><div class=verse-container id=an8.51:9.10><span>Sādhu, bhante, labheyya mātugāmo tathāgatappavedite dhammavinaye agārasmā anagāriyaṁ pabbajjan”ti. </span><span class="translation sujato">Sir, please let females gain the going forth from the lay life to homelessness in the teaching and training proclaimed by the Realized One.” </span></div><p><div class=verse-container id=an8.51:10.1><span>“Sace, ānanda, mahāpajāpatī gotamī aṭṭha garudhamme paṭiggaṇhāti, sāvassā hotu upasampadā—</span><span class="translation sujato">“Ānanda, if Mahāpajāpati Gotamī accepts these eight principles of respect, that will be her ordination. </span></div><p><div class=verse-container id=an8.51:11.1><span>Vassasatūpasampannāya bhikkhuniyā tadahūpasampannassa bhikkhuno abhivādanaṁ paccuṭṭhānaṁ añjalikammaṁ sāmīcikammaṁ kattabbaṁ. </span><span class="translation sujato">A nun, even if she has been ordained for a hundred years, should bow down to a monk who was ordained that very day. She should rise up for him, greet him with joined palms, and observe proper etiquette toward him. </span></div><p><div class=verse-container id=an8.51:11.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:12.1><span>Na bhikkhuniyā abhikkhuke āvāse vassaṁ upagantabbaṁ. </span><span class="translation sujato">A nun should not commence the rainy season residence in a monastery without monks. </span></div><p><div class=verse-container id=an8.51:12.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:13.1><span>Anvaḍḍhamāsaṁ bhikkhuniyā bhikkhusaṅghato dve dhammā paccāsīsitabbā—</span><span class="translation sujato">Each fortnight the nuns should expect two things from the community of monks: </span></div><p><div class=verse-container id=an8.51:13.2><span>uposathapucchakañca, ovādūpasaṅkamanañca. </span><span class="translation sujato">the date of the sabbath, and visiting for advice. </span></div><p><div class=verse-container id=an8.51:13.3><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:14.1><span>Vassaṁvuṭṭhāya bhikkhuniyā ubhatosaṅghe tīhi ṭhānehi pavāretabbaṁ—</span><span class="translation sujato">After completing the rainy season residence the nuns should invite admonition from the communities of both monks and nuns in regard to anything that was </span></div><p><div class=verse-container id=an8.51:14.2><span>diṭṭhena vā sutena vā parisaṅkāya vā. </span><span class="translation sujato">seen, heard, or suspected. </span></div><p><div class=verse-container id=an8.51:14.3><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:15.1><span>Garudhammaṁ ajjhāpannāya bhikkhuniyā ubhatosaṅghe pakkhamānattaṁ caritabbaṁ. </span><span class="translation sujato">A nun who has committed a grave offense should undergo penance in the communities of both monks and nuns for a fortnight. </span></div><p><div class=verse-container id=an8.51:15.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:16.1><span>Dve vassāni chasu dhammesu sikkhitasikkhāya sikkhamānāya ubhatosaṅghe upasampadā pariyesitabbā. </span><span class="translation sujato">A trainee nun who has trained in the six rules for two years should seek ordination from the communities of both monks and nuns. </span></div><p><div class=verse-container id=an8.51:16.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:17.1><span>Na kenaci pariyāyena bhikkhuniyā bhikkhu akkositabbo paribhāsitabbo. </span><span class="translation sujato">A nun should not abuse or insult a monk in any way. </span></div><p><div class=verse-container id=an8.51:17.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:18.1><span>Ajjatagge ovaṭo bhikkhunīnaṁ bhikkhūsu vacanapatho, anovaṭo bhikkhūnaṁ bhikkhunīsu vacanapatho. </span><span class="translation sujato">From this day forth it is forbidden for nuns to criticize monks, but it is not forbidden for monks to criticize nuns. </span></div><p><div class=verse-container id=an8.51:18.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:19.1><span>Sace, ānanda, mahāpajāpatī gotamī ime aṭṭha garudhamme paṭiggaṇhāti, sāvassā hotu upasampadā”ti. </span><span class="translation sujato">If Mahāpajāpati Gotamī accepts these eight principles of respect, that will be her ordination.” </span></div><p><div class=verse-container id=an8.51:20.1><span>Atha kho āyasmā ānando bhagavato santike ime aṭṭha garudhamme uggahetvā yena mahāpajāpatī gotamī tenupasaṅkami; upasaṅkamitvā mahāpajāpatiṁ gotamiṁ etadavoca: </span><span class="translation sujato">Then Ānanda, having learned these eight principles of respect from the Buddha himself, went to Mahāpajāpati Gotamī and said: </span></div><p><div class=verse-container id=an8.51:21.1><span>“Sace kho tvaṁ, gotami, aṭṭha garudhamme paṭiggaṇheyyāsi, sāva te bhavissati upasampadā—</span><span class="translation sujato">“Gotamī, if you accept eight principles of respect, that will be your ordination. </span></div><p><div class=verse-container id=an8.51:22.1><span>Vassasatūpasampannāya bhikkhuniyā tadahūpasampannassa bhikkhuno abhivādanaṁ paccuṭṭhānaṁ añjalikammaṁ sāmīcikammaṁ kattabbaṁ. </span><span class="translation sujato">A nun, even if she has been ordained for a hundred years, should bow down to a monk who was ordained that very day. She should rise up for him, greet him with joined palms, and observe proper etiquette toward him. </span></div><p><div class=verse-container id=an8.51:22.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo …pe…. </span><span class="translation sujato">This principle should be honored, respected, esteemed, and venerated, and not transgressed so long as life lasts. … </span></div><p><div class=verse-container id=an8.51:23.1><span>Ajjatagge ovaṭo bhikkhunīnaṁ bhikkhūsu vacanapatho, anovaṭo bhikkhūnaṁ bhikkhunīsu vacanapatho. </span><span class="translation sujato">From this day forth it is forbidden for nuns to criticize monks, but it is not forbidden for monks to criticize nuns. </span></div><p><div class=verse-container id=an8.51:23.2><span>Ayampi dhammo sakkatvā garuṁ katvā mānetvā pūjetvā yāvajīvaṁ anatikkamanīyo. </span><span class="translation sujato">This principle should be honored, respected, esteemed, and venerated, and not transgressed so long as life lasts. </span></div><p><div class=verse-container id=an8.51:23.3><span>Sace kho tvaṁ, gotami, ime aṭṭha garudhamme paṭiggaṇheyyāsi, sāva te bhavissati upasampadā”ti. </span><span class="translation sujato">If you accept these eight principles of respect, that will be your ordination.” </span></div><p><div class=verse-container id=an8.51:24.1><span>“Seyyathāpi, bhante ānanda, itthī vā puriso vā daharo yuvā maṇḍanakajātiko sīsaṁnhāto uppalamālaṁ vā vassikamālaṁ vā adhimuttakamālaṁ vā labhitvā ubhohi hatthehi paṭiggahetvā uttamaṅge sirasmiṁ patiṭṭhāpeyya; </span><span class="translation sujato">“Ānanda, suppose there was a woman or man who was young, youthful, and fond of adornments, and had bathed their head. After getting a garland of lotuses, jasmine, or liana flowers, they would take them in both hands and place them on the crown of the head. </span></div><p><div class=verse-container id=an8.51:24.2><span>evamevaṁ kho ahaṁ, bhante ānanda, ime aṭṭha garudhamme paṭiggaṇhāmi yāvajīvaṁ anatikkamanīye”ti. </span><span class="translation sujato">In the same way, sir, I accept these eight principles of respect as not to be transgressed so long as life lasts.” </span></div><p><div class=verse-container id=an8.51:25.1><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Venerable Ānanda went up to the Buddha, bowed, sat down to one side, and said to the Buddha: </span></div><p><div class=verse-container id=an8.51:25.2><span>“paṭiggahitā, bhante, mahāpajāpatiyā gotamiyā aṭṭha garudhammā yāvajīvaṁ anatikkamanīyā”ti. </span><span class="translation sujato">“Sir, Mahāpajāpati Gotamī has accepted the eight principles of respect as not to be transgressed so long as life lasts.” </span></div><p><div class=verse-container id=an8.51:26.1><span>“Sace, ānanda, nālabhissa mātugāmo tathāgatappavedite dhammavinaye agārasmā anagāriyaṁ pabbajjaṁ, ciraṭṭhitikaṁ, ānanda, brahmacariyaṁ abhavissa, vassasahassameva saddhammo tiṭṭheyya. </span><span class="translation sujato">“Ānanda, if females had not gained the going forth from the lay life to homelessness in the teaching and training proclaimed by the Realized One, the spiritual life would have lasted long. The true teaching would have remained for a thousand years. </span></div><p><div class=verse-container id=an8.51:26.2><span>Yato ca kho, ānanda, mātugāmo tathāgatappavedite dhammavinaye agārasmā anagāriyaṁ pabbajito, na dāni, ānanda, brahmacariyaṁ ciraṭṭhitikaṁ bhavissati. </span><span class="translation sujato">But since they have gained the going forth, now the spiritual life will not last long. </span></div><p><div class=verse-container id=an8.51:26.3><span>Pañceva dāni, ānanda, vassasatāni saddhammo ṭhassati. </span><span class="translation sujato">The true teaching will remain only five hundred years. </span></div><p><div class=verse-container id=an8.51:27.1><span>Seyyathāpi, ānanda, yāni kānici kulāni bahutthikāni appapurisakāni, tāni suppadhaṁsiyāni honti corehi kumbhatthenakehi; </span><span class="translation sujato">It’s like those families with many women and few men. They’re easy prey for bandits and thieves. </span></div><p><div class=verse-container id=an8.51:27.2><span>evamevaṁ kho, ānanda, yasmiṁ dhammavinaye labhati mātugāmo agārasmā anagāriyaṁ pabbajjaṁ, na taṁ brahmacariyaṁ ciraṭṭhitikaṁ hoti. </span><span class="translation sujato">In the same way, the spiritual life does not last long in a teaching and training where females gain the going forth. </span></div><p><div class=verse-container id=an8.51:28.1><span>Seyyathāpi, ānanda, sampanne sālikkhette setaṭṭhikā nāma rogajāti nipatati, evaṁ taṁ sālikkhettaṁ na ciraṭṭhitikaṁ hoti; </span><span class="translation sujato">It’s like a field full of rice. Once the disease called ‘white bones’ attacks, it doesn’t last long. </span></div><p><div class=verse-container id=an8.51:28.2><span>evamevaṁ kho, ānanda, yasmiṁ dhammavinaye labhati mātugāmo agārasmā anagāriyaṁ pabbajjaṁ, na taṁ brahmacariyaṁ ciraṭṭhitikaṁ hoti. </span><span class="translation sujato">In the same way, the spiritual life does not last long in a teaching and training where females gain the going forth. </span></div><p><div class=verse-container id=an8.51:29.1><span>Seyyathāpi, ānanda, sampanne ucchukkhette mañjiṭṭhikā nāma rogajāti nipatati, evaṁ taṁ ucchukkhettaṁ na ciraṭṭhitikaṁ hoti; </span><span class="translation sujato">It’s like a field full of sugar cane. Once the disease called ‘red rot’ attacks, it doesn’t last long. </span></div><p><div class=verse-container id=an8.51:29.2><span>evamevaṁ kho, ānanda, yasmiṁ dhammavinaye labhati mātugāmo agārasmā anagāriyaṁ pabbajjaṁ, na taṁ brahmacariyaṁ ciraṭṭhitikaṁ hoti. </span><span class="translation sujato">In the same way, the spiritual life does not last long in a teaching and training where females gain the going forth. </span></div><p><div class=verse-container id=an8.51:30.1><span>Seyyathāpi, ānanda, puriso mahato taḷākassa paṭikacceva āḷiṁ bandheyya yāvadeva udakassa anatikkamanāya; </span><span class="translation sujato">As a man might build a dyke around a large lake as a precaution against the water overflowing, </span></div><p><div class=verse-container id=an8.51:30.2><span>evamevaṁ kho, ānanda, mayā paṭikacceva bhikkhunīnaṁ aṭṭha garudhammā paññattā yāvajīvaṁ anatikkamanīyā”ti. </span><span class="translation sujato">in the same way as a precaution I’ve prescribed the eight principles of respect as not to be transgressed so long as life lasts.” </span></div><p><div class=verse-container id=an8.51:30.3><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0008/an0008P0050.html>Previous</a><a href=/canon/en/pli/ms/sutta/an/an0008/an0008P0052.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>