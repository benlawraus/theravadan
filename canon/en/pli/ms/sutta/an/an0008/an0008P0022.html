<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0022.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0021.html>Previous</a><a href=/canon/en/pli/ms/sutta/an/an0008/an0008P0023.html>Next</a></div><p><div class=verse-container id=an8.22:0.1><span>Aṅguttara Nikāya 8.22 </span><span class="translation sujato">Numbered Discourses 8.22 </span></div><p><div class=verse-container id=an8.22:0.2><span>3. Gahapativagga </span><span class="translation sujato">3. Householders </span></div><p><div class=verse-container id=an8.22:0.3><span class=big-bold>Dutiyauggasutta </span><span class="translation sujato">With Ugga of Elephant Village </span></div><p><div class=verse-container id=an8.22:1.1><span>Ekaṁ samayaṁ bhagavā vajjīsu viharati hatthigāme. </span><span class="translation sujato">At one time the Buddha was staying in the land of the Vajjis at Elephant Village. </span></div><p><div class=verse-container id=an8.22:1.2><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants: </span></div><p><div class=verse-container id=an8.22:1.3><span>“aṭṭhahi, bhikkhave, acchariyehi abbhutehi dhammehi samannāgataṁ uggaṁ gahapatiṁ hatthigāmakaṁ dhārethā”ti. </span><span class="translation sujato">“Mendicants, you should remember the householder Ugga of Elephant Village as someone who has eight amazing and incredible qualities.” </span></div><p><div class=verse-container id=an8.22:1.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=an8.22:1.5><span>Idaṁ vatvāna sugato uṭṭhāyāsanā vihāraṁ pāvisi. </span><span class="translation sujato">When he had spoken, the Holy One got up from his seat and entered his dwelling. </span></div><p><div class=verse-container id=an8.22:2.1><span>Atha kho aññataro bhikkhu pubbaṇhasamayaṁ nivāsetvā pattacīvaramādāya yena uggassa gahapatino hatthigāmakassa nivesanaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then a certain mendicant robed up in the morning and, taking his bowl and robe, went to the home of the householder Ugga of Elephant Village, where he sat on the seat spread out. </span></div><p><div class=verse-container id=an8.22:2.2><span>Atha kho uggo gahapati hatthigāmako yena so bhikkhu tenupasaṅkami; upasaṅkamitvā taṁ bhikkhuṁ abhivādetvā ekamantaṁ nisīdi. Ekamantaṁ nisinnaṁ kho uggaṁ gahapatiṁ hatthigāmakaṁ so bhikkhu etadavoca: </span><span class="translation sujato">Then Ugga of Elephant Village went up to that mendicant, bowed, and sat down to one side. The mendicant said to him: </span></div><p><div class=verse-container id=an8.22:2.3><span>“aṭṭhahi kho tvaṁ, gahapati, acchariyehi abbhutehi dhammehi samannāgato bhagavatā byākato. </span><span class="translation sujato">“Householder, the Buddha declared that you have eight amazing and incredible qualities. </span></div><p><div class=verse-container id=an8.22:2.4><span>Katame te, gahapati, aṭṭha acchariyā abbhutā dhammā, yehi tvaṁ samannāgato bhagavatā byākato”ti? </span><span class="translation sujato">What are the eight qualities that he spoke of?” </span></div><p><div class=verse-container id=an8.22:3.1><span>“Na kho ahaṁ, bhante, jānāmi: </span><span class="translation sujato">“Sir, I don’t know </span></div><p><div class=verse-container id=an8.22:3.2><span>‘katamehi aṭṭhahi acchariyehi abbhutehi dhammehi samannāgato bhagavatā byākato’ti. </span><span class="translation sujato">what eight amazing and incredible qualities the Buddha was referring to. </span></div><p><div class=verse-container id=an8.22:3.3><span>Api ca, bhante, ye me aṭṭha acchariyā abbhutā dhammā saṁvijjanti, </span><span class="translation sujato">But these eight amazing and incredible qualities are found in me. </span></div><p><div class=verse-container id=an8.22:3.4><span>taṁ suṇāhi, sādhukaṁ manasi karohi; bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=an8.22:3.5><span>“Evaṁ, gahapatī”ti kho so bhikkhu uggassa gahapatino hatthigāmakassa paccassosi. </span><span class="translation sujato">“Yes, householder,” replied the mendicant. </span></div><p><div class=verse-container id=an8.22:3.6><span>Uggo gahapati hatthigāmako etadavoca: </span><span class="translation sujato">Ugga of Elephant Village said this: </span></div><p><div class=verse-container id=an8.22:3.7><span>“yadāhaṁ, bhante, nāgavane paricaranto bhagavantaṁ paṭhamaṁ dūratova addasaṁ; </span><span class="translation sujato">“Sir, when I first saw the Buddha off in the distance I was partying in the Dragon’s Park. </span></div><p><div class=verse-container id=an8.22:3.8><span>saha dassaneneva me, bhante, bhagavato cittaṁ pasīdi, surāmado ca pahīyi. </span><span class="translation sujato">My heart was inspired as soon as I saw him, and I sobered up. </span></div><p><div class=verse-container id=an8.22:3.9><span>Ayaṁ kho me, bhante, paṭhamo acchariyo abbhuto dhammo saṁvijjati. </span><span class="translation sujato">This is the first incredible and amazing quality found in me. </span></div><p><div class=verse-container id=an8.22:4.1><span>So kho ahaṁ, bhante, pasannacitto bhagavantaṁ payirupāsiṁ. </span><span class="translation sujato">With confident heart I paid homage to the Buddha. </span></div><p><div class=verse-container id=an8.22:4.2><span>Tassa me bhagavā anupubbiṁ kathaṁ kathesi, seyyathidaṁ—</span><span class="translation sujato">The Buddha taught me step by step, with </span></div><p><div class=verse-container id=an8.22:4.3><span>dānakathaṁ sīlakathaṁ saggakathaṁ; kāmānaṁ ādīnavaṁ okāraṁ saṅkilesaṁ, nekkhamme ānisaṁsaṁ pakāsesi. </span><span class="translation sujato">a talk on giving, ethical conduct, and heaven. He explained the drawbacks of sensual pleasures, so sordid and corrupt, and the benefit of renunciation. </span></div><p><div class=verse-container id=an8.22:4.4><span>Yadā maṁ bhagavā aññāsi kallacittaṁ muducittaṁ vinīvaraṇacittaṁ udaggacittaṁ pasannacittaṁ, atha yā buddhānaṁ sāmukkaṁsikā dhammadesanā taṁ pakāsesi—</span><span class="translation sujato">And when he knew that my mind was ready, pliable, rid of hindrances, elated, and confident he explained the special teaching of the Buddhas: </span></div><p><div class=verse-container id=an8.22:4.5><span>dukkhaṁ, samudayaṁ, nirodhaṁ, maggaṁ. </span><span class="translation sujato">suffering, its origin, its cessation, and the path. </span></div><p><div class=verse-container id=an8.22:4.6><span>Seyyathāpi nāma suddhaṁ vatthaṁ apagatakāḷakaṁ sammadeva rajanaṁ paṭiggaṇheyya; </span><span class="translation sujato">Just as a clean cloth rid of stains would properly absorb dye, </span></div><p><div class=verse-container id=an8.22:4.7><span>evamevaṁ kho me tasmiṁyeva āsane virajaṁ vītamalaṁ dhammacakkhuṁ udapādi: </span><span class="translation sujato">in that very seat the stainless, immaculate vision of the Dhamma arose in me: </span></div><p><div class=verse-container id=an8.22:4.8><span>‘yaṁ kiñci samudayadhammaṁ sabbaṁ taṁ nirodhadhamman’ti. </span><span class="translation sujato">‘Everything that has a beginning has an end.’ </span></div><p><div class=verse-container id=an8.22:4.9><span>So kho ahaṁ, bhante, diṭṭhadhammo pattadhammo viditadhammo pariyogāḷhadhammo tiṇṇavicikiccho vigatakathaṅkatho vesārajjappatto aparappaccayo satthusāsane tattheva buddhañca dhammañca saṅghañca saraṇaṁ agamāsiṁ, brahmacariyapañcamāni ca sikkhāpadāni samādiyiṁ. </span><span class="translation sujato">I saw, attained, understood, and fathomed the Dhamma. I went beyond doubt, got rid of indecision, and became self-assured and independent of others regarding the Teacher’s instructions. Right there I went for refuge to the Buddha, his teaching, and the Saṅgha. And I undertook the five training rules with celibacy as the fifth. </span></div><p><div class=verse-container id=an8.22:4.10><span>Ayaṁ kho me, bhante, dutiyo acchariyo abbhuto dhammo saṁvijjati. </span><span class="translation sujato">This is the second incredible and amazing quality found in me. </span></div><p><div class=verse-container id=an8.22:5.1><span>Tassa mayhaṁ, bhante, catasso komāriyo pajāpatiyo ahesuṁ. </span><span class="translation sujato">I had four teenage wives. </span></div><p><div class=verse-container id=an8.22:5.2><span>Atha khvāhaṁ, bhante, yena tā pajāpatiyo tenupasaṅkamiṁ; upasaṅkamitvā tā pajāpatiyo etadavacaṁ: </span><span class="translation sujato">And I went to them and said: </span></div><p><div class=verse-container id=an8.22:5.3><span>‘mayā kho, bhaginiyo, brahmacariyapañcamāni sikkhāpadāni samādinnāni. </span><span class="translation sujato">‘Sisters, I’ve undertaken the five training rules with celibacy as fifth. </span></div><p><div class=verse-container id=an8.22:5.4><span>Yā icchati sā idheva bhoge ca bhuñjatu puññāni ca karotu, sakāni vā ñātikulāni gacchatu. </span><span class="translation sujato">If you wish, you may stay here, enjoy my wealth, and do good deeds. Or you can return to your own families. </span></div><p><div class=verse-container id=an8.22:5.5><span>Hoti vā pana purisādhippāyo, kassa vo dammī’ti? </span><span class="translation sujato">Or would you prefer if I gave you to another man?’ </span></div><p><div class=verse-container id=an8.22:5.6><span>Evaṁ vutte, sā, bhante, jeṭṭhā pajāpati maṁ etadavoca: </span><span class="translation sujato">When I said this, my eldest wife said to me: </span></div><p><div class=verse-container id=an8.22:5.7><span>‘itthannāmassa maṁ, ayyaputta, purisassa dehī’ti. </span><span class="translation sujato">‘Master, please give me to such-and-such a man.’ </span></div><p><div class=verse-container id=an8.22:5.8><span>Atha kho ahaṁ, bhante, taṁ purisaṁ pakkosāpetvā vāmena hatthena pajāpatiṁ gahetvā dakkhiṇena hatthena bhiṅgāraṁ gahetvā tassa purisassa oṇojesiṁ. </span><span class="translation sujato">Then I summoned that man. Taking my wife with my left hand and a ceremonial vase with my right, I presented her to that man with the pouring of water. </span></div><p><div class=verse-container id=an8.22:5.9><span>Komāriṁ kho panāhaṁ, bhante, dāraṁ pariccajanto nābhijānāmi cittassa aññathattaṁ. </span><span class="translation sujato">But I can’t recall getting upset while giving away my teenage wife. </span></div><p><div class=verse-container id=an8.22:5.10><span>Ayaṁ kho me, bhante, tatiyo acchariyo abbhuto dhammo saṁvijjati. </span><span class="translation sujato">This is the third incredible and amazing quality found in me. </span></div><p><div class=verse-container id=an8.22:6.1><span>Saṁvijjanti kho pana me, bhante, kule bhogā. </span><span class="translation sujato">And though my family has wealth, </span></div><p><div class=verse-container id=an8.22:6.2><span>Te ca kho appaṭivibhattā sīlavantehi kalyāṇadhammehi. </span><span class="translation sujato">it’s shared without reserve with ethical people of good character. </span></div><p><div class=verse-container id=an8.22:6.3><span>Ayaṁ kho me, bhante, catuttho acchariyo abbhuto dhammo saṁvijjati. </span><span class="translation sujato">This is the fourth incredible and amazing quality found in me. </span></div><p><div class=verse-container id=an8.22:7.1><span>Yaṁ kho panāhaṁ, bhante, bhikkhuṁ payirupāsāmi; </span><span class="translation sujato">When I pay homage to a mendicant, </span></div><p><div class=verse-container id=an8.22:7.2><span>sakkaccaṁyeva payirupāsāmi, no asakkaccaṁ. </span><span class="translation sujato">I do so carefully, not carelessly. </span></div><p><div class=verse-container id=an8.22:7.3><span>So ce me āyasmā dhammaṁ deseti; </span><span class="translation sujato">If that venerable teaches me the Dhamma, </span></div><p><div class=verse-container id=an8.22:7.4><span>sakkaccaṁyeva suṇomi, no asakkaccaṁ. </span><span class="translation sujato">I listen carefully, not carelessly. </span></div><p><div class=verse-container id=an8.22:7.5><span>No ce me so āyasmā dhammaṁ deseti, ahamassa dhammaṁ desemi. </span><span class="translation sujato">But if they don’t teach me the Dhamma, I teach them. </span></div><p><div class=verse-container id=an8.22:7.6><span>Ayaṁ kho me, bhante, pañcamo acchariyo abbhuto dhammo saṁvijjati. </span><span class="translation sujato">This is the fifth incredible and amazing quality found in me. </span></div><p><div class=verse-container id=an8.22:8.1><span>Anacchariyaṁ kho pana, bhante, saṅghe nimantite devatā upasaṅkamitvā ārocenti: </span><span class="translation sujato">It’s not unusual for deities to come to me when the Saṅgha has been invited and announce: </span></div><p><div class=verse-container id=an8.22:8.2><span>‘asuko, gahapati, bhikkhu ubhatobhāgavimutto asuko paññāvimutto asuko kāyasakkhī asuko diṭṭhippatto asuko saddhāvimutto asuko dhammānusārī asuko saddhānusārī asuko sīlavā kalyāṇadhammo asuko dussīlo pāpadhammo’ti. </span><span class="translation sujato">‘Householder, that mendicant is freed both ways. That one is freed by wisdom. That one is a direct witness. That one is attained to view. That one is freed by faith. That one is a follower of teachings. That one is a follower by faith. That one is ethical, of good character. That one is unethical, of bad character.’ </span></div><p><div class=verse-container id=an8.22:8.3><span>Saṅghaṁ kho panāhaṁ, bhante, parivisanto nābhijānāmi evaṁ cittaṁ uppādento: </span><span class="translation sujato">But while I’m serving the Saṅgha I don’t recall thinking: </span></div><p><div class=verse-container id=an8.22:8.4><span>‘imassa vā thokaṁ demi imassa vā bahukan’ti. </span><span class="translation sujato">‘Let me give this one just a little, and that one a lot.’ </span></div><p><div class=verse-container id=an8.22:8.5><span>Atha khvāhaṁ, bhante, samacittova demi. </span><span class="translation sujato">Rather, I give impartially. </span></div><p><div class=verse-container id=an8.22:8.6><span>Ayaṁ kho me, bhante, chaṭṭho acchariyo abbhuto dhammo saṁvijjati. </span><span class="translation sujato">This is the sixth incredible and amazing quality found in me. </span></div><p><div class=verse-container id=an8.22:9.1><span>Anacchariyaṁ kho pana maṁ, bhante, devatā upasaṅkamitvā ārocenti: </span><span class="translation sujato">It’s not unusual for deities to come to me and announce: </span></div><p><div class=verse-container id=an8.22:9.2><span>‘svākkhāto, gahapati, bhagavatā dhammo’ti. </span><span class="translation sujato">‘Householder, the Buddha’s teaching is well explained!’ </span></div><p><div class=verse-container id=an8.22:9.3><span>Evaṁ vutte, ahaṁ, bhante, tā devatā evaṁ vademi: </span><span class="translation sujato">When they say this I say to them: </span></div><p><div class=verse-container id=an8.22:9.4><span>‘vadeyyātha vā evaṁ kho tumhe devatā no vā vadeyyātha, atha kho svākkhāto bhagavatā dhammo’ti. </span><span class="translation sujato">‘The Buddha’s teaching is well explained, regardless of whether or not you deities say so!’ </span></div><p><div class=verse-container id=an8.22:9.5><span>Na kho panāhaṁ, bhante, abhijānāmi tatonidānaṁ cittassa unnatiṁ: </span><span class="translation sujato">But I don’t recall getting too excited by the fact that </span></div><p><div class=verse-container id=an8.22:9.6><span>‘maṁ tā devatā upasaṅkamanti, ahaṁ vā devatāhi saddhiṁ sallapāmī’ti. </span><span class="translation sujato">the deities come to me, and I have a conversation with them. </span></div><p><div class=verse-container id=an8.22:9.7><span>Ayaṁ kho me, bhante, sattamo acchariyo abbhuto dhammo saṁvijjati. </span><span class="translation sujato">This is the seventh incredible and amazing quality found in me. </span></div><p><div class=verse-container id=an8.22:10.1><span>Sace kho panāhaṁ, bhante, bhagavato paṭhamataraṁ kālaṁ kareyyaṁ, anacchariyaṁ kho panetaṁ yaṁ maṁ bhagavā evaṁ byākareyya: </span><span class="translation sujato">If I pass away before the Buddha, it would be no wonder if the Buddha declares of me: </span></div><p><div class=verse-container id=an8.22:10.2><span>‘natthi taṁ saṁyojanaṁ yena saṁyutto uggo gahapati hatthigāmako puna imaṁ lokaṁ āgaccheyyā’ti. </span><span class="translation sujato">‘The householder Ugga of Elephant Village is bound by no fetter that might return him to this world.’ </span></div><p><div class=verse-container id=an8.22:10.3><span>Ayaṁ kho me, bhante, aṭṭhamo acchariyo abbhuto dhammo saṁvijjati. </span><span class="translation sujato">This is the eighth incredible and amazing quality found in me. </span></div><p><div class=verse-container id=an8.22:11.1><span>Ime kho me, bhante, aṭṭha acchariyā abbhutā dhammā saṁvijjanti. </span><span class="translation sujato">These eight amazing and incredible qualities are found in me. </span></div><p><div class=verse-container id=an8.22:11.2><span>Na ca kho ahaṁ jānāmi: </span><span class="translation sujato">But I don’t know </span></div><p><div class=verse-container id=an8.22:11.3><span>‘katamehi cāhaṁ aṭṭhahi acchariyehi abbhutehi dhammehi samannāgato bhagavatā byākato’”ti. </span><span class="translation sujato">what eight amazing and incredible qualities the Buddha was referring to.” </span></div><p><div class=verse-container id=an8.22:12.1><span>Atha kho so bhikkhu uggassa gahapatino hatthigāmakassa nivesane piṇḍapātaṁ gahetvā uṭṭhāyāsanā pakkāmi. </span><span class="translation sujato">Then that mendicant, after taking almsfood in Ugga of Elephant Village’s home, got up from his seat and left. </span></div><p><div class=verse-container id=an8.22:12.2><span>Atha kho so bhikkhu pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Then after the meal, on his return from almsround, he went to the Buddha, bowed, and sat down to one side. </span></div><p><div class=verse-container id=an8.22:12.3><span>Ekamantaṁ nisinno kho so bhikkhu yāvatako ahosi uggena gahapatinā hatthigāmakena saddhiṁ kathāsallāpo, taṁ sabbaṁ bhagavato ārocesi. </span><span class="translation sujato">He informed the Buddha of all he had discussed with the householder Ugga of Elephant Village. The Buddha said: </span></div><p><div class=verse-container id=an8.22:13.1><span>“Sādhu sādhu, bhikkhu. </span><span class="translation sujato">“Good, good, mendicant! </span></div><p><div class=verse-container id=an8.22:13.2><span>Yathā taṁ uggo gahapati hatthigāmako sammā byākaramāno byākareyya, imeheva kho, bhikkhu, aṭṭhahi acchariyehi abbhutehi dhammehi samannāgato uggo gahapati hatthigāmako mayā byākato. </span><span class="translation sujato">When I declared that the householder Ugga of Elephant Village was someone who has eight amazing and incredible qualities, I was referring to the same eight qualities that he rightly explained to you. </span></div><p><div class=verse-container id=an8.22:13.3><span>Imehi ca pana, bhikkhu, aṭṭhahi acchariyehi abbhutehi dhammehi samannāgataṁ uggaṁ gahapatiṁ hatthigāmakaṁ dhārehī”ti. </span><span class="translation sujato">You should remember the householder Ugga of Elephant Village as someone who has these eight amazing and incredible qualities.” </span></div><p><div class=verse-container id=an8.22:13.4><span>Dutiyaṁ. </span></div><div class=flex-between><a href=/canon/en/pli/ms/sutta/an/an0008/an0008P0021.html>Previous</a><a href=/canon/en/pli/ms/sutta/an/an0008/an0008P0023.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>