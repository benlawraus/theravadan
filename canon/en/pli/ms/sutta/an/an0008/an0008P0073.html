<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0073.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0008/an0008P0072.html>Previous</a><a href=/canon/en/pli/ms/sutta/an/an0008/an0008P0074.html>Next</a></div><p id=an8.73:0.1><span class=root>Aṅguttara Nikāya 8.73 </span><br> <span class=sujato>Numbered Discourses 8.73 </span><br><p id=an8.73:0.2><span class=root>8. Yamakavagga </span><br> <span class=sujato>8. Pairs </span><br><p id=an8.73:0.3><span class="root big-bold">Paṭhamamaraṇassatisutta </span><br> <span class=sujato>Mindfulness of Death (1st) </span><br><p id=an8.73:1.1><span class=root>Ekaṁ samayaṁ bhagavā nātike viharati giñjakāvasathe. </span><br> <span class=sujato>At one time the Buddha was staying at Ñātika in the brick house. </span><br><p id=an8.73:1.2><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=an8.73:1.3><span class=root>“bhikkhavo”ti. </span><br> <span class=sujato>“Mendicants!” </span><br><p id=an8.73:1.4><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=an8.73:1.5><span class=root>Bhagavā etadavoca: </span><br> <span class=sujato>The Buddha said this: </span><br><p id=an8.73:1.6><span class=root>“maraṇassati, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā. </span><br> <span class=sujato>“Mendicants, when mindfulness of death is developed and cultivated it’s very fruitful and beneficial. It culminates in freedom from death and ends in freedom from death. </span><br><p id=an8.73:1.7><span class=root>Bhāvetha no tumhe, bhikkhave, maraṇassatin”ti. </span><br> <span class=sujato>But do you develop mindfulness of death?” </span><br><p id=an8.73:2.1><span class=root>Evaṁ vutte, aññataro bhikkhu bhagavantaṁ etadavoca: </span><br> <span class=sujato>When he said this, one of the mendicants said to the Buddha, </span><br><p id=an8.73:2.2><span class=root>“ahaṁ kho, bhante, bhāvemi maraṇassatin”ti. </span><br> <span class=sujato>“Sir, I develop mindfulness of death.” </span><br><p id=an8.73:2.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:2.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:2.5><span class=root>‘aho vatāhaṁ rattindivaṁ jīveyyaṁ, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live for another day and night, I’d focus on the Buddha’s instructions and I could really achieve a lot.’ </span><br><p id=an8.73:2.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:3.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:3.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:3.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:3.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:3.5><span class=root>‘aho vatāhaṁ divasaṁ jīveyyaṁ, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live for another day, I’d focus on the Buddha’s instructions and I could really achieve a lot.’ </span><br><p id=an8.73:3.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:4.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:4.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:4.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:4.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:4.5><span class=root>‘aho vatāhaṁ upaḍḍhadivasaṁ jīveyyaṁ, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live for half a day, I’d focus on the Buddha’s instructions and I could really achieve a lot.’ </span><br><p id=an8.73:4.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:5.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:5.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:5.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:5.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:5.5><span class=root>‘aho vatāhaṁ tadantaraṁ jīveyyaṁ yadantaraṁ ekapiṇḍapātaṁ bhuñjāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live as long as it takes to eat a single almsmeal, I’d focus on the Buddha’s instructions and I could really achieve a lot.’ </span><br><p id=an8.73:5.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:6.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:6.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:6.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:6.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:6.5><span class=root>‘aho vatāhaṁ tadantaraṁ jīveyyaṁ yadantaraṁ upaḍḍhapiṇḍapātaṁ bhuñjāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live as long as it takes to eat half an almsmeal, I’d focus on the Buddha’s instructions and I could really achieve a lot.’ </span><br><p id=an8.73:6.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:7.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:7.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:7.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:7.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:7.5><span class=root>‘aho vatāhaṁ tadantaraṁ jīveyyaṁ yadantaraṁ cattāro pañca ālope saṅkhāditvā ajjhoharāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live as long as it takes to chew and swallow four or five mouthfuls, I’d focus on the Buddha’s instructions and I could really achieve a lot.’ </span><br><p id=an8.73:7.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:8.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:8.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:8.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:8.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:8.5><span class=root>‘aho vatāhaṁ tadantaraṁ jīveyyaṁ yadantaraṁ ekaṁ ālopaṁ saṅkhāditvā ajjhoharāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live as long as it takes to chew and swallow a single mouthful, I’d focus on the Buddha’s instructions and I could really achieve a lot.’ </span><br><p id=an8.73:8.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:9.1><span class=root>Aññataropi kho bhikkhu bhagavantaṁ etadavoca: </span><br> <span class=sujato>Another mendicant said to the Buddha, </span><br><p id=an8.73:9.2><span class=root>“ahampi kho, bhante, bhāvemi maraṇassatin”ti. </span><br> <span class=sujato>“Sir, I too develop mindfulness of death.” </span><br><p id=an8.73:9.3><span class=root>“Yathā kathaṁ pana tvaṁ, bhikkhu, bhāvesi maraṇassatin”ti? </span><br> <span class=sujato>“But mendicant, how do you develop it?” </span><br><p id=an8.73:9.4><span class=root>“Idha mayhaṁ, bhante, evaṁ hoti: </span><br> <span class=sujato>“In this case, sir, I think: </span><br><p id=an8.73:9.5><span class=root>‘aho vatāhaṁ tadantaraṁ jīveyyaṁ yadantaraṁ assasitvā vā passasāmi, passasitvā vā assasāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>‘Oh, if I’d only live as long as it takes to breathe out after breathing in, or to breathe in after breathing out, I’d focus on the Buddha’s instructions and I could really achieve a lot.’ </span><br><p id=an8.73:9.6><span class=root>Evaṁ kho ahaṁ, bhante, bhāvemi maraṇassatin”ti. </span><br> <span class=sujato>That’s how I develop mindfulness of death.” </span><br><p id=an8.73:10.1><span class=root>Evaṁ vutte, bhagavā te bhikkhū etadavoca: </span><br> <span class=sujato>When this was said, the Buddha said to those mendicants: </span><br><p id=an8.73:10.2><span class=root>“yvāyaṁ, bhikkhave, bhikkhu evaṁ maraṇassatiṁ bhāveti: </span><br> <span class=sujato>“The mendicants who develop mindfulness of death by wishing </span><br><p id=an8.73:10.3><span class=root>‘aho vatāhaṁ rattindivaṁ jīveyyaṁ, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>to live for a day and night … </span><br><p id=an8.73:10.4><span class=root>Yo cāyaṁ, bhikkhave, bhikkhu evaṁ maraṇassatiṁ bhāveti: </span><br><p id=an8.73:10.5><span class=root>‘aho vatāhaṁ divasaṁ jīveyyaṁ, bhagavato sāsanaṁ manasi kareyyaṁ, bahu vata me kataṁ assā’ti; </span><br> <span class=sujato>or to live for a day … </span><br><p id=an8.73:10.6><span class=root>yo cāyaṁ, bhikkhave, bhikkhu evaṁ maraṇassatiṁ bhāveti: </span><br><p id=an8.73:10.7><span class=root>‘aho vatāhaṁ upaḍḍhadivasaṁ jīveyyaṁ, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>or to live for half a day … </span><br><p id=an8.73:10.8><span class=root>Yo cāyaṁ, bhikkhave, bhikkhu evaṁ maraṇassatiṁ bhāveti: </span><br><p id=an8.73:10.9><span class=root>‘aho vatāhaṁ tadantaraṁ jīveyyaṁ yadantaraṁ ekapiṇḍapātaṁ bhuñjāmi, bhagavato sāsanaṁ manasi kareyyaṁ, bahu vata me kataṁ assā’ti; </span><br> <span class=sujato>or to live as long as it takes to eat a meal of almsfood … </span><br><p id=an8.73:10.10><span class=root>yo cāyaṁ, bhikkhave, bhikkhu evaṁ maraṇassatiṁ bhāveti: </span><br><p id=an8.73:10.11><span class=root>‘aho vatāhaṁ tadantaraṁ jīveyyaṁ yadantaraṁ upaḍḍhapiṇḍapātaṁ bhuñjāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>or to live as long as it takes to eat half a meal of almsfood … </span><br><p id=an8.73:10.12><span class=root>Yo cāyaṁ, bhikkhave, bhikkhu evaṁ maraṇassatiṁ bhāveti: </span><br><p id=an8.73:10.13><span class=root>‘aho vatāhaṁ tadantaraṁ jīveyyaṁ yadantaraṁ cattāro pañca ālope saṅkhāditvā ajjhoharāmi, bhagavato sāsanaṁ manasi kareyyaṁ, bahu vata me kataṁ assā’ti—</span><br> <span class=sujato>or to live as long as it takes to chew and swallow four or five mouthfuls … </span><br><p id=an8.73:10.14><span class=root>ime vuccanti, bhikkhave, ‘bhikkhū pamattā viharanti, dandhaṁ maraṇassatiṁ bhāventi āsavānaṁ khayāya’. </span><br> <span class=sujato>These are called mendicants who live negligently. They slackly develop mindfulness of death for the ending of defilements. </span><br><p id=an8.73:11.1><span class=root>Yo ca khvāyaṁ, bhikkhave, bhikkhu evaṁ maraṇassatiṁ bhāveti: </span><br> <span class=sujato>But the mendicants who develop mindfulness of death by wishing </span><br><p id=an8.73:11.2><span class=root>‘aho vatāhaṁ tadantaraṁ jīveyyaṁ yadantaraṁ ekaṁ ālopaṁ saṅkhāditvā ajjhoharāmi, bhagavato sāsanaṁ manasi kareyyaṁ, bahu vata me kataṁ assā’ti. </span><br> <span class=sujato>to live as long as it takes to chew and swallow a single mouthful … </span><br><p id=an8.73:11.3><span class=root>Yo cāyaṁ, bhikkhave, bhikkhu evaṁ maraṇassatiṁ bhāveti: </span><br><p id=an8.73:11.4><span class=root>‘aho vatāhaṁ tadantaraṁ jīveyyaṁ yadantaraṁ assasitvā vā passasāmi, passasitvā vā assasāmi, bhagavato sāsanaṁ manasi kareyyaṁ, bahu vata me kataṁ assā’ti—</span><br> <span class=sujato>or to live as long as it takes to breathe out after breathing in, or to breathe in after breathing out … </span><br><p id=an8.73:11.5><span class=root>ime vuccanti, bhikkhave, ‘bhikkhū appamattā viharanti, tikkhaṁ maraṇassatiṁ bhāventi āsavānaṁ khayāya’. </span><br> <span class=sujato>These are called mendicants who live diligently. They keenly develop mindfulness of death for the ending of defilements. </span><br><p id=an8.73:12.1><span class=root>Tasmātiha, bhikkhave, evaṁ sikkhitabbaṁ: </span><br> <span class=sujato>So you should train like this: </span><br><p id=an8.73:12.2><span class=root>‘appamattā viharissāma, tikkhaṁ maraṇassatiṁ bhāvayissāma āsavānaṁ khayāyā’ti. </span><br> <span class=sujato>‘We will live diligently. We will keenly develop mindfulness of death for the ending of defilements.’ </span><br><p id=an8.73:12.3><span class=root>Evañhi vo, bhikkhave, sikkhitabban”ti. </span><br> <span class=sujato>That’s how you should train.” </span><br><p id=an8.73:12.4><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>