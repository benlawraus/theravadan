<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0008.html> Aṭṭhakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0008/an0008P0008.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0008/an0008P0007.html>Previous</a><a href=/canon/en/pli/ms/sutta/an/an0008/an0008P0009.html>Next</a></div><p><div class=verse-container id=an8.8:0.1><span>Aṅguttara Nikāya 8.8 </span><span class="translation sujato">Numbered Discourses 8.8 </span></div><p><div class=verse-container id=an8.8:0.2><span>1. Mettāvagga </span><span class="translation sujato">1. Love </span></div><p><div class=verse-container id=an8.8:0.3><span class=big-bold>Uttaravipattisutta </span><span class="translation sujato">Uttara on Failure </span></div><p><div class=verse-container id=an8.8:1.1><span>Ekaṁ samayaṁ āyasmā uttaro mahisavatthusmiṁ viharati saṅkheyyake pabbate vaṭajālikāyaṁ. </span><span class="translation sujato">At one time Venerable Uttara was staying on the Saṅkheyyaka Mountain in the Mahisa region near Dhavajālikā. </span></div><p><div class=verse-container id=an8.8:1.2><span>Tatra kho āyasmā uttaro bhikkhū āmantesi: </span><span class="translation sujato">There Uttara addressed the mendicants: </span></div><p><div class=verse-container id=an8.8:1.3><span>“sādhāvuso, bhikkhu kālena kālaṁ attavipattiṁ paccavekkhitā hoti. </span><span class="translation sujato">“Mendicants, it’s good for a mendicant to check their own failings from time to time. </span></div><p><div class=verse-container id=an8.8:1.4><span>Sādhāvuso, bhikkhu kālena kālaṁ paravipattiṁ paccavekkhitā hoti. </span><span class="translation sujato">It’s good for a mendicant to check the failings of others from time to time. </span></div><p><div class=verse-container id=an8.8:1.5><span>Sādhāvuso, bhikkhu kālena kālaṁ attasampattiṁ paccavekkhitā hoti. </span><span class="translation sujato">It’s good for a mendicant to check their own successes from time to time. </span></div><p><div class=verse-container id=an8.8:1.6><span>Sādhāvuso, bhikkhu kālena kālaṁ parasampattiṁ paccavekkhitā hotī”ti. </span><span class="translation sujato">It’s good for a mendicant to check the successes of others from time to time.” </span></div><p><div class=verse-container id=an8.8:2.1><span>Tena kho pana samayena vessavaṇo mahārājā uttarāya disāya dakkhiṇaṁ disaṁ gacchati kenacideva karaṇīyena. </span><span class="translation sujato">Now at that time the great king Vessavaṇa was on his way from the north to the south on some business. </span></div><p><div class=verse-container id=an8.8:2.2><span>Assosi kho vessavaṇo mahārājā āyasmato uttarassa mahisavatthusmiṁ saṅkheyyake pabbate vaṭajālikāyaṁ bhikkhūnaṁ evaṁ dhammaṁ desentassa: </span><span class="translation sujato">He heard Venerable Uttara teaching this to the mendicants on Saṅkheyyaka Mountain. </span></div><p><div class=verse-container id=an8.8:2.3><span>“sādhāvuso, bhikkhu kālena kālaṁ attavipattiṁ paccavekkhitā hoti. </span></div><p><div class=verse-container id=an8.8:2.4><span>Sādhāvuso, bhikkhu kālena kālaṁ paravipattiṁ paccavekkhitā hoti. </span></div><p><div class=verse-container id=an8.8:2.5><span>Sādhāvuso, bhikkhu kālena kālaṁ attasampattiṁ paccavekkhitā hoti. </span></div><p><div class=verse-container id=an8.8:2.6><span>Sādhāvuso, bhikkhu kālena kālaṁ parasampattiṁ paccavekkhitā hotī”ti. </span></div><p><div class=verse-container id=an8.8:3.1><span>Atha kho vessavaṇo mahārājā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ mahisavatthusmiṁ saṅkheyyake pabbate vaṭajālikāyaṁ antarahito devesu tāvatiṁsesu pāturahosi. </span><span class="translation sujato">Then Vessavaṇa vanished from Saṅkheyyaka Mountain and appeared among the gods of the thirty-three, as easily as a strong person would extend or contract their arm. </span></div><p><div class=verse-container id=an8.8:3.2><span>Atha kho vessavaṇo mahārājā yena sakko devānamindo tenupasaṅkami; upasaṅkamitvā sakkaṁ devānamindaṁ etadavoca: </span><span class="translation sujato">Then he went up to Sakka, lord of gods, and said to him: </span></div><p><div class=verse-container id=an8.8:3.3><span>“yagghe, mārisa, jāneyyāsi. </span><span class="translation sujato">“Please sir, you should know this. </span></div><p><div class=verse-container id=an8.8:3.4><span>Eso āyasmā uttaro mahisavatthusmiṁ saṅkheyyake pabbate vaṭajālikāyaṁ bhikkhūnaṁ evaṁ dhammaṁ deseti: </span><span class="translation sujato">Venerable Uttara is teaching the mendicants on Saṅkheyyaka Mountain in this way: </span></div><p><div class=verse-container id=an8.8:3.5><span>‘sādhāvuso, bhikkhu kālena kālaṁ attavipattiṁ paccavekkhitā hoti. </span><span class="translation sujato">‘It’s good for a mendicant from time to time to check their own failings. … </span></div><p><div class=verse-container id=an8.8:3.6><span>Sādhāvuso, bhikkhu kālena kālaṁ paravipattiṁ …pe… </span><span class="translation sujato">the failings of others … </span></div><p><div class=verse-container id=an8.8:3.7><span>attasampattiṁ … </span><span class="translation sujato">their own successes … </span></div><p><div class=verse-container id=an8.8:3.8><span>parasampattiṁ paccavekkhitā hotī’”ti. </span><span class="translation sujato">the successes of others.’” </span></div><p><div class=verse-container id=an8.8:4.1><span>Atha kho sakko devānamindo seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ devesu tāvatiṁsesu antarahito mahisavatthusmiṁ saṅkheyyake pabbate vaṭajālikāyaṁ āyasmato uttarassa sammukhe pāturahosi. </span><span class="translation sujato">Then, as easily as a strong person would extend or contract their arm, Sakka vanished from the gods of the thirty-three and reappeared on Saṅkheyyaka Mountain in front of Venerable Uttara. </span></div><p><div class=verse-container id=an8.8:4.2><span>Atha kho sakko devānamindo yenāyasmā uttaro tenupasaṅkami; upasaṅkamitvā āyasmantaṁ uttaraṁ abhivādetvā ekamantaṁ aṭṭhāsi. Ekamantaṁ ṭhito kho sakko devānamindo āyasmantaṁ uttaraṁ etadavoca: </span><span class="translation sujato">Then Sakka went up to Venerable Uttara, bowed, stood to one side, and said to him: </span></div><p><div class=verse-container id=an8.8:5.1><span>“Saccaṁ kira, bhante, āyasmā uttaro bhikkhūnaṁ evaṁ dhammaṁ desesi: </span><span class="translation sujato">“Is it really true, sir, that you teach the mendicants in this way: </span></div><p><div class=verse-container id=an8.8:5.2><span>‘sādhāvuso, bhikkhu kālena kālaṁ attavipattiṁ paccavekkhitā hoti, </span><span class="translation sujato">‘It’s good for a mendicant from time to time to check their own failings … </span></div><p><div class=verse-container id=an8.8:5.3><span>sādhāvuso, bhikkhu kālena kālaṁ paravipattiṁ …pe… </span><span class="translation sujato">the failings of others … </span></div><p><div class=verse-container id=an8.8:5.4><span>attasampattiṁ … </span><span class="translation sujato">their own successes … </span></div><p><div class=verse-container id=an8.8:5.5><span>parasampattiṁ paccavekkhitā hotī’”ti? </span><span class="translation sujato">the successes of others’?” </span></div><p><div class=verse-container id=an8.8:5.6><span>“Evaṁ, devānamindā”ti. </span><span class="translation sujato">“Indeed, lord of gods.” </span></div><p><div class=verse-container id=an8.8:5.7><span>“Kiṁ panidaṁ, bhante, āyasmato uttarassa sakaṁ paṭibhānaṁ, udāhu tassa bhagavato vacanaṁ arahato sammāsambuddhassā”ti? </span><span class="translation sujato">“Sir, did this teaching come to you from your own inspiration, or was it spoken by the Blessed One, the perfected one, the fully awakened Buddha?” </span></div><p><div class=verse-container id=an8.8:5.8><span>“Tena hi, devānaminda, upamaṁ te karissāmi. </span><span class="translation sujato">“Well then, lord of gods, I shall give you a simile. </span></div><p><div class=verse-container id=an8.8:5.9><span>Upamāya m’idhekacce viññū purisā bhāsitassa atthaṁ ājānanti. </span><span class="translation sujato">For by means of a simile some sensible people understand the meaning of what is said. </span></div><p><div class=verse-container id=an8.8:6.1><span>Seyyathāpi, devānaminda, gāmassa vā nigamassa vā avidūre mahādhaññarāsi. </span><span class="translation sujato">Suppose there was a large heap of grain not far from a town or village. </span></div><p><div class=verse-container id=an8.8:6.2><span>Tato mahājanakāyo dhaññaṁ āhareyya—</span><span class="translation sujato">And a large crowd were to take away grain </span></div><p><div class=verse-container id=an8.8:6.3><span>kājehipi piṭakehipi ucchaṅgehipi añjalīhipi. </span><span class="translation sujato">with carrying poles, baskets, hip sacks, or their cupped hands. </span></div><p><div class=verse-container id=an8.8:6.4><span>Yo nu kho, devānaminda, taṁ mahājanakāyaṁ upasaṅkamitvā evaṁ puccheyya: </span><span class="translation sujato">If someone were to go to that crowd and ask them </span></div><p><div class=verse-container id=an8.8:6.5><span>‘kuto imaṁ dhaññaṁ āharathā’ti, kathaṁ byākaramāno nu kho, devānaminda, so mahājanakāyo sammā byākaramāno byākareyyā”ti? </span><span class="translation sujato">where they got the grain from, how should that crowd rightly reply?” </span></div><p><div class=verse-container id=an8.8:6.6><span>“‘Amumhā mahādhaññarāsimhā āharāmā’ti kho, bhante, so mahājanakāyo sammā byākaramāno byākareyyā”ti. </span><span class="translation sujato">“Sir, they should reply that they took it from the large heap of grain.” </span></div><p><div class=verse-container id=an8.8:6.7><span>“Evamevaṁ kho, devānaminda, yaṁ kiñci subhāsitaṁ sabbaṁ taṁ tassa bhagavato vacanaṁ arahato sammāsambuddhassa. </span><span class="translation sujato">“In the same way, lord of gods, whatever is well spoken is spoken by the Blessed One, the perfected one, the fully awakened Buddha. </span></div><p><div class=verse-container id=an8.8:6.8><span>Tato upādāyupādāya mayaṁ caññe ca bhaṇāmā”ti. </span><span class="translation sujato">Both myself and others rely completely on that when we speak.” </span></div><p><div class=verse-container id=an8.8:7.1><span>“Acchariyaṁ, bhante, abbhutaṁ bhante. </span><span class="translation sujato">“It’s incredible, sir, it’s amazing! </span></div><p><div class=verse-container id=an8.8:7.2><span>Yāva subhāsitañcidaṁ āyasmatā uttarena: </span><span class="translation sujato">How well this was said by Venerable Uttara! </span></div><p><div class=verse-container id=an8.8:7.3><span>‘yaṁ kiñci subhāsitaṁ sabbaṁ taṁ tassa bhagavato vacanaṁ arahato sammāsambuddhassa. </span><span class="translation sujato">‘Whatever is well spoken is spoken by the Blessed One, the perfected one, the fully awakened Buddha. </span></div><p><div class=verse-container id=an8.8:7.4><span>Tato upādāyupādāya mayañcaññe ca bhaṇāmā’ti. </span><span class="translation sujato">Both myself and others rely completely on that when we speak.’ </span></div><p><div class=verse-container id=an8.8:7.5><span>Ekamidaṁ, bhante uttara, samayaṁ bhagavā rājagahe viharati gijjhakūṭe pabbate acirapakkante devadatte. </span><span class="translation sujato">At one time, Honorable Uttara, the Buddha was staying near Rājagaha, on the Vulture’s Peak Mountain, not long after Devadatta had left. </span></div><p><div class=verse-container id=an8.8:7.6><span>Tatra kho bhagavā devadattaṁ ārabbha bhikkhū āmantesi: </span><span class="translation sujato">There the Buddha spoke to the mendicants about Devadatta: </span></div><p><div class=verse-container id=an8.8:8.1><span>‘Sādhu, bhikkhave, bhikkhu kālena kālaṁ attavipattiṁ paccavekkhitā hoti. </span><span class="translation sujato">‘Mendicants, it’s good for a mendicant from time to time to check their own failings … </span></div><p><div class=verse-container id=an8.8:8.2><span>Sādhu, bhikkhave, bhikkhu kālena kālaṁ paravipattiṁ …pe… </span><span class="translation sujato">the failings of others … </span></div><p><div class=verse-container id=an8.8:8.3><span>attasampattiṁ … </span><span class="translation sujato">their own successes … </span></div><p><div class=verse-container id=an8.8:8.4><span>parasampattiṁ paccavekkhitā hoti. </span><span class="translation sujato">the successes of others. </span></div><p><div class=verse-container id=an8.8:8.5><span>Aṭṭhahi, bhikkhave, asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. </span><span class="translation sujato">Overcome and overwhelmed by eight things that oppose the true teaching, Devadatta is going to a place of loss, to hell, there to remain for an eon, irredeemable. </span></div><p><div class=verse-container id=an8.8:8.6><span>Katamehi aṭṭhahi? </span><span class="translation sujato">What eight? </span></div><p><div class=verse-container id=an8.8:8.7><span>Lābhena hi, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho; </span><span class="translation sujato">Overcome and overwhelmed by gain … </span></div><p><div class=verse-container id=an8.8:8.8><span>alābhena, bhikkhave …pe… </span><span class="translation sujato">loss … </span></div><p><div class=verse-container id=an8.8:8.9><span>yasena, bhikkhave … </span><span class="translation sujato">fame … </span></div><p><div class=verse-container id=an8.8:8.10><span>ayasena, bhikkhave … </span><span class="translation sujato">disgrace … </span></div><p><div class=verse-container id=an8.8:8.11><span>sakkārena, bhikkhave … </span><span class="translation sujato">honor … </span></div><p><div class=verse-container id=an8.8:8.12><span>asakkārena, bhikkhave … </span><span class="translation sujato">dishonor … </span></div><p><div class=verse-container id=an8.8:8.13><span>pāpicchatāya, bhikkhave … </span><span class="translation sujato">corrupt wishes … </span></div><p><div class=verse-container id=an8.8:8.14><span>pāpamittatāya, bhikkhave, abhibhūto pariyādinnacitto devadatto āpāyiko nerayiko kappaṭṭho atekiccho. </span><span class="translation sujato">bad friendship, Devadatta is going to a place of loss, to hell, there to remain for an eon, irredeemable. </span></div><p><div class=verse-container id=an8.8:8.15><span>Imehi kho, bhikkhave, aṭṭhahi asaddhammehi abhibhūto pariyādinnacitto devadatto āpāyiko nerayiko kappaṭṭho atekiccho. </span><span class="translation sujato">Overcome and overwhelmed by these eight things that oppose the true teaching, Devadatta is going to a place of loss, to hell, there to remain for an eon, irredeemable. </span></div><p><div class=verse-container id=an8.8:9.1><span>Sādhu, bhikkhave, bhikkhu uppannaṁ lābhaṁ abhibhuyya abhibhuyya vihareyya; </span><span class="translation sujato">It’s good for a mendicant, whenever they encounter it, to overcome gain … </span></div><p><div class=verse-container id=an8.8:9.2><span>uppannaṁ alābhaṁ …pe… </span><span class="translation sujato">loss … </span></div><p><div class=verse-container id=an8.8:9.3><span>uppannaṁ yasaṁ … </span><span class="translation sujato">fame … </span></div><p><div class=verse-container id=an8.8:9.4><span>uppannaṁ ayasaṁ … </span><span class="translation sujato">disgrace … </span></div><p><div class=verse-container id=an8.8:9.5><span>uppannaṁ sakkāraṁ … </span><span class="translation sujato">honor … </span></div><p><div class=verse-container id=an8.8:9.6><span>uppannaṁ asakkāraṁ … </span><span class="translation sujato">dishonor … </span></div><p><div class=verse-container id=an8.8:9.7><span>uppannaṁ pāpicchataṁ … </span><span class="translation sujato">corrupt wishes … </span></div><p><div class=verse-container id=an8.8:9.8><span>uppannaṁ pāpamittataṁ abhibhuyya abhibhuyya vihareyya. </span><span class="translation sujato">bad friendship. </span></div><p><div class=verse-container id=an8.8:10.1><span>Kiñca, bhikkhave, bhikkhu atthavasaṁ paṭicca uppannaṁ lābhaṁ abhibhuyya abhibhuyya vihareyya; </span><span class="translation sujato">What advantage does a mendicant gain by overcoming these eight things? </span></div><p><div class=verse-container id=an8.8:10.2><span>uppannaṁ alābhaṁ …pe… </span></div><p><div class=verse-container id=an8.8:10.3><span>uppannaṁ yasaṁ … </span></div><p><div class=verse-container id=an8.8:10.4><span>uppannaṁ ayasaṁ … </span></div><p><div class=verse-container id=an8.8:10.5><span>uppannaṁ sakkāraṁ … </span></div><p><div class=verse-container id=an8.8:10.6><span>uppannaṁ asakkāraṁ … </span></div><p><div class=verse-container id=an8.8:10.7><span>uppannaṁ pāpicchataṁ … </span></div><p><div class=verse-container id=an8.8:10.8><span>uppannaṁ pāpamittataṁ abhibhuyya abhibhuyya vihareyya? </span></div><p><div class=verse-container id=an8.8:11.1><span>Yaṁ hissa, bhikkhave, uppannaṁ lābhaṁ anabhibhuyya viharato uppajjeyyuṁ āsavā vighātapariḷāhā, uppannaṁ lābhaṁ abhibhuyya viharato evaṁsa te āsavā vighātapariḷāhā na honti. </span><span class="translation sujato">The distressing and feverish defilements that might arise in someone who lives without overcoming these eight things do not arise when they have overcome them. </span></div><p><div class=verse-container id=an8.8:11.2><span>Yaṁ hissa, bhikkhave, uppannaṁ alābhaṁ …pe… </span></div><p><div class=verse-container id=an8.8:11.3><span>uppannaṁ yasaṁ … </span></div><p><div class=verse-container id=an8.8:11.4><span>uppannaṁ ayasaṁ … </span></div><p><div class=verse-container id=an8.8:11.5><span>uppannaṁ sakkāraṁ … </span></div><p><div class=verse-container id=an8.8:11.6><span>uppannaṁ asakkāraṁ … </span></div><p><div class=verse-container id=an8.8:11.7><span>uppannaṁ pāpicchataṁ … </span></div><p><div class=verse-container id=an8.8:11.8><span>uppannaṁ pāpamittataṁ anabhibhuyya viharato uppajjeyyuṁ āsavā vighātapariḷāhā, uppannaṁ pāpamittataṁ abhibhuyya viharato evaṁsa te āsavā vighātapariḷāhā na honti. </span></div><p><div class=verse-container id=an8.8:11.9><span>Idaṁ kho, bhikkhave, bhikkhu atthavasaṁ paṭicca uppannaṁ lābhaṁ abhibhuyya abhibhuyya vihareyya; </span><span class="translation sujato">This is the advantage that a mendicant gains by overcoming these eight things. </span></div><p><div class=verse-container id=an8.8:11.10><span>uppannaṁ alābhaṁ …pe… </span></div><p><div class=verse-container id=an8.8:11.11><span>uppannaṁ yasaṁ … </span></div><p><div class=verse-container id=an8.8:11.12><span>uppannaṁ ayasaṁ … </span></div><p><div class=verse-container id=an8.8:11.13><span>uppannaṁ sakkāraṁ … </span></div><p><div class=verse-container id=an8.8:11.14><span>uppannaṁ asakkāraṁ … </span></div><p><div class=verse-container id=an8.8:11.15><span>uppannaṁ pāpicchataṁ … </span></div><p><div class=verse-container id=an8.8:11.16><span>uppannaṁ pāpamittataṁ abhibhuyya abhibhuyya vihareyya. </span></div><p><div class=verse-container id=an8.8:12.1><span>Tasmātiha, bhikkhave, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=an8.8:12.2><span>“uppannaṁ lābhaṁ abhibhuyya abhibhuyya viharissāma, </span><span class="translation sujato">“Whenever we encounter it, we will overcome gain … </span></div><p><div class=verse-container id=an8.8:12.3><span>uppannaṁ alābhaṁ …pe… </span><span class="translation sujato">loss … </span></div><p><div class=verse-container id=an8.8:12.4><span>uppannaṁ yasaṁ … </span><span class="translation sujato">fame … </span></div><p><div class=verse-container id=an8.8:12.5><span>uppannaṁ ayasaṁ … </span><span class="translation sujato">disgrace … </span></div><p><div class=verse-container id=an8.8:12.6><span>uppannaṁ sakkāraṁ … </span><span class="translation sujato">honor … </span></div><p><div class=verse-container id=an8.8:12.7><span>uppannaṁ asakkāraṁ … </span><span class="translation sujato">dishonor … </span></div><p><div class=verse-container id=an8.8:12.8><span>uppannaṁ pāpicchataṁ … </span><span class="translation sujato">corrupt wishes … </span></div><p><div class=verse-container id=an8.8:12.9><span>uppannaṁ pāpamittataṁ abhibhuyya abhibhuyya viharissāmā”ti. </span><span class="translation sujato">bad friendship.” </span></div><p><div class=verse-container id=an8.8:12.10><span>Evañhi vo, bhikkhave, sikkhitabban’ti. </span><span class="translation sujato">That’s how you should train.’ </span></div><p><div class=verse-container id=an8.8:13.1><span>Ettāvatā, bhante uttara, manussesu catasso parisā—</span><span class="translation sujato">Honorable Uttara, this exposition of the teaching is not established anywhere in the four assemblies—</span></div><p><div class=verse-container id=an8.8:13.2><span>bhikkhū, bhikkhuniyo, upāsakā, upāsikāyo. </span><span class="translation sujato">monks, nuns, laymen, and laywomen. </span></div><p><div class=verse-container id=an8.8:13.3><span>Nāyaṁ dhammapariyāyo kismiñci upaṭṭhito. </span></div><p><div class=verse-container id=an8.8:13.4><span>Uggaṇhatu, bhante, āyasmā uttaro imaṁ dhammapariyāyaṁ. </span><span class="translation sujato">Sir, learn this exposition of the teaching! </span></div><p><div class=verse-container id=an8.8:13.5><span>Pariyāpuṇātu, bhante, āyasmā uttaro imaṁ dhammapariyāyaṁ. </span><span class="translation sujato">Memorize this exposition of the teaching! </span></div><p><div class=verse-container id=an8.8:13.6><span>Dhāretu, bhante, āyasmā uttaro imaṁ dhammapariyāyaṁ. </span><span class="translation sujato">Remember this exposition of the teaching! </span></div><p><div class=verse-container id=an8.8:13.7><span>Atthasaṁhito ayaṁ, bhante, dhammapariyāyo ādibrahmacariyako”ti. </span><span class="translation sujato">Sir, this exposition of the teaching is beneficial and relates to the fundamentals of the spiritual life.” </span></div><p><div class=verse-container id=an8.8:13.8><span>Aṭṭhamaṁ. </span></div><div class=flex-between><a href=/canon/en/pli/ms/sutta/an/an0008/an0008P0007.html>Previous</a><a href=/canon/en/pli/ms/sutta/an/an0008/an0008P0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>