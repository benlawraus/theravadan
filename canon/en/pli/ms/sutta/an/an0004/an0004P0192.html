<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0192.html>Deutsch</a> , <a href=/canon/lt/pli/ms/sutta/an/an0004/an0004P0192.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0191.html>Previous</a><a href=/canon/en/pli/ms/sutta/an/an0004/an0004P0193.html>Next</a></div><p id=an4.192:0.1><span class=root>Aṅguttara Nikāya 4.192 </span><br> <span class=sujato>Numbered Discourses 4.192 </span><br><p id=an4.192:0.2><span class=root>20. Mahāvagga </span><br> <span class=sujato>20. The Great Chapter </span><br><p id=an4.192:0.3><span class="root big-bold">Ṭhānasutta </span><br> <span class=sujato>Facts </span><br><p id=an4.192:1.1><span class=root>“Cattārimāni, bhikkhave, ṭhānāni catūhi ṭhānehi veditabbāni. </span><br> <span class=sujato>“Mendicants, these four things can be known in four situations. </span><br><p id=an4.192:1.2><span class=root>Katamāni cattāri? </span><br> <span class=sujato>What four? </span><br><p id=an4.192:1.3><span class=root>Saṁvāsena, bhikkhave, sīlaṁ veditabbaṁ, tañca kho dīghena addhunā, na ittaraṁ; manasikarotā, no amanasikarotā; paññavatā, no duppaññena. </span><br> <span class=sujato>You can get to know a person’s ethics by living with them. But only after a long time, not casually; only when attentive, not when inattentive; and only by the wise, not the witless. </span><br><p id=an4.192:1.4><span class=root>Saṁvohārena, bhikkhave, soceyyaṁ veditabbaṁ, tañca kho dīghena addhunā, na ittaraṁ; manasikarotā, no amanasikarotā; paññavatā, no duppaññena. </span><br> <span class=sujato>You can get to know a person’s purity by dealing with them. … </span><br><p id=an4.192:1.5><span class=root>Āpadāsu, bhikkhave, thāmo veditabbo, so ca kho dīghena addhunā, na ittaraṁ; manasikarotā, no amanasikarotā; paññavatā, no duppaññena. </span><br> <span class=sujato>You can get to know a person’s resilience in times of trouble. … </span><br><p id=an4.192:1.6><span class=root>Sākacchāya, bhikkhave, paññā veditabbā, sā ca kho dīghena addhunā, na ittaraṁ; manasikarotā, no amanasikarotā; paññavatā, no duppaññenāti. </span><br> <span class=sujato>You can get to know a person’s wisdom by discussion. But only after a long time, not casually; only when attentive, not when inattentive; and only by the wise, not the witless. </span><br><p id=an4.192:2.1><span class=root>‘Saṁvāsena, bhikkhave, sīlaṁ veditabbaṁ, tañca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, </span><br> <span class=sujato>‘You can get to know a person’s ethics by living with them. But only after a long time, not casually; only when attentive, not when inattentive; and only by the wise, not the witless.’ </span><br><p id=an4.192:2.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an4.192:2.3><span class=root>Idha, bhikkhave, puggalo puggalena saddhiṁ saṁvasamāno evaṁ jānāti: </span><br> <span class=sujato>Take a person who’s living with someone else. They come to know: </span><br><p id=an4.192:2.4><span class=root>‘dīgharattaṁ kho ayamāyasmā khaṇḍakārī chiddakārī sabalakārī kammāsakārī, na santatakārī na santatavutti; </span><br> <span class=sujato>‘For a long time this venerable’s deeds have been broken, tainted, spotty, and marred. Their deeds and behavior are inconsistent. </span><br><p id=an4.192:2.5><span class=root>sīlesu dussīlo ayamāyasmā, nāyamāyasmā sīlavā’ti. </span><br> <span class=sujato>This venerable is unethical, not ethical.’ </span><br><p id=an4.192:3.1><span class=root>Idha pana, bhikkhave, puggalo puggalena saddhiṁ saṁvasamāno evaṁ jānāti: </span><br> <span class=sujato>Take another person who’s living with someone else. They come to know: </span><br><p id=an4.192:3.2><span class=root>‘dīgharattaṁ kho ayamāyasmā akhaṇḍakārī acchiddakārī asabalakārī akammāsakārī santatakārī santatavutti; </span><br> <span class=sujato>‘For a long time this venerable’s deeds have been intact, impeccable, spotless, and unmarred. Their deeds and behavior are consistent. </span><br><p id=an4.192:3.3><span class=root>sīlesu sīlavā ayamāyasmā, nāyamāyasmā dussīlo’ti. </span><br> <span class=sujato>This venerable is ethical, not unethical.’ </span><br><p id=an4.192:3.4><span class=root>‘Saṁvāsena, bhikkhave, sīlaṁ veditabbaṁ, tañca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s why I said that you can get to know a person’s ethics by living with them. But only after a long time, not a short time; only when attentive, not when inattentive; and only by the wise, not the witless. </span><br><p id=an4.192:4.1><span class=root>‘Saṁvohārena, bhikkhave, soceyyaṁ veditabbaṁ, tañca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, </span><br> <span class=sujato>‘You can get to know a person’s purity by dealing with them. …’ </span><br><p id=an4.192:4.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an4.192:4.3><span class=root>Idha, bhikkhave, puggalo puggalena saddhiṁ saṁvoharamāno evaṁ jānāti: </span><br> <span class=sujato>Take a person who has dealings with someone else. They come to know: </span><br><p id=an4.192:4.4><span class=root>‘aññathā kho ayamāyasmā ekena eko voharati, aññathā dvīhi, aññathā tīhi, aññathā sambahulehi; </span><br> <span class=sujato>‘This venerable deals with one person in one way. Then they deal with two, three, or many people each in different ways. </span><br><p id=an4.192:4.5><span class=root>vokkamati ayamāyasmā purimavohārā pacchimavohāraṁ; </span><br> <span class=sujato>They’re not consistent from one deal to the next. </span><br><p id=an4.192:4.6><span class=root>aparisuddhavohāro ayamāyasmā, nāyamāyasmā parisuddhavohāro’ti. </span><br> <span class=sujato>This venerable’s dealings are impure, not pure.’ </span><br><p id=an4.192:5.1><span class=root>Idha pana, bhikkhave, puggalo puggalena saddhiṁ saṁvoharamāno evaṁ jānāti: </span><br> <span class=sujato>Take another person who has dealings with someone else. They come to know: </span><br><p id=an4.192:5.2><span class=root>‘yatheva kho ayamāyasmā ekena eko voharati, tathā dvīhi, tathā tīhi, tathā sambahulehi. </span><br> <span class=sujato>‘This venerable deals with one person in one way. Then they deal with two, three, or many people each in the same way. </span><br><p id=an4.192:5.3><span class=root>Nāyamāyasmā vokkamati purimavohārā pacchimavohāraṁ; </span><br> <span class=sujato>They’re consistent from one deal to the next. </span><br><p id=an4.192:5.4><span class=root>parisuddhavohāro ayamāyasmā, nāyamāyasmā aparisuddhavohāro’ti. </span><br> <span class=sujato>This venerable’s dealings are pure, not impure.’ </span><br><p id=an4.192:5.5><span class=root>‘Saṁvohārena, bhikkhave, soceyyaṁ veditabbaṁ, tañca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s why I said that you can get to know a person’s purity by dealing with them. … </span><br><p id=an4.192:6.1><span class=root>‘Āpadāsu, bhikkhave, thāmo veditabbo, so ca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, </span><br> <span class=sujato>‘You can get to know a person’s resilience in times of trouble. …’ </span><br><p id=an4.192:6.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an4.192:6.3><span class=root>Idha, bhikkhave, ekacco ñātibyasanena vā phuṭṭho samāno, bhogabyasanena vā phuṭṭho samāno, rogabyasanena vā phuṭṭho samāno na iti paṭisañcikkhati: </span><br> <span class=sujato>Take a person who experiences loss of family, wealth, or health. But they don’t reflect: </span><br><p id=an4.192:6.4><span class=root>‘tathābhūto kho ayaṁ lokasannivāso tathābhūto ayaṁ attabhāvapaṭilābho yathābhūte lokasannivāse yathābhūte attabhāvapaṭilābhe aṭṭha lokadhammā lokaṁ anuparivattanti loko ca aṭṭha lokadhamme anuparivattati—</span><br> <span class=sujato>‘Worldly life is like that. Reincarnation in a life-form is like that. That’s why the eight worldly conditions revolve around the world, and the world revolves around the eight worldly conditions: </span><br><p id=an4.192:6.5><span class=root>lābho ca, alābho ca, yaso ca, ayaso ca, nindā ca, pasaṁsā ca, sukhañca, dukkhañcā’ti. </span><br> <span class=sujato>gain and loss, fame and disgrace, blame and praise, pleasure and pain.’ </span><br><p id=an4.192:6.6><span class=root>So ñātibyasanena vā phuṭṭho samāno bhogabyasanena vā phuṭṭho samāno rogabyasanena vā phuṭṭho samāno socati kilamati paridevati, urattāḷiṁ kandati, sammohaṁ āpajjati. </span><br> <span class=sujato>They sorrow and wail and lament, beating their breast and falling into confusion. </span><br><p id=an4.192:7.1><span class=root>Idha pana, bhikkhave, ekacco ñātibyasanena vā phuṭṭho samāno bhogabyasanena vā phuṭṭho samāno rogabyasanena vā phuṭṭho samāno iti paṭisañcikkhati: </span><br> <span class=sujato>Take another person who experiences loss of family, wealth, or health. But they reflect: </span><br><p id=an4.192:7.2><span class=root>‘tathābhūto kho ayaṁ lokasannivāso tathābhūto ayaṁ attabhāvapaṭilābho yathābhūte lokasannivāse yathābhūte attabhāvapaṭilābhe aṭṭha lokadhammā lokaṁ anuparivattanti loko ca aṭṭha lokadhamme anuparivattati—</span><br> <span class=sujato>‘Worldly life is like that. Reincarnation in a life-form is like that. That’s why the eight worldly conditions revolve around the world, and the world revolves around the eight worldly conditions: </span><br><p id=an4.192:7.3><span class=root>lābho ca, alābho ca, yaso ca, ayaso ca, nindā ca, pasaṁsā ca, sukhañca, dukkhañcā’ti. </span><br> <span class=sujato>gain and loss, fame and disgrace, blame and praise, pleasure and pain.’ </span><br><p id=an4.192:7.4><span class=root>So ñātibyasanena vā phuṭṭho samāno bhogabyasanena vā phuṭṭho samāno rogabyasanena vā phuṭṭho samāno na socati na kilamati na paridevati, na urattāḷiṁ kandati, na sammohaṁ āpajjati. </span><br> <span class=sujato>They don’t sorrow or wail or lament, beating their breast and falling into confusion. </span><br><p id=an4.192:7.5><span class=root>‘Āpadāsu, bhikkhave, thāmo veditabbo, so ca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, </span><br> <span class=sujato>That’s why I said that you can get to know a person’s resilience in times of trouble. … </span><br><p id=an4.192:7.6><span class=root>iti yaṁ taṁ vuttaṁ idametaṁ paṭicca vuttaṁ. </span><br><p id=an4.192:8.1><span class=root>‘Sākacchāya, bhikkhave, paññā veditabbā, sā ca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, </span><br> <span class=sujato>‘You can get to know a person’s wisdom by discussion. But only after a long time, not casually; only when attentive, not when inattentive; and only by the wise, not the witless.’ </span><br><p id=an4.192:8.2><span class=root>iti kho panetaṁ vuttaṁ. Kiñcetaṁ paṭicca vuttaṁ? </span><br> <span class=sujato>That’s what I said, but why did I say it? </span><br><p id=an4.192:8.3><span class=root>Idha, bhikkhave, puggalo puggalena saddhiṁ sākacchāyamāno evaṁ jānāti: </span><br> <span class=sujato>Take a person who is discussing with someone else. They come to know: </span><br><p id=an4.192:8.4><span class=root>‘yathā kho imassa āyasmato ummaggo yathā ca abhinīhāro yathā ca pañhāsamudāhāro, duppañño ayamāyasmā, nāyamāyasmā paññavā. </span><br> <span class=sujato>‘Judging by this venerable’s approach, by what they’re getting at, and by how they discuss a question, they’re witless, not wise. </span><br><p id=an4.192:8.5><span class=root>Taṁ kissa hetu? </span><br> <span class=sujato>Why is that? </span><br><p id=an4.192:8.6><span class=root>Tathā hi ayamāyasmā na ceva gambhīraṁ atthapadaṁ udāharati santaṁ paṇītaṁ atakkāvacaraṁ nipuṇaṁ paṇḍitavedanīyaṁ. </span><br> <span class=sujato>This venerable does not bring up a deep and meaningful saying that is peaceful, sublime, beyond the scope of logic, subtle, comprehensible to the astute. </span><br><p id=an4.192:8.7><span class=root>Yañca ayamāyasmā dhammaṁ bhāsati tassa ca nappaṭibalo saṅkhittena vā vitthārena vā atthaṁ ācikkhituṁ desetuṁ paññāpetuṁ paṭṭhapetuṁ vivarituṁ vibhajituṁ uttānīkātuṁ. </span><br> <span class=sujato>When this venerable speaks on Dhamma they’re not able to explain the meaning, either briefly or in detail. They can’t teach it, assert it, establish it, clarify it, analyze it, or reveal it. </span><br><p id=an4.192:8.8><span class=root>Duppañño ayamāyasmā, nāyamāyasmā paññavā’ti. </span><br> <span class=sujato>This venerable is witless, not wise.’ </span><br><p id=an4.192:9.1><span class=root>Seyyathāpi, bhikkhave, cakkhumā puriso udakarahadassa tīre ṭhito passeyya parittaṁ macchaṁ ummujjamānaṁ. </span><br> <span class=sujato>Suppose a person with clear eyes was standing on the bank of a lake. They’d see a little fish rising, </span><br><p id=an4.192:9.2><span class=root>Tassa evamassa: </span><br> <span class=sujato>and think: </span><br><p id=an4.192:9.3><span class=root>‘yathā kho imassa macchassa ummaggo yathā ca ūmighāto yathā ca vegāyitattaṁ, paritto ayaṁ maccho, nāyaṁ maccho mahanto’ti. </span><br> <span class=sujato>‘Judging by this fish’s approach, by the ripples it makes, and by its force, it’s a little fish, not a big one.’ </span><br><p id=an4.192:9.4><span class=root>Evamevaṁ kho, bhikkhave, puggalo puggalena saddhiṁ sākacchāyamāno evaṁ jānāti: </span><br> <span class=sujato>In the same way, a person who is discussing with someone else would come to know: </span><br><p id=an4.192:9.5><span class=root>‘yathā kho imassa āyasmato ummaggo yathā ca abhinīhāro yathā ca pañhāsamudāhāro, duppañño ayamāyasmā, nāyamāyasmā paññavā. </span><br> <span class=sujato>‘Judging by this venerable’s approach, by what they’re getting at, and by how they discuss a question, they’re witless, not wise. …’ </span><br><p id=an4.192:9.6><span class=root>Taṁ kissa hetu? </span><br><p id=an4.192:9.7><span class=root>Tathā hi ayamāyasmā na ceva gambhīraṁ atthapadaṁ udāharati santaṁ paṇītaṁ atakkāvacaraṁ nipuṇaṁ paṇḍitavedanīyaṁ. </span><br><p id=an4.192:9.8><span class=root>Yañca ayamāyasmā dhammaṁ bhāsati, tassa ca na paṭibalo saṅkhittena vā vitthārena vā atthaṁ ācikkhituṁ desetuṁ paññāpetuṁ paṭṭhapetuṁ vivarituṁ vibhajituṁ uttānīkātuṁ. </span><br><p id=an4.192:9.9><span class=root>Duppañño ayamāyasmā, nāyamāyasmā paññavā’ti. </span><br><p id=an4.192:10.1><span class=root>Idha pana, bhikkhave, puggalo puggalena saddhiṁ sākacchāyamāno evaṁ jānāti: </span><br> <span class=sujato>Take another person who is discussing with someone else. They come to know: </span><br><p id=an4.192:10.2><span class=root>‘yathā kho imassa āyasmato ummaggo yathā ca abhinīhāro yathā ca pañhāsamudāhāro, paññavā ayamāyasmā, nāyamāyasmā duppañño. </span><br> <span class=sujato>‘Judging by this venerable’s approach, by what they’re getting at, and by how they discuss a question, they’re wise, not witless. </span><br><p id=an4.192:10.3><span class=root>Taṁ kissa hetu? </span><br> <span class=sujato>Why is that? </span><br><p id=an4.192:10.4><span class=root>Tathā hi ayamāyasmā gambhīrañceva atthapadaṁ udāharati santaṁ paṇītaṁ atakkāvacaraṁ nipuṇaṁ paṇḍitavedanīyaṁ. </span><br> <span class=sujato>This venerable brings up a deep and meaningful saying that is peaceful, sublime, beyond the scope of logic, subtle, comprehensible to the astute. </span><br><p id=an4.192:10.5><span class=root>Yañca ayamāyasmā dhammaṁ bhāsati, tassa ca paṭibalo saṅkhittena vā vitthārena vā atthaṁ ācikkhituṁ desetuṁ paññāpetuṁ paṭṭhapetuṁ vivarituṁ vibhajituṁ uttānīkātuṁ. </span><br> <span class=sujato>When this venerable speaks on Dhamma they’re able to explain the meaning, either briefly or in detail. They teach it, assert it, establish it, clarify it, analyze it, and reveal it. </span><br><p id=an4.192:10.6><span class=root>Paññavā ayamāyasmā, nāyamāyasmā duppañño’ti. </span><br> <span class=sujato>This venerable is wise, not witless.’ </span><br><p id=an4.192:11.1><span class=root>Seyyathāpi, bhikkhave, cakkhumā puriso udakarahadassa tīre ṭhito passeyya mahantaṁ macchaṁ ummujjamānaṁ. </span><br> <span class=sujato>Suppose a man with clear eyes was standing on the bank of a lake. He’d see a big fish rising, </span><br><p id=an4.192:11.2><span class=root>Tassa evamassa: </span><br> <span class=sujato>and think: </span><br><p id=an4.192:11.3><span class=root>‘yathā kho imassa macchassa ummaggo yathā ca ūmighāto yathā ca vegāyitattaṁ, mahanto ayaṁ maccho, nāyaṁ maccho paritto’ti. </span><br> <span class=sujato>‘Judging by this fish’s approach, by the ripples it makes, and by its force, it’s a big fish, not a little one.’ </span><br><p id=an4.192:11.4><span class=root>Evamevaṁ kho, bhikkhave, puggalo puggalena saddhiṁ sākacchāyamāno evaṁ jānāti: </span><br> <span class=sujato>In the same way, a person who is discussing with someone else would come to know: </span><br><p id=an4.192:11.5><span class=root>‘yathā kho imassa āyasmato ummaggo yathā ca abhinīhāro yathā ca pañhāsamudāhāro, paññavā ayamāyasmā, nāyamāyasmā duppañño. </span><br> <span class=sujato>‘Judging by this venerable’s approach, by what they’re getting at, and by how they articulate a question, they’re wise, not witless. …’ </span><br><p id=an4.192:11.6><span class=root>Taṁ kissa hetu? </span><br><p id=an4.192:11.7><span class=root>Tathā hi ayamāyasmā gambhīrañceva atthapadaṁ udāharati santaṁ paṇītaṁ atakkāvacaraṁ nipuṇaṁ paṇḍitavedanīyaṁ. </span><br><p id=an4.192:11.8><span class=root>Yañca ayamāyasmā dhammaṁ bhāsati, tassa ca paṭibalo saṅkhittena vā vitthārena vā atthaṁ ācikkhituṁ desetuṁ paññāpetuṁ paṭṭhapetuṁ vivarituṁ vibhajituṁ uttānīkātuṁ. </span><br><p id=an4.192:11.9><span class=root>Paññavā ayamāyasmā, nāyamāyasmā duppañño’ti. </span><br><p id=an4.192:12.1><span class=root>‘Sākacchāya, bhikkhave, paññā veditabbā, sā ca kho dīghena addhunā, na ittaraṁ; manasikarotā, no amanasikarotā; paññavatā, no duppaññenā’ti, iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s why I said that you can get to know a person’s wisdom by discussion. But only after a long time, not casually; only when attentive, not when inattentive; and only by the wise, not the witless. </span><br><p id=an4.192:12.2><span class=root>Imāni kho, bhikkhave, cattāri ṭhānāni imehi catūhi ṭhānehi veditabbānī”ti. </span><br> <span class=sujato>These are the four things that can be known in four situations.” </span><br><p id=an4.192:12.3><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>