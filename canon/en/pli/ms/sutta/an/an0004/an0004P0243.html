<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0243.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0242.html>Previous</a><a href=/canon/en/pli/ms/sutta/an/an0004/an0004P0244.html>Next</a></div><p id=an4.243:0.1><span class=root>Aṅguttara Nikāya 4.243 </span><br> <span class=sujato>Numbered Discourses 4.243 </span><br><p id=an4.243:0.2><span class=root>25. Āpattibhayavagga </span><br> <span class=sujato>25. Perils of Offenses </span><br><p id=an4.243:0.3><span class="root big-bold">Saṅghabhedakasutta </span><br> <span class=sujato>Schism in the Saṅgha </span><br><p id=an4.243:1.1><span class=root>Ekaṁ samayaṁ bhagavā kosambiyaṁ viharati ghositārāme. </span><br> <span class=sujato>At one time the Buddha was staying near Kosambī, in Ghosita’s Monastery. </span><br><p id=an4.243:1.2><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: </span><br> <span class=sujato>Then Venerable Ānanda went up to the Buddha, bowed, and sat down to one side. The Buddha said to him, </span><br><p id=an4.243:1.3><span class=root>“api nu taṁ, ānanda, adhikaraṇaṁ vūpasantan”ti? </span><br> <span class=sujato>“Well, Ānanda, has that disciplinary issue been settled yet?” </span><br><p id=an4.243:1.4><span class=root>“Kuto taṁ, bhante, adhikaraṇaṁ vūpasamissati. </span><br> <span class=sujato>“How could it be, sir? </span><br><p id=an4.243:1.5><span class=root>Āyasmato, bhante, anuruddhassa bāhiyo nāma saddhivihāriko kevalakappaṁ saṅghabhedāya ṭhito. </span><br> <span class=sujato>Venerable Anuruddha’s protégé Bāhiya remains entirely committed to creating a schism in the Saṅgha. </span><br><p id=an4.243:1.6><span class=root>Tatrāyasmā anuruddho na ekavācikampi bhaṇitabbaṁ maññatī”ti. </span><br> <span class=sujato>But Anuruddha doesn’t think to say a single word about it.” </span><br><p id=an4.243:2.1><span class=root>“Kadā panānanda, anuruddho saṅghamajjhe adhikaraṇesu voyuñjati. </span><br> <span class=sujato>“But Ānanda, since when has Anuruddha been involved in disciplinary issues in the midst of the Saṅgha? </span><br><p id=an4.243:2.2><span class=root>Nanu, ānanda, yāni kānici adhikaraṇāni uppajjanti, sabbāni tāni tumhe ceva vūpasametha sāriputtamoggallānā ca. </span><br> <span class=sujato>Shouldn’t you, together with Sāriputta and Moggallāna, settle all disciplinary issues that come up? </span><br><p id=an4.243:3.1><span class=root>Cattārome, ānanda, atthavase sampassamāno pāpabhikkhu saṅghabhedena nandati. </span><br> <span class=sujato>A bad monk sees four reasons to relish schism in the Saṅgha. </span><br><p id=an4.243:3.2><span class=root>Katame cattāro? </span><br> <span class=sujato>What four? </span><br><p id=an4.243:3.3><span class=root>Idhānanda, pāpabhikkhu dussīlo hoti pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujāto. </span><br> <span class=sujato>Take an unethical monk, of bad qualities, filthy, with suspicious behavior, underhand, no true ascetic or spiritual practitioner—though claiming to be one—rotten inside, festering, and depraved. </span><br><p id=an4.243:3.4><span class=root>Tassa evaṁ hoti: </span><br> <span class=sujato>He thinks: </span><br><p id=an4.243:3.5><span class=root>‘sace kho maṁ bhikkhū jānissanti—</span><br> <span class=sujato>‘Suppose the monks know that I’m a bad monk … </span><br><p id=an4.243:3.6><span class=root>dussīlo pāpadhammo asuci saṅkassarasamācāro paṭicchannakammanto assamaṇo samaṇapaṭiñño abrahmacārī brahmacāripaṭiñño antopūti avassuto kasambujātoti, samaggā maṁ santā nāsessanti; </span><br> <span class=sujato>If they’re in harmony, they’ll expel me, </span><br><p id=an4.243:3.7><span class=root>vaggā pana maṁ na nāsessantī’ti. </span><br> <span class=sujato>but if they’re divided they won’t.’ </span><br><p id=an4.243:3.8><span class=root>Idaṁ, ānanda, paṭhamaṁ atthavasaṁ sampassamāno pāpabhikkhu saṅghabhedena nandati. </span><br> <span class=sujato>A bad monk sees this as the first reason to relish schism in the Saṅgha. </span><br><p id=an4.243:4.1><span class=root>Puna caparaṁ, ānanda, pāpabhikkhu micchādiṭṭhiko hoti, antaggāhikāya diṭṭhiyā samannāgato. </span><br> <span class=sujato>Furthermore, a bad monk has wrong view, he’s attached to an extremist view. </span><br><p id=an4.243:4.2><span class=root>Tassa evaṁ hoti: </span><br> <span class=sujato>He thinks: </span><br><p id=an4.243:4.3><span class=root>‘sace kho maṁ bhikkhū jānissanti—</span><br> <span class=sujato>‘Suppose the monks know that I have wrong view … </span><br><p id=an4.243:4.4><span class=root>micchādiṭṭhiko antaggāhikāya diṭṭhiyā samannāgatoti, samaggā maṁ santā nāsessanti; </span><br> <span class=sujato>If they’re in harmony they’ll expel me, </span><br><p id=an4.243:4.5><span class=root>vaggā pana maṁ na nāsessantī’ti. </span><br> <span class=sujato>but if they’re divided they won’t.’ </span><br><p id=an4.243:4.6><span class=root>Idaṁ, ānanda, dutiyaṁ atthavasaṁ sampassamāno pāpabhikkhu saṅghabhedena nandati. </span><br> <span class=sujato>A bad monk sees this as the second reason to relish schism in the Saṅgha. </span><br><p id=an4.243:5.1><span class=root>Puna caparaṁ, ānanda, pāpabhikkhu micchāājīvo hoti, micchāājīvena jīvikaṁ kappeti. </span><br> <span class=sujato>Furthermore, a bad monk has wrong livelihood and earns a living by wrong livelihood. </span><br><p id=an4.243:5.2><span class=root>Tassa evaṁ hoti: </span><br> <span class=sujato>He thinks: </span><br><p id=an4.243:5.3><span class=root>‘sace kho maṁ bhikkhū jānissanti—</span><br> <span class=sujato>‘Suppose the monks know that I have wrong livelihood … </span><br><p id=an4.243:5.4><span class=root>micchāājīvo micchāājīvena jīvikaṁ kappetīti, samaggā maṁ santā nāsessanti; </span><br> <span class=sujato>If they’re in harmony they’ll expel me, </span><br><p id=an4.243:5.5><span class=root>vaggā pana maṁ na nāsessantī’ti. </span><br> <span class=sujato>but if they’re divided they won’t.’ </span><br><p id=an4.243:5.6><span class=root>Idaṁ, ānanda, tatiyaṁ atthavasaṁ sampassamāno pāpabhikkhu saṅghabhedena nandati. </span><br> <span class=sujato>A bad monk sees this as the third reason to relish schism in the Saṅgha. </span><br><p id=an4.243:6.1><span class=root>Puna caparaṁ, ānanda, pāpabhikkhu lābhakāmo hoti sakkārakāmo anavaññattikāmo. </span><br> <span class=sujato>Furthermore, a bad monk desires material things, honor, and admiration. </span><br><p id=an4.243:6.2><span class=root>Tassa evaṁ hoti: </span><br> <span class=sujato>He thinks: </span><br><p id=an4.243:6.3><span class=root>‘sace kho maṁ bhikkhū jānissanti—</span><br> <span class=sujato>‘Suppose the monks know that I desire material things, honor, and admiration. </span><br><p id=an4.243:6.4><span class=root>lābhakāmo sakkārakāmo anavaññattikāmoti, samaggā maṁ santā na sakkarissanti na garuṁ karissanti na mānessanti na pūjessanti; </span><br> <span class=sujato>If they’re in harmony they won’t honor, respect, revere, or venerate me, </span><br><p id=an4.243:6.5><span class=root>vaggā pana maṁ sakkarissanti garuṁ karissanti mānessanti pūjessantī’ti. </span><br> <span class=sujato>but if they’re divided they will.’ </span><br><p id=an4.243:6.6><span class=root>Idaṁ, ānanda, catutthaṁ atthavasaṁ sampassamāno pāpabhikkhu saṅghabhedena nandati. </span><br> <span class=sujato>A bad monk sees this as the fourth reason to relish schism in the Saṅgha. </span><br><p id=an4.243:6.7><span class=root>Ime kho, ānanda, cattāro atthavase sampassamāno pāpabhikkhu saṅghabhedena nandatī”ti. </span><br> <span class=sujato>A bad monk sees these four reasons to relish schism in the Saṅgha.” </span><br><p id=an4.243:6.8><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>