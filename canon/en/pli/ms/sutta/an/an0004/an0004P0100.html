<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0100.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0099.html>Previous</a><a href=/canon/en/pli/ms/sutta/an/an0004/an0004P0101.html>Next</a></div><p id=an4.100:0.1><span class=root>Aṅguttara Nikāya 4.100 </span><br> <span class=sujato>Numbered Discourses 4.100 </span><br><p id=an4.100:0.2><span class=root>10. Asuravagga </span><br> <span class=sujato>10. Titans </span><br><p id=an4.100:0.3><span class="root big-bold">Potaliyasutta </span><br> <span class=sujato>With Potaliya the Wanderer </span><br><p id=an4.100:1.1><span class=root>Atha kho potaliyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the wanderer Potaliya went up to the Buddha, and exchanged greetings with him. </span><br><p id=an4.100:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho potaliyaṁ paribbājakaṁ bhagavā etadavoca: </span><br> <span class=sujato>When the greetings and polite conversation were over, he sat down to one side, and the Buddha said to him: </span><br><p id=an4.100:2.1><span class=root>“Cattārome, potaliya, puggalā santo saṁvijjamānā lokasmiṁ. </span><br> <span class=sujato>“Potaliya, these four people are found in the world. </span><br><p id=an4.100:2.2><span class=root>Katame cattāro? </span><br> <span class=sujato>What four? </span><br><p id=an4.100:2.3><span class=root>Idha, potaliya, ekacco puggalo avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca kho vaṇṇārahassa vaṇṇaṁ bhāsitā hoti bhūtaṁ tacchaṁ kālena. </span><br> <span class=sujato>One person criticizes those deserving of criticism at the right time, truthfully and correctly. But they don’t praise those deserving of praise at the right time, truthfully and correctly. </span><br><p id=an4.100:2.4><span class=root>Idha pana, potaliya, ekacco puggalo vaṇṇārahassa vaṇṇaṁ bhāsitā hoti bhūtaṁ tacchaṁ kālena, no ca kho avaṇṇārahassa avaṇṇaṁ bhāsitā hoti bhūtaṁ tacchaṁ kālena. </span><br> <span class=sujato>Another person praises those deserving of praise … But they don’t criticize those deserving of criticism … </span><br><p id=an4.100:2.5><span class=root>Idha pana, potaliya, ekacco puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca vaṇṇārahassa vaṇṇaṁ bhāsitā hoti bhūtaṁ tacchaṁ kālena. </span><br> <span class=sujato>Another person doesn’t praise those deserving of praise … Nor do they criticize those deserving of criticism … </span><br><p id=an4.100:2.6><span class=root>Idha pana, potaliya, ekacco puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena, vaṇṇārahassa ca vaṇṇaṁ bhāsitā hoti bhūtaṁ tacchaṁ kālena. </span><br> <span class=sujato>Another person criticizes those deserving of criticism at the right time, truthfully and correctly. And they praise those deserving of praise at the right time, truthfully and correctly. </span><br><p id=an4.100:2.7><span class=root>Ime kho, potaliya, cattāro puggalā santo saṁvijjamānā lokasmiṁ. </span><br> <span class=sujato>These are the four people found in the world. </span><br><p id=an4.100:2.8><span class=root>Imesaṁ kho, potaliya, catunnaṁ puggalānaṁ katamo te puggalo khamati abhikkantataro ca paṇītataro cā”ti? </span><br> <span class=sujato>Of these four people, who do you believe to be the finest?” </span><br><p id=an4.100:3.1><span class=root>“Cattārome, bho gotama, puggalā santo saṁvijjamānā lokasmiṁ. </span><br><p id=an4.100:3.2><span class=root>Katame cattāro? </span><br><p id=an4.100:3.3><span class=root>Idha, bho gotama, ekacco puggalo avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca kho vaṇṇārahassa vaṇṇaṁ bhāsitā hoti bhūtaṁ tacchaṁ kālena. </span><br><p id=an4.100:3.4><span class=root>Idha pana, bho gotama, ekacco puggalo vaṇṇārahassa vaṇṇaṁ bhāsitā hoti bhūtaṁ tacchaṁ kālena, no ca kho avaṇṇārahassa avaṇṇaṁ bhāsitā hoti bhūtaṁ tacchaṁ kālena. </span><br><p id=an4.100:3.5><span class=root>Idha pana, bho gotama, ekacco puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca vaṇṇārahassa vaṇṇaṁ bhāsitā hoti bhūtaṁ tacchaṁ kālena. </span><br><p id=an4.100:3.6><span class=root>Idha pana, bho gotama, ekacco puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena, vaṇṇārahassa ca vaṇṇaṁ bhāsitā hoti bhūtaṁ tacchaṁ kālena. </span><br><p id=an4.100:3.7><span class=root>Ime kho, bho gotama, cattāro puggalā santo saṁvijjamānā lokasmiṁ. </span><br><p id=an4.100:3.8><span class=root>Imesaṁ, bho gotama, catunnaṁ puggalānaṁ yvāyaṁ puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca vaṇṇārahassa vaṇṇaṁ bhāsitā hoti bhūtaṁ tacchaṁ kālena; </span><br> <span class=sujato>“Worthy Gotama, of these four people, it is the person who neither praises those deserving of praise at the right time, truthfully and correctly; nor criticizes those deserving of criticism at the right time, truthfully and correctly. </span><br><p id=an4.100:3.9><span class=root>ayaṁ me puggalo khamati imesaṁ catunnaṁ puggalānaṁ abhikkantataro ca paṇītataro ca. </span><br> <span class=sujato>That is the person I believe to be the finest. </span><br><p id=an4.100:3.10><span class=root>Taṁ kissa hetu? </span><br> <span class=sujato>Why is that? </span><br><p id=an4.100:3.11><span class=root>Abhikkantā hesā, bho gotama, yadidaṁ upekkhā”ti. </span><br> <span class=sujato>Because, worthy Gotama, equanimity is the best.” </span><br><p id=an4.100:4.1><span class=root>“Cattārome, potaliya, puggalā santo saṁvijjamānā lokasmiṁ. </span><br><p id=an4.100:4.2><span class=root>Katame cattāro …pe… ime kho, potaliya, cattāro puggalā santo saṁvijjamānā lokasmiṁ. </span><br><p id=an4.100:4.3><span class=root>Imesaṁ kho, potaliya, catunnaṁ puggalānaṁ yvāyaṁ puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena, vaṇṇārahassa ca vaṇṇaṁ bhāsitā hoti bhūtaṁ tacchaṁ kālena; </span><br> <span class=sujato>“Potaliya, of these four people, it is the person who criticizes those deserving of criticism at the right time, truthfully and correctly; and praises those deserving of praise at the right time, truthfully and correctly. </span><br><p id=an4.100:4.4><span class=root>ayaṁ imesaṁ catunnaṁ puggalānaṁ abhikkantataro ca paṇītataro ca. </span><br> <span class=sujato>That is the person I consider to be the finest. </span><br><p id=an4.100:4.5><span class=root>Taṁ kissa hetu? </span><br> <span class=sujato>Why is that? </span><br><p id=an4.100:4.6><span class=root>Abhikkantā hesā, potaliya, yadidaṁ tattha tattha kālaññutā”ti. </span><br> <span class=sujato>Because, Potaliya, understanding of time and context is the best.” </span><br><p id=an4.100:5.1><span class=root>“Cattārome, bho gotama, puggalā santo saṁvijjamānā lokasmiṁ. </span><br><p id=an4.100:5.2><span class=root>Katame cattāro …pe… ime kho, bho gotama, cattāro puggalā santo saṁvijjamānā lokasmiṁ. </span><br><p id=an4.100:5.3><span class=root>Imesaṁ, bho gotama, catunnaṁ puggalānaṁ yvāyaṁ puggalo avaṇṇārahassa ca avaṇṇaṁ bhāsitā bhūtaṁ tacchaṁ kālena, vaṇṇārahassa ca vaṇṇaṁ bhāsitā bhūtaṁ tacchaṁ kālena; </span><br> <span class=sujato>“Worthy Gotama, of these four people, it is the person who criticizes those deserving of criticism at the right time, truthfully and correctly; and praises those deserving of praise at the right time, truthfully and correctly. </span><br><p id=an4.100:5.4><span class=root>ayaṁ me puggalo khamati imesaṁ catunnaṁ puggalānaṁ abhikkantataro ca paṇītataro ca. </span><br> <span class=sujato>That is the person I believe to be the finest. </span><br><p id=an4.100:5.5><span class=root>Taṁ kissa hetu? </span><br> <span class=sujato>Why is that? </span><br><p id=an4.100:5.6><span class=root>Abhikkantā hesā, bho gotama, yadidaṁ tattha tattha kālaññutā. </span><br> <span class=sujato>Because, worthy Gotama, understanding of time and context is the best. </span><br><p id=an4.100:6.1><span class=root>Abhikkantaṁ, bho gotama, abhikkantaṁ, bho gotama. </span><br> <span class=sujato>Excellent, worthy Gotama! Excellent! </span><br><p id=an4.100:6.2><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span><br><p id=an4.100:6.3><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=an4.100:6.4><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=an4.100:6.5><span class=root>Dasamaṁ. </span><br><p id=an4.100:6.6><span class=root>Asuravaggo pañcamo. </span><br><p id=an4.100:7.0><span class=root>Tassuddānaṁ </span><br><p id=an4.100:7.1><span class=root>Asuro tayo samādhī, </span><br><p id=an4.100:7.2><span class=root>chavālātena pañcamaṁ; </span><br><p id=an4.100:7.3><span class=root>Rāgo nisanti attahitaṁ, </span><br><p id=an4.100:7.4><span class=root>sikkhā potaliyena cāti. </span><br><p id=an4.100:7.5><span class=root>Dutiyo paṇṇāsako samatto. </span><br></main><footer class="container footer"><small><a href=/about/>Contact info</a></small></footer>