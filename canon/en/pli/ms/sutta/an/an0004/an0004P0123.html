<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0123.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0122.html>Previous</a><a href=/canon/en/pli/ms/sutta/an/an0004/an0004P0124.html>Next</a></div><p id=an4.123:0.1><span class=root>Aṅguttara Nikāya 4.123 </span><br> <span class=sujato>Numbered Discourses 4.123 </span><br><p id=an4.123:0.2><span class=root>13. Bhayavagga </span><br> <span class=sujato>13. Fears </span><br><p id=an4.123:0.3><span class="root big-bold">Paṭhamanānākaraṇasutta </span><br> <span class=sujato>Difference (1st) </span><br><p id=an4.123:1.1><span class=root>“Cattārome, bhikkhave, puggalā santo saṁvijjamānā lokasmiṁ. </span><br> <span class=sujato>“Mendicants, these four people are found in the world. </span><br><p id=an4.123:1.2><span class=root>Katame cattāro? </span><br> <span class=sujato>What four? </span><br><p id=an4.123:1.3><span class=root>Idha, bhikkhave, ekacco puggalo vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>Take a person who, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=an4.123:1.4><span class=root>So tadassādeti, taṁ nikāmeti, tena ca vittiṁ āpajjati. </span><br> <span class=sujato>They enjoy it and like it and find it satisfying. </span><br><p id=an4.123:1.5><span class=root>Tattha ṭhito tadadhimutto tabbahulavihārī aparihīno kālaṁ kurumāno brahmakāyikānaṁ devānaṁ sahabyataṁ upapajjati. </span><br> <span class=sujato>If they abide in that, are committed to it, and meditate on it often without losing it, when they die they’re reborn in the company of the gods of the Divinity’s host. </span><br><p id=an4.123:1.6><span class=root>Brahmakāyikānaṁ, bhikkhave, devānaṁ kappo āyuppamāṇaṁ. </span><br> <span class=sujato>The lifespan of the gods of the Divinity’s host is one eon. </span><br><p id=an4.123:1.7><span class=root>Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati. </span><br> <span class=sujato>An ordinary person stays there until the lifespan of those gods is spent, then they go to hell or the animal realm or the ghost realm. </span><br><p id=an4.123:1.8><span class=root>Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati. </span><br> <span class=sujato>But a disciple of the Buddha stays there until the lifespan of those gods is spent, then they’re extinguished in that very life. </span><br><p id=an4.123:1.9><span class=root>Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā sati. </span><br> <span class=sujato>This is the difference between a learned noble disciple and an unlearned ordinary person, that is, when there is a place of rebirth. </span><br><p id=an4.123:2.1><span class=root>Puna caparaṁ, bhikkhave, idhekacco puggalo vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>Furthermore, take a person who, as the placing of the mind and keeping it connected are stilled, enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=an4.123:2.2><span class=root>So tadassādeti, taṁ nikāmeti, tena ca vittiṁ āpajjati. </span><br> <span class=sujato>They enjoy it and like it and find it satisfying. </span><br><p id=an4.123:2.3><span class=root>Tattha ṭhito tadadhimutto tabbahulavihārī aparihīno kālaṁ kurumāno ābhassarānaṁ devānaṁ sahabyataṁ upapajjati. </span><br> <span class=sujato>If they abide in that, are committed to it, and meditate on it often without losing it, when they die they’re reborn in the company of the gods of streaming radiance. </span><br><p id=an4.123:2.4><span class=root>Ābhassarānaṁ, bhikkhave, devānaṁ dve kappā āyuppamāṇaṁ. </span><br> <span class=sujato>The lifespan of the gods of streaming radiance is two eons. </span><br><p id=an4.123:2.5><span class=root>Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati. </span><br> <span class=sujato>An ordinary person stays there until the lifespan of those gods is spent, then they go to hell or the animal realm or the ghost realm. </span><br><p id=an4.123:2.6><span class=root>Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati. </span><br> <span class=sujato>But a disciple of the Buddha stays there until the lifespan of those gods is spent, then they’re extinguished in that very life. </span><br><p id=an4.123:2.7><span class=root>Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā sati. </span><br> <span class=sujato>This is the difference between a learned noble disciple and an unlearned ordinary person, that is, when there is a place of rebirth. </span><br><p id=an4.123:3.1><span class=root>Puna caparaṁ, bhikkhave, idhekacco puggalo pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sujato>Furthermore, take a person who, with the fading away of rapture, enters and remains in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=an4.123:3.2><span class=root>So tadassādeti, taṁ nikāmeti, tena ca vittiṁ āpajjati. </span><br> <span class=sujato>They enjoy it and like it and find it satisfying. </span><br><p id=an4.123:3.3><span class=root>Tattha ṭhito tadadhimutto tabbahulavihārī aparihīno, kālaṁ kurumāno subhakiṇhānaṁ devānaṁ sahabyataṁ upapajjati. </span><br> <span class=sujato>If they abide in that, are committed to it, and meditate on it often without losing it, when they die they’re reborn in the company of the gods of universal beauty. </span><br><p id=an4.123:3.4><span class=root>Subhakiṇhānaṁ, bhikkhave, devānaṁ cattāro kappā āyuppamāṇaṁ. </span><br> <span class=sujato>The lifespan of the gods of universal beauty is four eons. </span><br><p id=an4.123:3.5><span class=root>Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati. </span><br> <span class=sujato>An ordinary person stays there until the lifespan of those gods is spent, then they go to hell or the animal realm or the ghost realm. </span><br><p id=an4.123:3.6><span class=root>Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati. </span><br> <span class=sujato>But a disciple of the Buddha stays there until the lifespan of those gods is spent, then they’re extinguished in that very life. </span><br><p id=an4.123:3.7><span class=root>Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā sati. </span><br> <span class=sujato>This is the difference between a learned noble disciple and an unlearned ordinary person, that is, when there is a place of rebirth. </span><br><p id=an4.123:4.1><span class=root>Puna caparaṁ, bhikkhave, idhekacco puggalo sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sujato>Furthermore, take a person who, giving up pleasure and pain, and ending former happiness and sadness, enters and remains in the fourth absorption, without pleasure or pain, with pure equanimity and mindfulness. </span><br><p id=an4.123:4.2><span class=root>So tadassādeti, taṁ nikāmeti, tena ca vittiṁ āpajjati. </span><br> <span class=sujato>They enjoy it and like it and find it satisfying. </span><br><p id=an4.123:4.3><span class=root>Tattha ṭhito tadadhimutto tabbahulavihārī aparihīno kālaṁ kurumāno vehapphalānaṁ devānaṁ sahabyataṁ upapajjati. </span><br> <span class=sujato>If they abide in that, are committed to it, and meditate on it often without losing it, when they die they’re reborn in the company of the gods of abundant fruit. </span><br><p id=an4.123:4.4><span class=root>Vehapphalānaṁ, bhikkhave, devānaṁ pañca kappasatāni āyuppamāṇaṁ. </span><br> <span class=sujato>The lifespan of the gods of abundant fruit is five hundred eons. </span><br><p id=an4.123:4.5><span class=root>Tattha puthujjano yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā nirayampi gacchati tiracchānayonimpi gacchati pettivisayampi gacchati. </span><br> <span class=sujato>An ordinary person stays there until the lifespan of those gods is spent, then they go to hell or the animal realm or the ghost realm. </span><br><p id=an4.123:4.6><span class=root>Bhagavato pana sāvako tattha yāvatāyukaṁ ṭhatvā yāvatakaṁ tesaṁ devānaṁ āyuppamāṇaṁ taṁ sabbaṁ khepetvā tasmiṁyeva bhave parinibbāyati. </span><br> <span class=sujato>But a disciple of the Buddha stays there until the lifespan of those gods is spent, then they’re extinguished in that very life. </span><br><p id=an4.123:4.7><span class=root>Ayaṁ kho, bhikkhave, viseso ayaṁ adhippayāso idaṁ nānākaraṇaṁ sutavato ariyasāvakassa assutavatā puthujjanena, yadidaṁ gatiyā upapattiyā sati. </span><br> <span class=sujato>This is the difference between a learned noble disciple and an unlearned ordinary person, that is, when there is a place of rebirth. </span><br><p id=an4.123:4.8><span class=root>Ime kho, bhikkhave, cattāro puggalā santo saṁvijjamānā lokasmin”ti. </span><br> <span class=sujato>These are the four people found in the world.” </span><br><p id=an4.123:4.9><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>