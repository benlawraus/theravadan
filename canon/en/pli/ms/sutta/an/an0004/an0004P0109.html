<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0109.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0108.html>Previous</a><a href=/canon/en/pli/ms/sutta/an/an0004/an0004P0110.html>Next</a></div><p><div class=verse-container id=an4.109:0.1><span>Aṅguttara Nikāya 4.109 </span><span class="translation sujato">Numbered Discourses 4.109 </span></div><p><div class=verse-container id=an4.109:0.2><span>11. Valāhakavagga </span><span class="translation sujato">11. Clouds </span></div><p><div class=verse-container id=an4.109:0.3><span class=big-bold>Rukkhasutta </span><span class="translation sujato">Trees </span></div><p><div class=verse-container id=an4.109:1.1><span>“Cattārome, bhikkhave, rukkhā. </span><span class="translation sujato">“Mendicants, there are these four kinds of tree. </span></div><p><div class=verse-container id=an4.109:1.2><span>Katame cattāro? </span><span class="translation sujato">What four? </span></div><p><div class=verse-container id=an4.109:1.3><span>Pheggu phegguparivāro, </span><span class="translation sujato">One is a softwood surrounded by softwoods, </span></div><p><div class=verse-container id=an4.109:1.4><span>pheggu sāraparivāro, </span><span class="translation sujato">one is a softwood surrounded by hardwoods, </span></div><p><div class=verse-container id=an4.109:1.5><span>sāro phegguparivāro, </span><span class="translation sujato">one is a hardwood surrounded by softwoods, and </span></div><p><div class=verse-container id=an4.109:1.6><span>sāro sāraparivāro—</span><span class="translation sujato">one is a hardwood surrounded by hardwoods. </span></div><p><div class=verse-container id=an4.109:1.7><span>Ime kho, bhikkhave, cattāro rukkhā. </span><span class="translation sujato">These are the four kinds of tree. </span></div><p><div class=verse-container id=an4.109:1.8><span>Evamevaṁ kho, bhikkhave, cattāro rukkhūpamā puggalā santo saṁvijjamānā lokasmiṁ. </span><span class="translation sujato">In the same way, these four people similar to trees are found in the world. </span></div><p><div class=verse-container id=an4.109:1.9><span>Katame cattāro? </span><span class="translation sujato">What four? </span></div><p><div class=verse-container id=an4.109:1.10><span>Pheggu phegguparivāro, </span><span class="translation sujato">One is a softwood surrounded by softwoods, </span></div><p><div class=verse-container id=an4.109:1.11><span>pheggu sāraparivāro, </span><span class="translation sujato">one is a softwood surrounded by hardwoods, </span></div><p><div class=verse-container id=an4.109:1.12><span>sāro phegguparivāro, </span><span class="translation sujato">one is a hardwood surrounded by softwoods, and </span></div><p><div class=verse-container id=an4.109:1.13><span>sāro sāraparivāro. </span><span class="translation sujato">one is a hardwood surrounded by hardwoods. </span></div><p><div class=verse-container id=an4.109:2.1><span>Kathañca, bhikkhave, puggalo pheggu hoti phegguparivāro? </span><span class="translation sujato">And how is a person a softwood surrounded by softwoods? </span></div><p><div class=verse-container id=an4.109:2.2><span>Idha, bhikkhave, ekacco puggalo dussīlo hoti pāpadhammo; </span><span class="translation sujato">It’s when a person is unethical, of bad character, </span></div><p><div class=verse-container id=an4.109:2.3><span>parisāpissa hoti dussīlā pāpadhammā. </span><span class="translation sujato">and their followers are the same. </span></div><p><div class=verse-container id=an4.109:2.4><span>Evaṁ kho, bhikkhave, puggalo pheggu hoti phegguparivāro. </span><span class="translation sujato">That’s how a person is a softwood surrounded by softwoods. </span></div><p><div class=verse-container id=an4.109:2.5><span>Seyyathāpi so, bhikkhave, rukkho pheggu phegguparivāro; </span><span class="translation sujato">That person is like a softwood tree that’s surrounded by softwoods, I say. </span></div><p><div class=verse-container id=an4.109:2.6><span>tathūpamāhaṁ, bhikkhave, imaṁ puggalaṁ vadāmi. </span></div><p><div class=verse-container id=an4.109:3.1><span>Kathañca, bhikkhave, puggalo pheggu hoti sāraparivāro? </span><span class="translation sujato">And how is a person a softwood surrounded by hardwoods? </span></div><p><div class=verse-container id=an4.109:3.2><span>Idha, bhikkhave, ekacco puggalo dussīlo hoti pāpadhammo; </span><span class="translation sujato">It’s when a person is unethical, of bad character, </span></div><p><div class=verse-container id=an4.109:3.3><span>parisā ca khvassa hoti sīlavatī kalyāṇadhammā. </span><span class="translation sujato">but their followers are ethical, of good character. … </span></div><p><div class=verse-container id=an4.109:3.4><span>Evaṁ kho, bhikkhave, puggalo pheggu hoti sāraparivāro. </span></div><p><div class=verse-container id=an4.109:3.5><span>Seyyathāpi so, bhikkhave, rukkho pheggu sāraparivāro; </span></div><p><div class=verse-container id=an4.109:3.6><span>tathūpamāhaṁ, bhikkhave, imaṁ puggalaṁ vadāmi. </span></div><p><div class=verse-container id=an4.109:4.1><span>Kathañca, bhikkhave, puggalo sāro hoti phegguparivāro? </span><span class="translation sujato">And how is a person a hardwood surrounded by softwoods? </span></div><p><div class=verse-container id=an4.109:4.2><span>Idha, bhikkhave, ekacco puggalo sīlavā hoti kalyāṇadhammo; </span><span class="translation sujato">It’s when a person is ethical, of good character, </span></div><p><div class=verse-container id=an4.109:4.3><span>parisā ca khvassa hoti dussīlā pāpadhammā. </span><span class="translation sujato">but their followers are unethical, of bad character. … </span></div><p><div class=verse-container id=an4.109:4.4><span>Evaṁ kho, bhikkhave, puggalo sāro hoti phegguparivāro. </span></div><p><div class=verse-container id=an4.109:4.5><span>Seyyathāpi so, bhikkhave, rukkho sāro phegguparivāro; </span></div><p><div class=verse-container id=an4.109:4.6><span>tathūpamāhaṁ, bhikkhave, imaṁ puggalaṁ vadāmi. </span></div><p><div class=verse-container id=an4.109:5.1><span>Kathañca, bhikkhave, puggalo sāro hoti sāraparivāro? </span><span class="translation sujato">And how is a person a hardwood surrounded by hardwoods? </span></div><p><div class=verse-container id=an4.109:5.2><span>Idha, bhikkhave, ekacco puggalo sīlavā hoti kalyāṇadhammo; </span><span class="translation sujato">It’s when a person is ethical, of good character, </span></div><p><div class=verse-container id=an4.109:5.3><span>parisāpissa hoti sīlavatī kalyāṇadhammā. </span><span class="translation sujato">and their followers are the same. </span></div><p><div class=verse-container id=an4.109:5.4><span>Evaṁ kho, bhikkhave, puggalo sāro hoti sāraparivāro. </span></div><p><div class=verse-container id=an4.109:5.5><span>Seyyathāpi so, bhikkhave, rukkho sāro sāraparivāro; </span></div><p><div class=verse-container id=an4.109:5.6><span>tathūpamāhaṁ, bhikkhave, imaṁ puggalaṁ vadāmi. </span></div><p><div class=verse-container id=an4.109:5.7><span>Ime kho, bhikkhave, cattāro rukkhūpamā puggalā santo saṁvijjamānā lokasmin”ti. </span><span class="translation sujato">These four people similar to trees are found in the world.” </span></div><p><div class=verse-container id=an4.109:5.8><span>Navamaṁ. </span></div><div class=flex-between><a href=/canon/en/pli/ms/sutta/an/an0004/an0004P0108.html>Previous</a><a href=/canon/en/pli/ms/sutta/an/an0004/an0004P0110.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>