<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0087.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0086.html>Previous</a><a href=/canon/en/pli/ms/sutta/an/an0004/an0004P0088.html>Next</a></div><p><div class=verse-container id=an4.87:0.1><span>Aṅguttara Nikāya 4.87 </span><span class="translation sujato">Numbered Discourses 4.87 </span></div><p><div class=verse-container id=an4.87:0.2><span>9. Macalavagga </span><span class="translation sujato">9. Confirmed </span></div><p><div class=verse-container id=an4.87:0.3><span class=big-bold>Puttasutta </span><span class="translation sujato">The Son </span></div><p><div class=verse-container id=an4.87:1.1><span>“Cattārome, bhikkhave, puggalā santo saṁvijjamānā lokasmiṁ. </span><span class="translation sujato">“Mendicants, these four people are found in the world. </span></div><p><div class=verse-container id=an4.87:1.2><span>Katame cattāro? </span><span class="translation sujato">What four? </span></div><p><div class=verse-container id=an4.87:1.3><span>Samaṇamacalo, samaṇapuṇḍarīko, samaṇapadumo, samaṇesu samaṇasukhumālo. </span><span class="translation sujato">The confirmed ascetic, the white lotus ascetic, the pink lotus ascetic, and the exquisite ascetic of ascetics. </span></div><p><div class=verse-container id=an4.87:2.1><span>Kathañca, bhikkhave, puggalo samaṇamacalo hoti? </span><span class="translation sujato">And how is a person a confirmed ascetic? </span></div><p><div class=verse-container id=an4.87:2.2><span>Idha, bhikkhave, bhikkhu sekho hoti pāṭipado; </span><span class="translation sujato">It’s when a mendicant is a practicing trainee, </span></div><p><div class=verse-container id=an4.87:2.3><span>anuttaraṁ yogakkhemaṁ patthayamāno viharati. </span><span class="translation sujato">who lives aspiring to the supreme sanctuary from the yoke. </span></div><p><div class=verse-container id=an4.87:2.4><span>Seyyathāpi, bhikkhave, rañño khattiyassa muddhāvasittassa jeṭṭho putto ābhiseko anabhisitto macalappatto; </span><span class="translation sujato">It’s like the eldest son of an anointed aristocratic king. He has not yet been anointed, but is eligible, and has been confirmed in the succession. </span></div><p><div class=verse-container id=an4.87:2.5><span>evamevaṁ kho, bhikkhave, bhikkhu sekho hoti pāṭipado, anuttaraṁ yogakkhemaṁ patthayamāno viharati. </span><span class="translation sujato">In the same way, a mendicant is a practicing trainee, who lives aspiring to the supreme sanctuary from the yoke. </span></div><p><div class=verse-container id=an4.87:2.6><span>Evaṁ kho, bhikkhave, puggalo samaṇamacalo hoti. </span><span class="translation sujato">That’s how a person is a confirmed ascetic. </span></div><p><div class=verse-container id=an4.87:3.1><span>Kathañca, bhikkhave, puggalo samaṇapuṇḍarīko hoti? </span><span class="translation sujato">And how is a person a white lotus ascetic? </span></div><p><div class=verse-container id=an4.87:3.2><span>Idha, bhikkhave, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, no ca kho aṭṭha vimokkhe kāyena phusitvā viharati. </span><span class="translation sujato">It’s when a mendicant realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. But they don’t have direct meditative experience of the eight liberations. </span></div><p><div class=verse-container id=an4.87:3.3><span>Evaṁ kho, bhikkhave, puggalo samaṇapuṇḍarīko hoti. </span><span class="translation sujato">That’s how a person is a white lotus ascetic. </span></div><p><div class=verse-container id=an4.87:4.1><span>Kathañca, bhikkhave, puggalo samaṇapadumo hoti? </span><span class="translation sujato">And how is a person a pink lotus ascetic? </span></div><p><div class=verse-container id=an4.87:4.2><span>Idha, bhikkhave, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, aṭṭha ca vimokkhe kāyena phusitvā viharati. </span><span class="translation sujato">It’s when a mendicant realizes the undefiled freedom of heart and freedom by wisdom in this very life. … And they have direct meditative experience of the eight liberations. </span></div><p><div class=verse-container id=an4.87:4.3><span>Evaṁ kho, bhikkhave, puggalo samaṇapadumo hoti. </span><span class="translation sujato">That’s how a person is a pink lotus ascetic. </span></div><p><div class=verse-container id=an4.87:5.1><span>Kathañca, bhikkhave, puggalo samaṇesu samaṇasukhumālo hoti? </span><span class="translation sujato">And how is a person an exquisite ascetic of ascetics? </span></div><p><div class=verse-container id=an4.87:5.2><span>Idha, bhikkhave, bhikkhu yācitova bahulaṁ cīvaraṁ paribhuñjati, appaṁ ayācito; yācitova bahulaṁ piṇḍapātaṁ paribhuñjati, appaṁ ayācito; yācitova bahulaṁ senāsanaṁ paribhuñjati, appaṁ ayācito; yācitova bahulaṁ gilānappaccayabhesajjaparikkhāraṁ paribhuñjati, appaṁ ayācito. </span><span class="translation sujato">It’s when a mendicant usually uses only what they’ve been invited to accept—robes, almsfood, lodgings, and medicines and supplies for the sick—rarely using them without invitation. </span></div><p><div class=verse-container id=an4.87:5.3><span>Yehi kho pana sabrahmacārīhi saddhiṁ viharati, tyassa manāpeneva bahulaṁ kāyakammena samudācaranti, appaṁ amanāpena; manāpeneva bahulaṁ vacīkammena samudācaranti, appaṁ amanāpena; manāpeneva bahulaṁ manokammena samudācaranti, appaṁ amanāpena; </span><span class="translation sujato">When living with other spiritual practitioners, they usually find themselves treated agreeably by them by way of body, speech, and mind, and rarely disagreeably. </span></div><p><div class=verse-container id=an4.87:5.4><span>manāpaṁyeva bahulaṁ upahāraṁ upaharanti, appaṁ amanāpaṁ. </span><span class="translation sujato">And they are usually presented with agreeable things by them, rarely with disagreeable ones. </span></div><p><div class=verse-container id=an4.87:5.5><span>Yāni kho pana tāni vedayitāni pittasamuṭṭhānāni vā semhasamuṭṭhānāni vā vātasamuṭṭhānāni vā sannipātikāni vā utupariṇāmajāni vā visamaparihārajāni vā opakkamikāni vā kammavipākajāni vā, tāni panassa na bahudeva uppajjanti. Appābādho hoti. </span><span class="translation sujato">They’re healthy, so the various unpleasant feelings—stemming from disorders of bile, phlegm, wind, or their conjunction; or caused by change in weather, by not taking care of yourself, by overexertion, or as the result of past deeds—usually don’t come up. </span></div><p><div class=verse-container id=an4.87:5.6><span>Catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, </span><span class="translation sujato">They get the four absorptions—blissful meditations in this life that belong to the higher mind—when they want, without trouble or difficulty. </span></div><p><div class=verse-container id=an4.87:5.7><span>āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">And they realize the undefiled freedom of heart and freedom by wisdom in this very life. … </span></div><p><div class=verse-container id=an4.87:5.8><span>Evaṁ kho, bhikkhave, puggalo samaṇesu samaṇasukhumālo hoti. </span><span class="translation sujato">That’s how a person is an exquisite ascetic of ascetics. </span></div><p><div class=verse-container id=an4.87:6.1><span>Yañhi taṁ, bhikkhave, sammā vadamāno vadeyya samaṇesu samaṇasukhumāloti, mameva taṁ, bhikkhave, sammā vadamāno vadeyya samaṇesu samaṇasukhumāloti. </span><span class="translation sujato">And if anyone should be rightly called an exquisite ascetic of ascetics, it’s me. </span></div><p><div class=verse-container id=an4.87:6.2><span>Ahañhi, bhikkhave, yācitova bahulaṁ cīvaraṁ paribhuñjāmi, appaṁ ayācito; yācitova bahulaṁ piṇḍapātaṁ paribhuñjāmi, appaṁ ayācito; yācitova bahulaṁ senāsanaṁ paribhuñjāmi, appaṁ ayācito; yācitova bahulaṁ gilānappaccayabhesajjaparikkhāraṁ paribhuñjāmi, appaṁ ayācito. </span><span class="translation sujato">For I usually use only what I’ve been invited to accept … </span></div><p><div class=verse-container id=an4.87:6.3><span>Yehi kho pana bhikkhūhi saddhiṁ viharāmi te me manāpeneva bahulaṁ kāyakammena samudācaranti, appaṁ amanāpena; manāpeneva bahulaṁ vacīkammena samudācaranti, appaṁ amanāpena; manāpeneva bahulaṁ manokammena samudācaranti, appaṁ amanāpena; manāpaṁyeva bahulaṁ upahāraṁ upaharanti, appaṁ amanāpaṁ. </span><span class="translation sujato">When living with other mendicants, I am usually treated agreeably by them. … </span></div><p><div class=verse-container id=an4.87:6.4><span>Yāni kho pana tāni vedayitāni pittasamuṭṭhānāni vā semhasamuṭṭhānāni vā vātasamuṭṭhānāni vā sannipātikāni vā utupariṇāmajāni vā visamaparihārajāni vā opakkamikāni vā kammavipākajāni vā, tāni me na bahudeva uppajjanti. Appābādhohamasmi. </span><span class="translation sujato">I’m healthy … </span></div><p><div class=verse-container id=an4.87:6.5><span>Catunnaṁ kho panasmi jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī, </span><span class="translation sujato">I get the four absorptions when I want, without trouble or difficulty. </span></div><p><div class=verse-container id=an4.87:6.6><span>āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharāmi. </span><span class="translation sujato">And I’ve realized the undefiled freedom of heart and freedom by wisdom in this very life. … </span></div><p><div class=verse-container id=an4.87:7.1><span>Yañhi taṁ, bhikkhave, sammā vadamāno vadeyya samaṇesu samaṇasukhumāloti, mameva taṁ, bhikkhave, sammā vadamāno vadeyya samaṇesu samaṇasukhumāloti. </span><span class="translation sujato">So if anyone should be rightly called an exquisite ascetic of ascetics, it’s me. </span></div><p><div class=verse-container id=an4.87:7.2><span>Ime kho, bhikkhave, cattāro puggalā santo saṁvijjamānā lokasmin”ti. </span><span class="translation sujato">These are the four people found in the world.” </span></div><p><div class=verse-container id=an4.87:7.3><span>Sattamaṁ. </span></div><div class=flex-between><a href=/canon/en/pli/ms/sutta/an/an0004/an0004P0086.html>Previous</a><a href=/canon/en/pli/ms/sutta/an/an0004/an0004P0088.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>