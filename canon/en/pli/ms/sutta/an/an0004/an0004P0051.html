<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0051.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0050.html>Previous</a><a href=/canon/en/pli/ms/sutta/an/an0004/an0004P0052.html>Next</a></div><p id=an4.51:0.1><span class=root>Aṅguttara Nikāya 4.51 </span><br> <span class=sujato>Numbered Discourses 4.51 </span><br><p id=an4.51:0.2><span class=root>6. Puññābhisandavagga </span><br> <span class=sujato>6. Overflowing Merit </span><br><p id=an4.51:0.3><span class="root big-bold">Paṭhamapuññābhisandasutta </span><br> <span class=sujato>Overflowing Merit </span><br><p id=an4.51:1.1><span class=root>Sāvatthinidānaṁ. </span><br> <span class=sujato>At Sāvatthī. </span><br><p id=an4.51:1.2><span class=root>“Cattārome, bhikkhave, puññābhisandā kusalābhisandā sukhassāhārā sovaggikā sukhavipākā saggasaṁvattanikā iṭṭhāya kantāya manāpāya hitāya sukhāya saṁvattanti. </span><br> <span class=sujato>“Mendicants, there are these four kinds of overflowing merit, overflowing goodness. They nurture happiness and are conducive to heaven, ripening in happiness and leading to heaven. They lead to what is likable, desirable, agreeable, to welfare and happiness. </span><br><p id=an4.51:1.3><span class=root>Katame cattāro? </span><br> <span class=sujato>What four? </span><br><p id=an4.51:1.4><span class=root>Yassa, bhikkhave, bhikkhu cīvaraṁ paribhuñjamāno appamāṇaṁ cetosamādhiṁ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattati. </span><br> <span class=sujato>When a mendicant enters and remains in a limitless immersion of heart while using a robe, the overflowing of merit for the donor is limitless … </span><br><p id=an4.51:2.1><span class=root>Yassa, bhikkhave, bhikkhu piṇḍapātaṁ paribhuñjamāno appamāṇaṁ cetosamādhiṁ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattati. </span><br> <span class=sujato>When a mendicant enters and remains in a limitless immersion of heart while eating almsfood, the overflowing of merit for the donor is limitless … </span><br><p id=an4.51:3.1><span class=root>Yassa, bhikkhave, bhikkhu senāsanaṁ paribhuñjamāno appamāṇaṁ cetosamādhiṁ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattati. </span><br> <span class=sujato>When a mendicant enters and remains in a limitless immersion of heart while using lodgings, the overflowing of merit for the donor is limitless … </span><br><p id=an4.51:4.1><span class=root>Yassa, bhikkhave, bhikkhu gilānappaccayabhesajjaparikkhāraṁ paribhuñjamāno appamāṇaṁ cetosamādhiṁ upasampajja viharati, appamāṇo tassa puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattati. </span><br> <span class=sujato>When a mendicant enters and remains in a limitless immersion of heart while using medicines and supplies for the sick, the overflowing of merit for the donor is limitless … </span><br><p id=an4.51:4.2><span class=root>Ime kho, bhikkhave, cattāro puññābhisandā kusalābhisandā sukhassāhārā sovaggikā sukhavipākā saggasaṁvattanikā iṭṭhāya kantāya manāpāya hitāya sukhāya saṁvattanti. </span><br> <span class=sujato>These are the four kinds of overflowing merit, overflowing goodness. They nurture happiness and are conducive to heaven, ripening in happiness and leading to heaven. They lead to what is likable, desirable, agreeable, to welfare and happiness. </span><br><p id=an4.51:5.1><span class=root>Imehi ca pana, bhikkhave, catūhi puññābhisandehi kusalābhisandehi samannāgatassa ariyasāvakassa na sukaraṁ puññassa pamāṇaṁ gahetuṁ: ‘ettako puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattatī’ti. Atha kho asaṅkhyeyyo appameyyo mahāpuññakkhandhotveva saṅkhyaṁ gacchati. </span><br> <span class=sujato>When a noble disciple has these four kinds of overflowing merit and goodness, it’s not easy to grasp how much merit they have by saying that this is the extent of their overflowing merit … that leads to happiness. It’s simply reckoned as an incalculable, immeasurable, great mass of merit. </span><br><p id=an4.51:6.1><span class=root>Seyyathāpi, bhikkhave, mahāsamudde na sukaraṁ udakassa pamāṇaṁ gahetuṁ: ‘ettakāni udakāḷhakānīti vā, ettakāni udakāḷhakasatānīti vā, ettakāni udakāḷhakasahassānīti vā, ettakāni udakāḷhakasatasahassānīti vā’, atha kho asaṅkhyeyyo appameyyo mahāudakakkhandhotveva saṅkhyaṁ gacchati; </span><br> <span class=sujato>It’s like trying to grasp how much water is in the ocean. It’s not easy to say how many gallons, how many hundreds, thousands, hundreds of thousands of gallons there are. It’s simply reckoned as an incalculable, immeasurable, great mass of water. </span><br><p id=an4.51:6.2><span class=root>evamevaṁ kho, bhikkhave, imehi catūhi puññābhisandehi kusalābhisandehi samannāgatassa ariyasāvakassa na sukaraṁ puññassa pamāṇaṁ gahetuṁ: ‘ettako puññābhisando kusalābhisando sukhassāhāro sovaggiko sukhavipāko saggasaṁvattaniko iṭṭhāya kantāya manāpāya hitāya sukhāya saṁvattatī’ti. Atha kho asaṅkhyeyyo appameyyo mahāpuññakkhandhotveva saṅkhyaṁ gacchatīti. </span><br> <span class=sujato>In the same way, when a noble disciple has these four kinds of overflowing merit it’s simply reckoned as an incalculable, immeasurable, great mass of merit. </span><br><p id=an4.51:7.1><span class=root>Mahodadhiṁ aparimitaṁ mahāsaraṁ, </span><br> <span class=sujato>Hosts of people use the rivers, </span><br><p id=an4.51:7.2><span class=root>Bahubheravaṁ ratanavarānamālayaṁ; </span><br> <span class=sujato>and though the rivers are many, </span><br><p id=an4.51:7.3><span class=root>Najjo yathā naragaṇasaṅghasevitā, </span><br> <span class=sujato>all reach the great deep, the boundless ocean, </span><br><p id=an4.51:7.4><span class=root>Puthū savantī upayanti sāgaraṁ. </span><br> <span class=sujato>the cruel sea that’s home to precious gems. </span><br><p id=an4.51:8.1><span class=root>Evaṁ naraṁ annadapānavatthadaṁ, </span><br> <span class=sujato>In the same way, when a person gives food, drink, and clothes; </span><br><p id=an4.51:8.2><span class=root>Seyyānisajjattharaṇassa dāyakaṁ; </span><br> <span class=sujato>and they’re a giver of beds, seats, and mats—</span><br><p id=an4.51:8.3><span class=root>Puññassa dhārā upayanti paṇḍitaṁ, </span><br> <span class=sujato>the streams of merit reach that astute person, </span><br><p id=an4.51:8.4><span class=root>Najjo yathā vārivahāva sāgaran”ti. </span><br> <span class=sujato>as the rivers bring their waters to the sea.” </span><br><p id=an4.51:8.5><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>