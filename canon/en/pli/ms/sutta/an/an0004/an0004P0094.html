<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0094.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0093.html>Previous</a><a href=/canon/en/pli/ms/sutta/an/an0004/an0004P0095.html>Next</a></div><p><div class=verse-container id=an4.94:0.1><span>Aṅguttara Nikāya 4.94 </span><span class="translation sujato">Numbered Discourses 4.94 </span></div><p><div class=verse-container id=an4.94:0.2><span>10. Asuravagga </span><span class="translation sujato">10. Titans </span></div><p><div class=verse-container id=an4.94:0.3><span class=big-bold>Tatiyasamādhisutta </span><span class="translation sujato">Immersion (3rd) </span></div><p><div class=verse-container id=an4.94:1.1><span>“Cattārome, bhikkhave, puggalā santo saṁvijjamānā lokasmiṁ. </span><span class="translation sujato">“Mendicants, these four people are found in the world. </span></div><p><div class=verse-container id=an4.94:1.2><span>Katame cattāro? </span><span class="translation sujato">What four? </span></div><p><div class=verse-container id=an4.94:1.3><span>Idha, bhikkhave, ekacco puggalo lābhī hoti ajjhattaṁ cetosamathassa, na lābhī adhipaññādhammavipassanāya. </span><span class="translation sujato">One person has internal serenity of heart, but not the higher wisdom of discernment of principles. </span></div><p><div class=verse-container id=an4.94:1.4><span>Idha pana, bhikkhave, ekacco puggalo lābhī hoti adhipaññādhammavipassanāya, na lābhī ajjhattaṁ cetosamathassa. </span><span class="translation sujato">One person has the higher wisdom of discernment of principles, but not internal serenity of heart. </span></div><p><div class=verse-container id=an4.94:1.5><span>Idha pana, bhikkhave, ekacco puggalo na ceva lābhī hoti ajjhattaṁ cetosamathassa na ca lābhī adhipaññādhammavipassanāya. </span><span class="translation sujato">One person has neither internal serenity of heart, nor the higher wisdom of discernment of principles. </span></div><p><div class=verse-container id=an4.94:1.6><span>Idha pana, bhikkhave, ekacco puggalo lābhī ceva hoti ajjhattaṁ cetosamathassa lābhī ca adhipaññādhammavipassanāya. </span><span class="translation sujato">One person has both internal serenity of heart, and the higher wisdom of discernment of principles. </span></div><p><div class=verse-container id=an4.94:2.1><span>Tatra, bhikkhave, yvāyaṁ puggalo lābhī ajjhattaṁ cetosamathassa na lābhī adhipaññādhammavipassanāya, tena, bhikkhave, puggalena yvāyaṁ puggalo lābhī adhipaññādhammavipassanāya so upasaṅkamitvā evamassa vacanīyo: </span><span class="translation sujato">As for the person who has serenity but not discernment: they should approach someone who has discernment and ask: </span></div><p><div class=verse-container id=an4.94:2.2><span>‘kathaṁ nu kho, āvuso, saṅkhārā daṭṭhabbā? </span><span class="translation sujato">‘Reverend, how should conditions be seen? </span></div><p><div class=verse-container id=an4.94:2.3><span>Kathaṁ saṅkhārā sammasitabbā? </span><span class="translation sujato">How should they be comprehended? </span></div><p><div class=verse-container id=an4.94:2.4><span>Kathaṁ saṅkhārā vipassitabbā’ti? </span><span class="translation sujato">How should they be discerned?’ </span></div><p><div class=verse-container id=an4.94:2.5><span>Tassa so yathādiṭṭhaṁ yathāviditaṁ byākaroti: </span><span class="translation sujato">That person would answer from their own experience: </span></div><p><div class=verse-container id=an4.94:2.6><span>‘evaṁ kho, āvuso, saṅkhārā daṭṭhabbā, evaṁ saṅkhārā sammasitabbā, evaṁ saṅkhārā vipassitabbā’ti. </span><span class="translation sujato">‘This is how conditions should be seen, comprehended, and discerned.’ </span></div><p><div class=verse-container id=an4.94:2.7><span>So aparena samayena lābhī ceva hoti ajjhattaṁ cetosamathassa lābhī ca adhipaññādhammavipassanāya. </span><span class="translation sujato">After some time they have both serenity and discernment. </span></div><p><div class=verse-container id=an4.94:3.1><span>Tatra, bhikkhave, yvāyaṁ puggalo lābhī adhipaññādhammavipassanāya na lābhī ajjhattaṁ cetosamathassa, tena, bhikkhave, puggalena yvāyaṁ puggalo lābhī ajjhattaṁ cetosamathassa so upasaṅkamitvā evamassa vacanīyo: </span><span class="translation sujato">As for the person who has discernment but not serenity: they should approach someone who has serenity and ask: </span></div><p><div class=verse-container id=an4.94:3.2><span>‘kathaṁ nu kho, āvuso, cittaṁ saṇṭhapetabbaṁ? </span><span class="translation sujato">‘Reverend, how should the mind be stilled? </span></div><p><div class=verse-container id=an4.94:3.3><span>Kathaṁ cittaṁ sannisādetabbaṁ? </span><span class="translation sujato">How should it be settled? </span></div><p><div class=verse-container id=an4.94:3.4><span>Kathaṁ cittaṁ ekodi kātabbaṁ? </span><span class="translation sujato">How should it be unified? </span></div><p><div class=verse-container id=an4.94:3.5><span>Kathaṁ cittaṁ samādahātabban’ti? </span><span class="translation sujato">How should it be immersed in samādhi?’ </span></div><p><div class=verse-container id=an4.94:3.6><span>Tassa so yathādiṭṭhaṁ yathāviditaṁ byākaroti: </span><span class="translation sujato">That person would answer from their own experience: </span></div><p><div class=verse-container id=an4.94:3.7><span>‘evaṁ kho, āvuso, cittaṁ saṇṭhapetabbaṁ, evaṁ cittaṁ sannisādetabbaṁ, evaṁ cittaṁ ekodi kātabbaṁ, evaṁ cittaṁ samādahātabban’ti. </span><span class="translation sujato">‘Reverend, this is how the mind should be stilled, settled, unified, and immersed in samādhi.’ </span></div><p><div class=verse-container id=an4.94:3.8><span>So aparena samaye lābhī ceva hoti adhipaññādhammavipassanāya lābhī ca ajjhattaṁ cetosamathassa. </span><span class="translation sujato">After some time they have both discernment and serenity. </span></div><p><div class=verse-container id=an4.94:4.1><span>Tatra, bhikkhave, yvāyaṁ puggalo na ceva lābhī ajjhattaṁ cetosamathassa na ca lābhī adhipaññādhammavipassanāya, tena, bhikkhave, puggalena yvāyaṁ puggalo lābhī ceva ajjhattaṁ cetosamathassa lābhī ca adhipaññādhammavipassanāya so upasaṅkamitvā evamassa vacanīyo: </span><span class="translation sujato">As for the person who has neither serenity nor discernment: they should approach someone who has serenity and discernment and ask: </span></div><p><div class=verse-container id=an4.94:4.2><span>‘kathaṁ nu kho, āvuso, cittaṁ saṇṭhapetabbaṁ? </span><span class="translation sujato">‘Reverend, how should the mind be stilled? </span></div><p><div class=verse-container id=an4.94:4.3><span>Kathaṁ cittaṁ sannisādetabbaṁ? </span><span class="translation sujato">How should it be settled? </span></div><p><div class=verse-container id=an4.94:4.4><span>Kathaṁ cittaṁ ekodi kātabbaṁ? </span><span class="translation sujato">How should it be unified? </span></div><p><div class=verse-container id=an4.94:4.5><span>Kathaṁ cittaṁ samādahātabbaṁ? </span><span class="translation sujato">How should it be immersed in samādhi?’ </span></div><p><div class=verse-container id=an4.94:4.6><span>Kathaṁ saṅkhārā daṭṭhabbā? </span><span class="translation sujato">How should conditions be seen? </span></div><p><div class=verse-container id=an4.94:4.7><span>Kathaṁ saṅkhārā sammasitabbā? </span><span class="translation sujato">How should they be comprehended? </span></div><p><div class=verse-container id=an4.94:4.8><span>Kathaṁ saṅkhārā vipassitabbā’ti? </span><span class="translation sujato">How should they be discerned?’ </span></div><p><div class=verse-container id=an4.94:4.9><span>Tassa so yathādiṭṭhaṁ yathāviditaṁ byākaroti: </span><span class="translation sujato">That person would answer as they’ve seen and known: </span></div><p><div class=verse-container id=an4.94:4.10><span>‘evaṁ kho, āvuso, cittaṁ saṇṭhapetabbaṁ, evaṁ cittaṁ sannisādetabbaṁ, evaṁ cittaṁ ekodi kātabbaṁ, evaṁ cittaṁ samādahātabbaṁ, evaṁ saṅkhārā daṭṭhabbā, evaṁ saṅkhārā sammasitabbā, evaṁ saṅkhārā vipassitabbā’ti. </span><span class="translation sujato">‘Reverend, this is how the mind should be stilled, settled, unified, and immersed in samādhi. And this is how conditions should be seen, comprehended, and discerned.’ </span></div><p><div class=verse-container id=an4.94:4.11><span>So aparena samayena lābhī ceva hoti ajjhattaṁ cetosamathassa lābhī ca adhipaññādhammavipassanāya. </span><span class="translation sujato">After some time they have both serenity and discernment. </span></div><p><div class=verse-container id=an4.94:5.1><span>Tatra, bhikkhave, yvāyaṁ puggalo lābhī ceva hoti ajjhattaṁ cetosamathassa lābhī ca adhipaññādhammavipassanāya, tena, bhikkhave, puggalena tesu ceva kusalesu dhammesu patiṭṭhāya uttari āsavānaṁ khayāya yogo karaṇīyo. </span><span class="translation sujato">As for the person who has both serenity and discernment: grounded on those skillful qualities, they should practice meditation further to end the defilements. </span></div><p><div class=verse-container id=an4.94:5.2><span>Ime kho, bhikkhave, cattāro puggalā santo saṁvijjamānā lokasmin”ti. </span><span class="translation sujato">These are the four people found in the world.” </span></div><p><div class=verse-container id=an4.94:5.3><span>Catutthaṁ. </span></div><div class=flex-between><a href=/canon/en/pli/ms/sutta/an/an0004/an0004P0093.html>Previous</a><a href=/canon/en/pli/ms/sutta/an/an0004/an0004P0095.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>