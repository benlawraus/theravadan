<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0164.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0163.html>Previous</a><a href=/canon/en/pli/ms/sutta/an/an0004/an0004P0165.html>Next</a></div><p><div class=verse-container id=an4.164:0.1><span>Aṅguttara Nikāya 4.164 </span><span class="translation sujato">Numbered Discourses 4.164 </span></div><p><div class=verse-container id=an4.164:0.2><span>17. Paṭipadāvagga </span><span class="translation sujato">17. Practice </span></div><p><div class=verse-container id=an4.164:0.3><span class=big-bold>Paṭhamakhamasutta </span><span class="translation sujato">Patient (1st) </span></div><p><div class=verse-container id=an4.164:1.1><span>“Catasso imā, bhikkhave, paṭipadā. </span><span class="translation sujato">“Mendicants, there are four ways of practice. </span></div><p><div class=verse-container id=an4.164:1.2><span>Katamā catasso? </span><span class="translation sujato">What four? </span></div><p><div class=verse-container id=an4.164:1.3><span>Akkhamā paṭipadā, khamā paṭipadā, damā paṭipadā, samā paṭipadā. </span><span class="translation sujato">Impatient practice, patient practice, taming practice, and calming practice. </span></div><p><div class=verse-container id=an4.164:1.4><span>Katamā ca, bhikkhave, akkhamā paṭipadā? </span><span class="translation sujato">And what’s the impatient practice? </span></div><p><div class=verse-container id=an4.164:1.5><span>Idha, bhikkhave, ekacco akkosantaṁ paccakkosati, rosantaṁ paṭirosati, bhaṇḍantaṁ paṭibhaṇḍati. </span><span class="translation sujato">It’s when someone abuses, annoys, or argues with you, and you abuse, annoy, or argue right back at them. </span></div><p><div class=verse-container id=an4.164:1.6><span>Ayaṁ vuccati, bhikkhave, akkhamā paṭipadā. </span><span class="translation sujato">This is called the impatient practice. </span></div><p><div class=verse-container id=an4.164:2.1><span>Katamā ca, bhikkhave, khamā paṭipadā? </span><span class="translation sujato">And what’s the patient practice? </span></div><p><div class=verse-container id=an4.164:2.2><span>Idha, bhikkhave, ekacco akkosantaṁ na paccakkosati, rosantaṁ na paṭirosati, bhaṇḍantaṁ na paṭibhaṇḍati. </span><span class="translation sujato">It’s when someone abuses, annoys, or argues with you, and you don’t abuse, annoy, or argue back at them. </span></div><p><div class=verse-container id=an4.164:2.3><span>Ayaṁ vuccati, bhikkhave, khamā paṭipadā. </span><span class="translation sujato">This is called the patient practice. </span></div><p><div class=verse-container id=an4.164:3.1><span>Katamā ca, bhikkhave, damā paṭipadā? </span><span class="translation sujato">And what’s the taming practice? </span></div><p><div class=verse-container id=an4.164:3.2><span>Idha, bhikkhave, bhikkhu cakkhunā rūpaṁ disvā na nimittaggāhī hoti nānubyañjanaggāhī; </span><span class="translation sujato">When a mendicant sees a sight with their eyes, they don’t get caught up in the features and details. </span></div><p><div class=verse-container id=an4.164:3.3><span>yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ; cakkhundriye saṁvaraṁ āpajjati. </span><span class="translation sujato">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving restraint over it. </span></div><p><div class=verse-container id=an4.164:3.4><span>Sotena saddaṁ sutvā … </span><span class="translation sujato">When they hear a sound with their ears … </span></div><p><div class=verse-container id=an4.164:3.5><span>ghānena gandhaṁ ghāyitvā … </span><span class="translation sujato">When they smell an odor with their nose … </span></div><p><div class=verse-container id=an4.164:3.6><span>jivhāya rasaṁ sāyitvā … </span><span class="translation sujato">When they taste a flavor with their tongue … </span></div><p><div class=verse-container id=an4.164:3.7><span>kāyena phoṭṭhabbaṁ phusitvā … </span><span class="translation sujato">When they feel a touch with their body … </span></div><p><div class=verse-container id=an4.164:3.8><span>manasā dhammaṁ viññāya na nimittaggāhī hoti nānubyañjanaggāhī; </span><span class="translation sujato">When they know an idea with their mind, they don’t get caught up in the features and details. </span></div><p><div class=verse-container id=an4.164:3.9><span>yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ; manindriye saṁvaraṁ āpajjati. </span><span class="translation sujato">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving restraint over it. </span></div><p><div class=verse-container id=an4.164:3.10><span>Ayaṁ vuccati, bhikkhave, damā paṭipadā. </span><span class="translation sujato">This is called the taming practice. </span></div><p><div class=verse-container id=an4.164:4.1><span>Katamā ca, bhikkhave, samā paṭipadā? </span><span class="translation sujato">And what’s the calming practice? </span></div><p><div class=verse-container id=an4.164:4.2><span>Idha, bhikkhave, bhikkhu uppannaṁ kāmavitakkaṁ nādhivāseti pajahati vinodeti sameti byantīkaroti anabhāvaṁ gameti; uppannaṁ byāpādavitakkaṁ …pe… uppannaṁ vihiṁsāvitakkaṁ … uppannuppanne pāpake akusale dhamme nādhivāseti pajahati vinodeti sameti byantīkaroti anabhāvaṁ gameti. </span><span class="translation sujato">It’s when a mendicant doesn’t tolerate a sensual, malicious, or cruel thought. They don’t tolerate any bad, unskillful qualities that have arisen, but give them up, get rid of them, calm them, eliminate them, and obliterate them. </span></div><p><div class=verse-container id=an4.164:4.3><span>Ayaṁ vuccati, bhikkhave, samā paṭipadā. </span><span class="translation sujato">This is called the calming practice. </span></div><p><div class=verse-container id=an4.164:4.4><span>Imā kho, bhikkhave, catasso paṭipadā”ti. </span><span class="translation sujato">These are the four ways of practice.” </span></div><p><div class=verse-container id=an4.164:4.5><span>Catutthaṁ. </span></div><div class=flex-between><a href=/canon/en/pli/ms/sutta/an/an0004/an0004P0163.html>Previous</a><a href=/canon/en/pli/ms/sutta/an/an0004/an0004P0165.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>