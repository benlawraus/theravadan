<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0193.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0192.html>Previous</a><a href=/canon/en/pli/ms/sutta/an/an0004/an0004P0194.html>Next</a></div><p><div class=verse-container id=an4.193:0.1><span>Aṅguttara Nikāya 4.193 </span><span class="translation sujato">Numbered Discourses 4.193 </span></div><p><div class=verse-container id=an4.193:0.2><span>20. Mahāvagga </span><span class="translation sujato">20. The Great Chapter </span></div><p><div class=verse-container id=an4.193:0.3><span class=big-bold>Bhaddiyasutta </span><span class="translation sujato">With Bhaddiya </span></div><p><div class=verse-container id=an4.193:1.1><span>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=an4.193:1.2><span>Atha kho bhaddiyo licchavi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho bhaddiyo licchavi bhagavantaṁ etadavoca: </span><span class="translation sujato">Then Bhaddiya the Licchavi went up to the Buddha, bowed, sat down to one side, and said to him: </span></div><p><div class=verse-container id=an4.193:2.1><span>“Sutaṁ metaṁ, bhante: </span><span class="translation sujato">“Sir, I have heard this: </span></div><p><div class=verse-container id=an4.193:2.2><span>‘māyāvī samaṇo gotamo āvaṭṭaniṁ māyaṁ jānāti yāya aññatitthiyānaṁ sāvake āvaṭṭetī’ti. </span><span class="translation sujato">‘The ascetic Gotama is a magician. He knows a conversion magic, and uses it to convert the disciples of those of other religions.’ </span></div><p><div class=verse-container id=an4.193:2.3><span>Ye te, bhante, evamāhaṁsu: </span></div><p><div class=verse-container id=an4.193:2.4><span>‘māyāvī samaṇo gotamo āvaṭṭaniṁ māyaṁ jānāti yāya aññatitthiyānaṁ sāvake āvaṭṭetī’ti, kacci te, bhante, bhagavato vuttavādino, na ca bhagavantaṁ abhūtena abbhācikkhanti, dhammassa ca anudhammaṁ byākaronti, na ca koci sahadhammiko vādānupāto gārayhaṁ ṭhānaṁ āgacchati, anabbhakkhātukāmā hi mayaṁ, bhante, bhagavantan”ti? </span><span class="translation sujato">I trust that those who say this repeat what the Buddha has said, and do not misrepresent him with an untruth? Is their explanation in line with the teaching? Are there any legitimate grounds for rebuttal and criticism?” </span></div><p><div class=verse-container id=an4.193:3.1><span>“Etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><span class="translation sujato">“Please, Bhaddiya, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think ‘The ascetic is our respected teacher.’ </span></div><p><div class=verse-container id=an4.193:3.2><span>Yadā tumhe, bhaddiya, attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an4.193:3.3><span>‘ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantī’ti, atha tumhe, bhaddiya, pajaheyyātha. </span><span class="translation sujato">‘These things are unskillful, blameworthy, criticized by sensible people, and when you undertake them, they lead to harm and suffering’, then you should give them up. </span></div><p><div class=verse-container id=an4.193:4.1><span>Taṁ kiṁ maññatha, bhaddiya, </span><span class="translation sujato">What do you think, Bhaddiya? </span></div><p><div class=verse-container id=an4.193:4.2><span>lobho purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does greed come up in a person for their welfare or harm?” </span></div><p><div class=verse-container id=an4.193:4.3><span>“Ahitāya, bhante”. </span><span class="translation sujato">“Harm, sir.” </span></div><p><div class=verse-container id=an4.193:4.4><span>“Luddho panāyaṁ, bhaddiya, purisapuggalo lobhena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti yaṁsa hoti dīgharattaṁ ahitāya dukkhāyā”ti. </span><span class="translation sujato">“A greedy individual—overcome by greed—kills living creatures, steals, commits adultery, lies, and encourages others to do the same. Is that for their lasting harm and suffering?” </span></div><p><div class=verse-container id=an4.193:4.5><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an4.193:5.1><span>“Taṁ kiṁ maññatha, bhaddiya, </span><span class="translation sujato">“What do you think, Bhaddiya? </span></div><p><div class=verse-container id=an4.193:5.2><span>doso purisassa …pe… moho purisassa …pe… sārambho purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does hate … or delusion … or aggression come up in a person for their welfare or harm?” </span></div><p><div class=verse-container id=an4.193:5.3><span>“Ahitāya, bhante”. </span><span class="translation sujato">“Harm, sir.” </span></div><p><div class=verse-container id=an4.193:5.4><span>“Sāraddho panāyaṁ, bhaddiya, purisapuggalo sārambhena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti yaṁsa hoti dīgharattaṁ ahitāya dukkhāyā”ti. </span><span class="translation sujato">“An aggressive individual kills living creatures, steals, commits adultery, lies, and encourages others to do the same. Is that for their lasting harm and suffering?” </span></div><p><div class=verse-container id=an4.193:5.5><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an4.193:6.1><span>“Taṁ kiṁ maññatha, bhaddiya, ime dhammā kusalā vā akusalā vā”ti? </span><span class="translation sujato">“What do you think, Bhaddiya, are these things skillful or unskillful?” </span></div><p><div class=verse-container id=an4.193:6.2><span>“Akusalā, bhante”. </span><span class="translation sujato">“Unskillful, sir.” </span></div><p><div class=verse-container id=an4.193:6.3><span>“Sāvajjā vā anavajjā vā”ti? </span><span class="translation sujato">“Blameworthy or blameless?” </span></div><p><div class=verse-container id=an4.193:6.4><span>“Sāvajjā, bhante”. </span><span class="translation sujato">“Blameworthy, sir.” </span></div><p><div class=verse-container id=an4.193:6.5><span>“Viññugarahitā vā viññuppasatthā vā”ti? </span><span class="translation sujato">“Criticized or praised by sensible people?” </span></div><p><div class=verse-container id=an4.193:6.6><span>“Viññugarahitā, bhante”. </span><span class="translation sujato">“Criticized by sensible people, sir.” </span></div><p><div class=verse-container id=an4.193:6.7><span>“Samattā samādinnā ahitāya dukkhāya saṁvattanti, no vā? </span><span class="translation sujato">“When you undertake them, do they lead to harm and suffering, or not? </span></div><p><div class=verse-container id=an4.193:6.8><span>Kathaṁ vā ettha hotī”ti? </span><span class="translation sujato">Or how do you see this?” </span></div><p><div class=verse-container id=an4.193:6.9><span>“Samattā, bhante, samādinnā ahitāya dukkhāya saṁvattanti. </span><span class="translation sujato">“When you undertake them, they lead to harm and suffering. </span></div><p><div class=verse-container id=an4.193:6.10><span>Evaṁ no ettha hotī”ti. </span><span class="translation sujato">That’s how we see it.” </span></div><p><div class=verse-container id=an4.193:7.1><span>“Iti kho, bhaddiya, yaṁ taṁ te avocumhā—</span><span class="translation sujato">“So, Bhaddiya, when we said: </span></div><p><div class=verse-container id=an4.193:7.2><span>etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><span class="translation sujato">‘Please, Bhaddiya, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.” </span></div><p><div class=verse-container id=an4.193:7.3><span>Yadā tumhe, bhaddiya, attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an4.193:7.4><span>‘ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantīti, atha tumhe, bhaddiya, pajaheyyāthā’ti, </span><span class="translation sujato">“These things are unskillful, blameworthy, criticized by sensible people, and when you undertake them, they lead to harm and suffering”, then you should give them up.’ </span></div><p><div class=verse-container id=an4.193:7.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an4.193:8.1><span>Etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><span class="translation sujato">Please, Bhaddiya, don’t rely on oral transmission … </span></div><p><div class=verse-container id=an4.193:8.2><span>Yadā tumhe, bhaddiya, attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an4.193:8.3><span>‘ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantī’ti, atha tumhe, bhaddiya, upasampajja vihareyyāthāti. </span><span class="translation sujato">‘These things are skillful, blameless, praised by sensible people, and when you undertake them, they lead to welfare and happiness’, then you should acquire them and keep them. </span></div><p><div class=verse-container id=an4.193:9.1><span>Taṁ kiṁ maññatha, bhaddiya, </span><span class="translation sujato">What do you think, Bhaddiya? </span></div><p><div class=verse-container id=an4.193:9.2><span>alobho purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does contentment … love … understanding … benevolence come up in a person for their welfare or harm?” </span></div><p><div class=verse-container id=an4.193:9.3><span>“Hitāya, bhante”. </span></div><p><div class=verse-container id=an4.193:9.4><span>“Aluddho panāyaṁ, bhaddiya, purisapuggalo lobhena anabhibhūto apariyādinnacitto neva pāṇaṁ hanati, na adinnaṁ ādiyati, na paradāraṁ gacchati, na musā bhaṇati, parampi tathattāya na samādapeti yaṁsa hoti dīgharattaṁ hitāya sukhāyā”ti. </span></div><p><div class=verse-container id=an4.193:9.5><span>“Evaṁ, bhante”. </span></div><p><div class=verse-container id=an4.193:10.1><span>“Taṁ kiṁ maññatha, bhaddiya, adoso purisassa …pe… amoho purisassa …pe… asārambho purisassa ajjhattaṁ uppajjamāno uppajjati hitāya vā ahitāya vā”ti? </span></div><p><div class=verse-container id=an4.193:10.2><span>“Hitāya, bhante”. </span><span class="translation sujato">“Welfare, sir.” </span></div><p><div class=verse-container id=an4.193:10.3><span>“Asāraddho panāyaṁ, bhaddiya, purisapuggalo sārambhena anabhibhūto apariyādinnacitto neva pāṇaṁ hanati, na adinnaṁ ādiyati, na paradāraṁ gacchati, na musā bhaṇati, parampi tathattāya na samādapeti yaṁsa hoti dīgharattaṁ hitāya sukhāyā”ti. </span><span class="translation sujato">“An individual who is benevolent—not overcome by aggression—doesn’t kill living creatures, steal, commit adultery, lie, or encourage others to do the same. Is that for their lasting welfare and happiness?” </span></div><p><div class=verse-container id=an4.193:10.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an4.193:11.1><span>“Taṁ kiṁ maññatha, bhaddiya, ime dhammā kusalā vā akusalā vā”ti? </span><span class="translation sujato">“What do you think, Bhaddiya, are these things skillful or unskillful?” </span></div><p><div class=verse-container id=an4.193:11.2><span>“Kusalā, bhante”. </span><span class="translation sujato">“Skillful, sir.” </span></div><p><div class=verse-container id=an4.193:11.3><span>“Sāvajjā vā anavajjā vā”ti? </span><span class="translation sujato">“Blameworthy or blameless?” </span></div><p><div class=verse-container id=an4.193:11.4><span>“Anavajjā, bhante”. </span><span class="translation sujato">“Blameless, sir.” </span></div><p><div class=verse-container id=an4.193:11.5><span>“Viññugarahitā vā viññuppasatthā vā”ti? </span><span class="translation sujato">“Criticized or praised by sensible people?” </span></div><p><div class=verse-container id=an4.193:11.6><span>“Viññuppasatthā, bhante”. </span><span class="translation sujato">“Praised by sensible people, sir.” </span></div><p><div class=verse-container id=an4.193:11.7><span>“Samattā samādinnā hitāya sukhāya saṁvattanti no vā? </span><span class="translation sujato">“When you undertake them, do they lead to welfare and happiness, or not? </span></div><p><div class=verse-container id=an4.193:11.8><span>Kathaṁ vā ettha hotī”ti? </span><span class="translation sujato">Or how do you see this?” </span></div><p><div class=verse-container id=an4.193:11.9><span>“Samattā, bhante, samādinnā hitāya sukhāya saṁvattanti. </span><span class="translation sujato">“When you undertake them, they lead to welfare and happiness. </span></div><p><div class=verse-container id=an4.193:11.10><span>Evaṁ no ettha hotī”ti. </span><span class="translation sujato">That’s how we see it.” </span></div><p><div class=verse-container id=an4.193:12.1><span>“Iti kho, bhaddiya, yaṁ taṁ te avocumhā—</span><span class="translation sujato">“So, Bhaddiya, when we said: </span></div><p><div class=verse-container id=an4.193:12.2><span>etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><span class="translation sujato">‘Please, Bhaddiya, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.” </span></div><p><div class=verse-container id=an4.193:12.3><span>Yadā tumhe, bhaddiya, attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an4.193:12.4><span>‘ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantīti, atha tumhe, bhaddiya, upasampajja vihareyyāthā’ti, </span><span class="translation sujato">“These things are skillful, blameless, praised by sensible people, and when you undertake them, they lead to welfare and happiness”, then you should acquire them and keep them.’ </span></div><p><div class=verse-container id=an4.193:12.5><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an4.193:13.1><span>Ye kho te, bhaddiya, loke santo sappurisā te sāvakaṁ evaṁ samādapenti: </span><span class="translation sujato">The good and true persons in the world encourage their disciples: </span></div><p><div class=verse-container id=an4.193:13.2><span>‘ehi tvaṁ, ambho purisa, lobhaṁ vineyya viharāhi. </span><span class="translation sujato">‘Please, worthy man, live rid of greed. </span></div><p><div class=verse-container id=an4.193:13.3><span>Lobhaṁ vineyya viharanto na lobhajaṁ kammaṁ karissasi kāyena vācāya manasā. </span><span class="translation sujato">Then you won’t act out of greed by way of body, speech, or mind. </span></div><p><div class=verse-container id=an4.193:13.4><span>Dosaṁ vineyya viharāhi. </span><span class="translation sujato">Live rid of hate … delusion … aggression. </span></div><p><div class=verse-container id=an4.193:13.5><span>Dosaṁ vineyya viharanto na dosajaṁ kammaṁ karissasi kāyena vācāya manasā. </span><span class="translation sujato">Then you won’t act out of hate … delusion … aggression by way of body, speech, or mind.” </span></div><p><div class=verse-container id=an4.193:13.6><span>Mohaṁ vineyya viharāhi. </span></div><p><div class=verse-container id=an4.193:13.7><span>Mohaṁ vineyya viharanto na mohajaṁ kammaṁ karissasi kāyena vācāya manasā. </span></div><p><div class=verse-container id=an4.193:13.8><span>Sārambhaṁ vineyya viharāhi. </span></div><p><div class=verse-container id=an4.193:13.9><span>Sārambhaṁ vineyya viharanto na sārambhajaṁ kammaṁ karissasi kāyena vācāya manasā’”ti. </span></div><p><div class=verse-container id=an4.193:14.1><span>Evaṁ vutte, bhaddiyo licchavi bhagavantaṁ etadavoca: </span><span class="translation sujato">When he said this, Bhaddiya the Licchavi said to the Buddha, </span></div><p><div class=verse-container id=an4.193:14.2><span>“abhikkantaṁ, bhante …pe… upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">“Excellent, sir! … From this day forth, may the Buddha remember me as a lay follower who has gone for refuge for life.” </span></div><p><div class=verse-container id=an4.193:15.1><span>“Api nu tāhaṁ, bhaddiya, evaṁ avacaṁ: </span><span class="translation sujato">“Well, Bhaddiya, did I say to you: </span></div><p><div class=verse-container id=an4.193:15.2><span>‘ehi me tvaṁ, bhaddiya, sāvako hohi; </span><span class="translation sujato">‘Please, Bhaddiya, be my disciple, </span></div><p><div class=verse-container id=an4.193:15.3><span>ahaṁ satthā bhavissāmī’”ti? </span><span class="translation sujato">and I will be your teacher’?” </span></div><p><div class=verse-container id=an4.193:15.4><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=an4.193:15.5><span>“Evaṁvādiṁ kho maṁ, bhaddiya, evamakkhāyiṁ eke samaṇabrāhmaṇā asatā tucchā musā abhūtena abbhācikkhanti: </span><span class="translation sujato">“Though I state and assert this, certain ascetics and brahmins misrepresent me with the incorrect, hollow, false, untruthful claim: </span></div><p><div class=verse-container id=an4.193:15.6><span>‘māyāvī samaṇo gotamo āvaṭṭaniṁ māyaṁ jānāti yāya aññatitthiyānaṁ sāvake āvaṭṭetī’”ti. </span><span class="translation sujato">‘The ascetic Gotama is a magician. He knows a conversion magic, and uses it to convert the disciples of those of other religions.’” </span></div><p><div class=verse-container id=an4.193:15.7><span>“Bhaddikā, bhante, āvaṭṭanī māyā. </span><span class="translation sujato">“Sir, this conversion magic is excellent. </span></div><p><div class=verse-container id=an4.193:15.8><span>Kalyāṇī, bhante, āvaṭṭanī māyā. </span><span class="translation sujato">This conversion magic is lovely! </span></div><p><div class=verse-container id=an4.193:15.9><span>Piyā me, bhante, ñātisālohitā imāya āvaṭṭaniyā āvaṭṭeyyuṁ, piyānampi me assa ñātisālohitānaṁ dīgharattaṁ hitāya sukhāya. </span><span class="translation sujato">If my loved ones—relatives and kin—were to be converted by this, it would be for their lasting welfare and happiness. </span></div><p><div class=verse-container id=an4.193:15.10><span>Sabbe cepi, bhante, khattiyā imāya āvaṭṭaniyā āvaṭṭeyyuṁ, sabbesampissa khattiyānaṁ dīgharattaṁ hitāya sukhāya. </span><span class="translation sujato">If all the aristocrats, brahmins, peasants, and menials were to be converted by this, it would be for their lasting welfare and happiness.” </span></div><p><div class=verse-container id=an4.193:15.11><span>Sabbe cepi, bhante, brāhmaṇā … vessā … suddā imāya āvaṭṭaniyā āvaṭṭeyyuṁ, sabbesampissa suddānaṁ dīgharattaṁ hitāya sukhāyā”ti. </span></div><p><div class=verse-container id=an4.193:16.1><span>“Evametaṁ, bhaddiya, evametaṁ, bhaddiya. </span><span class="translation sujato">“That’s so true, Bhaddiya! That’s so true, Bhaddiya! </span></div><p><div class=verse-container id=an4.193:16.2><span>Sabbe cepi, bhaddiya, khattiyā imāya āvaṭṭaniyā āvaṭṭeyyuṁ akusaladhammappahānāya kusaladhammūpasampadāya, sabbesampissa khattiyānaṁ dīgharattaṁ hitāya sukhāya. </span><span class="translation sujato">If all the aristocrats, brahmins, peasants, and menials were to be converted by this, it would be for their lasting welfare and happiness. </span></div><p><div class=verse-container id=an4.193:16.3><span>Sabbe cepi, bhaddiya, brāhmaṇā … vessā … suddā āvaṭṭeyyuṁ akusaladhammappahānāya kusaladhammūpasampadāya, sabbesampissa suddānaṁ dīgharattaṁ hitāya sukhāya. </span></div><p><div class=verse-container id=an4.193:16.4><span>Sadevako cepi, bhaddiya, loko samārako sabrahmako sassamaṇabrāhmaṇī pajā sadevamanussā imāya āvaṭṭaniyā āvaṭṭeyyuṁ akusaladhammappahānāya kusaladhammūpasampadāya, sadevakassapissa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṁ hitāya sukhāya. </span><span class="translation sujato">If the whole world—with its gods, Māras, and divinities, this population with its ascetics and brahmins, gods and humans—were to be converted by this, for giving up unskillful qualities and embracing skillful qualities, it would be for their lasting welfare and happiness. </span></div><p><div class=verse-container id=an4.193:16.5><span>Ime cepi, bhaddiya, mahāsālā imāya āvaṭṭaniyā āvaṭṭeyyuṁ akusaladhammappahānāya kusaladhammūpasampadāya, imesampissa mahāsālānaṁ dīgharattaṁ hitāya sukhāya (…). </span><span class="translation sujato">If these great sal trees were to be converted by this, for giving up unskillful qualities and embracing skillful qualities, it would be for their lasting welfare and happiness—if they were sentient. </span></div><p><div class=verse-container id=an4.193:16.6><span>Ko pana vādo manussabhūtassā”ti. </span><span class="translation sujato">How much more then a human being!” </span></div><p><div class=verse-container id=an4.193:16.7><span>Tatiyaṁ. </span></div><div class=flex-between><a href=/canon/en/pli/ms/sutta/an/an0004/an0004P0192.html>Previous</a><a href=/canon/en/pli/ms/sutta/an/an0004/an0004P0194.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>