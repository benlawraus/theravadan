<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0193.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0192.html>Previous</a><a href=/canon/en/pli/ms/sutta/an/an0004/an0004P0194.html>Next</a></div><p id=an4.193:0.1><span class=root>Aṅguttara Nikāya 4.193 </span><br> <span class=sujato>Numbered Discourses 4.193 </span><br><p id=an4.193:0.2><span class=root>20. Mahāvagga </span><br> <span class=sujato>20. The Great Chapter </span><br><p id=an4.193:0.3><span class="root big-bold">Bhaddiyasutta </span><br> <span class=sujato>With Bhaddiya </span><br><p id=an4.193:1.1><span class=root>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><br> <span class=sujato>At one time the Buddha was staying near Vesālī, at the Great Wood, in the hall with the peaked roof. </span><br><p id=an4.193:1.2><span class=root>Atha kho bhaddiyo licchavi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho bhaddiyo licchavi bhagavantaṁ etadavoca: </span><br> <span class=sujato>Then Bhaddiya the Licchavi went up to the Buddha, bowed, sat down to one side, and said to him: </span><br><p id=an4.193:2.1><span class=root>“Sutaṁ metaṁ, bhante: </span><br> <span class=sujato>“Sir, I have heard this: </span><br><p id=an4.193:2.2><span class=root>‘māyāvī samaṇo gotamo āvaṭṭaniṁ māyaṁ jānāti yāya aññatitthiyānaṁ sāvake āvaṭṭetī’ti. </span><br> <span class=sujato>‘The ascetic Gotama is a magician. He knows a conversion magic, and uses it to convert the disciples of those of other religions.’ </span><br><p id=an4.193:2.3><span class=root>Ye te, bhante, evamāhaṁsu: </span><br><p id=an4.193:2.4><span class=root>‘māyāvī samaṇo gotamo āvaṭṭaniṁ māyaṁ jānāti yāya aññatitthiyānaṁ sāvake āvaṭṭetī’ti, kacci te, bhante, bhagavato vuttavādino, na ca bhagavantaṁ abhūtena abbhācikkhanti, dhammassa ca anudhammaṁ byākaronti, na ca koci sahadhammiko vādānupāto gārayhaṁ ṭhānaṁ āgacchati, anabbhakkhātukāmā hi mayaṁ, bhante, bhagavantan”ti? </span><br> <span class=sujato>I trust that those who say this repeat what the Buddha has said, and do not misrepresent him with an untruth? Is their explanation in line with the teaching? Are there any legitimate grounds for rebuttal and criticism?” </span><br><p id=an4.193:3.1><span class=root>“Etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><br> <span class=sujato>“Please, Bhaddiya, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think ‘The ascetic is our respected teacher.’ </span><br><p id=an4.193:3.2><span class=root>Yadā tumhe, bhaddiya, attanāva jāneyyātha: </span><br> <span class=sujato>But when you know for yourselves: </span><br><p id=an4.193:3.3><span class=root>‘ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantī’ti, atha tumhe, bhaddiya, pajaheyyātha. </span><br> <span class=sujato>‘These things are unskillful, blameworthy, criticized by sensible people, and when you undertake them, they lead to harm and suffering’, then you should give them up. </span><br><p id=an4.193:4.1><span class=root>Taṁ kiṁ maññatha, bhaddiya, </span><br> <span class=sujato>What do you think, Bhaddiya? </span><br><p id=an4.193:4.2><span class=root>lobho purisassa ajjhattaṁ uppajjamāno uppajjati hitāya vā ahitāya vā”ti? </span><br> <span class=sujato>Does greed come up in a person for their welfare or harm?” </span><br><p id=an4.193:4.3><span class=root>“Ahitāya, bhante”. </span><br> <span class=sujato>“Harm, sir.” </span><br><p id=an4.193:4.4><span class=root>“Luddho panāyaṁ, bhaddiya, purisapuggalo lobhena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti yaṁsa hoti dīgharattaṁ ahitāya dukkhāyā”ti. </span><br> <span class=sujato>“A greedy individual—overcome by greed—kills living creatures, steals, commits adultery, lies, and encourages others to do the same. Is that for their lasting harm and suffering?” </span><br><p id=an4.193:4.5><span class=root>“Evaṁ, bhante”. </span><br> <span class=sujato>“Yes, sir.” </span><br><p id=an4.193:5.1><span class=root>“Taṁ kiṁ maññatha, bhaddiya, </span><br> <span class=sujato>“What do you think, Bhaddiya? </span><br><p id=an4.193:5.2><span class=root>doso purisassa …pe… moho purisassa …pe… sārambho purisassa ajjhattaṁ uppajjamāno uppajjati hitāya vā ahitāya vā”ti? </span><br> <span class=sujato>Does hate … or delusion … or aggression come up in a person for their welfare or harm?” </span><br><p id=an4.193:5.3><span class=root>“Ahitāya, bhante”. </span><br> <span class=sujato>“Harm, sir.” </span><br><p id=an4.193:5.4><span class=root>“Sāraddho panāyaṁ, bhaddiya, purisapuggalo sārambhena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti yaṁsa hoti dīgharattaṁ ahitāya dukkhāyā”ti. </span><br> <span class=sujato>“An aggressive individual kills living creatures, steals, commits adultery, lies, and encourages others to do the same. Is that for their lasting harm and suffering?” </span><br><p id=an4.193:5.5><span class=root>“Evaṁ, bhante”. </span><br> <span class=sujato>“Yes, sir.” </span><br><p id=an4.193:6.1><span class=root>“Taṁ kiṁ maññatha, bhaddiya, ime dhammā kusalā vā akusalā vā”ti? </span><br> <span class=sujato>“What do you think, Bhaddiya, are these things skillful or unskillful?” </span><br><p id=an4.193:6.2><span class=root>“Akusalā, bhante”. </span><br> <span class=sujato>“Unskillful, sir.” </span><br><p id=an4.193:6.3><span class=root>“Sāvajjā vā anavajjā vā”ti? </span><br> <span class=sujato>“Blameworthy or blameless?” </span><br><p id=an4.193:6.4><span class=root>“Sāvajjā, bhante”. </span><br> <span class=sujato>“Blameworthy, sir.” </span><br><p id=an4.193:6.5><span class=root>“Viññugarahitā vā viññuppasatthā vā”ti? </span><br> <span class=sujato>“Criticized or praised by sensible people?” </span><br><p id=an4.193:6.6><span class=root>“Viññugarahitā, bhante”. </span><br> <span class=sujato>“Criticized by sensible people, sir.” </span><br><p id=an4.193:6.7><span class=root>“Samattā samādinnā ahitāya dukkhāya saṁvattanti, no vā? </span><br> <span class=sujato>“When you undertake them, do they lead to harm and suffering, or not? </span><br><p id=an4.193:6.8><span class=root>Kathaṁ vā ettha hotī”ti? </span><br> <span class=sujato>Or how do you see this?” </span><br><p id=an4.193:6.9><span class=root>“Samattā, bhante, samādinnā ahitāya dukkhāya saṁvattanti. </span><br> <span class=sujato>“When you undertake them, they lead to harm and suffering. </span><br><p id=an4.193:6.10><span class=root>Evaṁ no ettha hotī”ti. </span><br> <span class=sujato>That’s how we see it.” </span><br><p id=an4.193:7.1><span class=root>“Iti kho, bhaddiya, yaṁ taṁ te avocumhā—</span><br> <span class=sujato>“So, Bhaddiya, when we said: </span><br><p id=an4.193:7.2><span class=root>etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><br> <span class=sujato>‘Please, Bhaddiya, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.” </span><br><p id=an4.193:7.3><span class=root>Yadā tumhe, bhaddiya, attanāva jāneyyātha: </span><br> <span class=sujato>But when you know for yourselves: </span><br><p id=an4.193:7.4><span class=root>‘ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantīti, atha tumhe, bhaddiya, pajaheyyāthā’ti, </span><br> <span class=sujato>“These things are unskillful, blameworthy, criticized by sensible people, and when you undertake them, they lead to harm and suffering”, then you should give them up.’ </span><br><p id=an4.193:7.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an4.193:8.1><span class=root>Etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><br> <span class=sujato>Please, Bhaddiya, don’t rely on oral transmission … </span><br><p id=an4.193:8.2><span class=root>Yadā tumhe, bhaddiya, attanāva jāneyyātha: </span><br> <span class=sujato>But when you know for yourselves: </span><br><p id=an4.193:8.3><span class=root>‘ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantī’ti, atha tumhe, bhaddiya, upasampajja vihareyyāthāti. </span><br> <span class=sujato>‘These things are skillful, blameless, praised by sensible people, and when you undertake them, they lead to welfare and happiness’, then you should acquire them and keep them. </span><br><p id=an4.193:9.1><span class=root>Taṁ kiṁ maññatha, bhaddiya, </span><br> <span class=sujato>What do you think, Bhaddiya? </span><br><p id=an4.193:9.2><span class=root>alobho purisassa ajjhattaṁ uppajjamāno uppajjati hitāya vā ahitāya vā”ti? </span><br> <span class=sujato>Does contentment … love … understanding … benevolence come up in a person for their welfare or harm?” </span><br><p id=an4.193:9.3><span class=root>“Hitāya, bhante”. </span><br><p id=an4.193:9.4><span class=root>“Aluddho panāyaṁ, bhaddiya, purisapuggalo lobhena anabhibhūto apariyādinnacitto neva pāṇaṁ hanati, na adinnaṁ ādiyati, na paradāraṁ gacchati, na musā bhaṇati, parampi tathattāya na samādapeti yaṁsa hoti dīgharattaṁ hitāya sukhāyā”ti. </span><br><p id=an4.193:9.5><span class=root>“Evaṁ, bhante”. </span><br><p id=an4.193:10.1><span class=root>“Taṁ kiṁ maññatha, bhaddiya, adoso purisassa …pe… amoho purisassa …pe… asārambho purisassa ajjhattaṁ uppajjamāno uppajjati hitāya vā ahitāya vā”ti? </span><br><p id=an4.193:10.2><span class=root>“Hitāya, bhante”. </span><br> <span class=sujato>“Welfare, sir.” </span><br><p id=an4.193:10.3><span class=root>“Asāraddho panāyaṁ, bhaddiya, purisapuggalo sārambhena anabhibhūto apariyādinnacitto neva pāṇaṁ hanati, na adinnaṁ ādiyati, na paradāraṁ gacchati, na musā bhaṇati, parampi tathattāya na samādapeti yaṁsa hoti dīgharattaṁ hitāya sukhāyā”ti. </span><br> <span class=sujato>“An individual who is benevolent—not overcome by aggression—doesn’t kill living creatures, steal, commit adultery, lie, or encourage others to do the same. Is that for their lasting welfare and happiness?” </span><br><p id=an4.193:10.4><span class=root>“Evaṁ, bhante”. </span><br> <span class=sujato>“Yes, sir.” </span><br><p id=an4.193:11.1><span class=root>“Taṁ kiṁ maññatha, bhaddiya, ime dhammā kusalā vā akusalā vā”ti? </span><br> <span class=sujato>“What do you think, Bhaddiya, are these things skillful or unskillful?” </span><br><p id=an4.193:11.2><span class=root>“Kusalā, bhante”. </span><br> <span class=sujato>“Skillful, sir.” </span><br><p id=an4.193:11.3><span class=root>“Sāvajjā vā anavajjā vā”ti? </span><br> <span class=sujato>“Blameworthy or blameless?” </span><br><p id=an4.193:11.4><span class=root>“Anavajjā, bhante”. </span><br> <span class=sujato>“Blameless, sir.” </span><br><p id=an4.193:11.5><span class=root>“Viññugarahitā vā viññuppasatthā vā”ti? </span><br> <span class=sujato>“Criticized or praised by sensible people?” </span><br><p id=an4.193:11.6><span class=root>“Viññuppasatthā, bhante”. </span><br> <span class=sujato>“Praised by sensible people, sir.” </span><br><p id=an4.193:11.7><span class=root>“Samattā samādinnā hitāya sukhāya saṁvattanti no vā? </span><br> <span class=sujato>“When you undertake them, do they lead to welfare and happiness, or not? </span><br><p id=an4.193:11.8><span class=root>Kathaṁ vā ettha hotī”ti? </span><br> <span class=sujato>Or how do you see this?” </span><br><p id=an4.193:11.9><span class=root>“Samattā, bhante, samādinnā hitāya sukhāya saṁvattanti. </span><br> <span class=sujato>“When you undertake them, they lead to welfare and happiness. </span><br><p id=an4.193:11.10><span class=root>Evaṁ no ettha hotī”ti. </span><br> <span class=sujato>That’s how we see it.” </span><br><p id=an4.193:12.1><span class=root>“Iti kho, bhaddiya, yaṁ taṁ te avocumhā—</span><br> <span class=sujato>“So, Bhaddiya, when we said: </span><br><p id=an4.193:12.2><span class=root>etha tumhe, bhaddiya, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā ‘samaṇo no garū’ti. </span><br> <span class=sujato>‘Please, Bhaddiya, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.” </span><br><p id=an4.193:12.3><span class=root>Yadā tumhe, bhaddiya, attanāva jāneyyātha: </span><br> <span class=sujato>But when you know for yourselves: </span><br><p id=an4.193:12.4><span class=root>‘ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantīti, atha tumhe, bhaddiya, upasampajja vihareyyāthā’ti, </span><br> <span class=sujato>“These things are skillful, blameless, praised by sensible people, and when you undertake them, they lead to welfare and happiness”, then you should acquire them and keep them.’ </span><br><p id=an4.193:12.5><span class=root>iti yaṁ taṁ vuttaṁ idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an4.193:13.1><span class=root>Ye kho te, bhaddiya, loke santo sappurisā te sāvakaṁ evaṁ samādapenti: </span><br> <span class=sujato>The good and true persons in the world encourage their disciples: </span><br><p id=an4.193:13.2><span class=root>‘ehi tvaṁ, ambho purisa, lobhaṁ vineyya viharāhi. </span><br> <span class=sujato>‘Please, worthy man, live rid of greed. </span><br><p id=an4.193:13.3><span class=root>Lobhaṁ vineyya viharanto na lobhajaṁ kammaṁ karissasi kāyena vācāya manasā. </span><br> <span class=sujato>Then you won’t act out of greed by way of body, speech, or mind. </span><br><p id=an4.193:13.4><span class=root>Dosaṁ vineyya viharāhi. </span><br> <span class=sujato>Live rid of hate … delusion … aggression. </span><br><p id=an4.193:13.5><span class=root>Dosaṁ vineyya viharanto na dosajaṁ kammaṁ karissasi kāyena vācāya manasā. </span><br> <span class=sujato>Then you won’t act out of hate … delusion … aggression by way of body, speech, or mind.” </span><br><p id=an4.193:13.6><span class=root>Mohaṁ vineyya viharāhi. </span><br><p id=an4.193:13.7><span class=root>Mohaṁ vineyya viharanto na mohajaṁ kammaṁ karissasi kāyena vācāya manasā. </span><br><p id=an4.193:13.8><span class=root>Sārambhaṁ vineyya viharāhi. </span><br><p id=an4.193:13.9><span class=root>Sārambhaṁ vineyya viharanto na sārambhajaṁ kammaṁ karissasi kāyena vācāya manasā’”ti. </span><br><p id=an4.193:14.1><span class=root>Evaṁ vutte, bhaddiyo licchavi bhagavantaṁ etadavoca: </span><br> <span class=sujato>When he said this, Bhaddiya the Licchavi said to the Buddha, </span><br><p id=an4.193:14.2><span class=root>“abhikkantaṁ, bhante …pe… upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><br> <span class=sujato>“Excellent, sir! … From this day forth, may the Buddha remember me as a lay follower who has gone for refuge for life.” </span><br><p id=an4.193:15.1><span class=root>“Api nu tāhaṁ, bhaddiya, evaṁ avacaṁ: </span><br> <span class=sujato>“Well, Bhaddiya, did I say to you: </span><br><p id=an4.193:15.2><span class=root>‘ehi me tvaṁ, bhaddiya, sāvako hohi; </span><br> <span class=sujato>‘Please, Bhaddiya, be my disciple, </span><br><p id=an4.193:15.3><span class=root>ahaṁ satthā bhavissāmī’”ti? </span><br> <span class=sujato>and I will be your teacher’?” </span><br><p id=an4.193:15.4><span class=root>“No hetaṁ, bhante”. </span><br> <span class=sujato>“No, sir.” </span><br><p id=an4.193:15.5><span class=root>“Evaṁvādiṁ kho maṁ, bhaddiya, evamakkhāyiṁ eke samaṇabrāhmaṇā asatā tucchā musā abhūtena abbhācikkhanti: </span><br> <span class=sujato>“Though I state and assert this, certain ascetics and brahmins misrepresent me with the incorrect, hollow, false, untruthful claim: </span><br><p id=an4.193:15.6><span class=root>‘māyāvī samaṇo gotamo āvaṭṭaniṁ māyaṁ jānāti yāya aññatitthiyānaṁ sāvake āvaṭṭetī’”ti. </span><br> <span class=sujato>‘The ascetic Gotama is a magician. He knows a conversion magic, and uses it to convert the disciples of those of other religions.’” </span><br><p id=an4.193:15.7><span class=root>“Bhaddikā, bhante, āvaṭṭanī māyā. </span><br> <span class=sujato>“Sir, this conversion magic is excellent. </span><br><p id=an4.193:15.8><span class=root>Kalyāṇī, bhante, āvaṭṭanī māyā. </span><br> <span class=sujato>This conversion magic is lovely! </span><br><p id=an4.193:15.9><span class=root>Piyā me, bhante, ñātisālohitā imāya āvaṭṭaniyā āvaṭṭeyyuṁ, piyānampi me assa ñātisālohitānaṁ dīgharattaṁ hitāya sukhāya. </span><br> <span class=sujato>If my loved ones—relatives and kin—were to be converted by this, it would be for their lasting welfare and happiness. </span><br><p id=an4.193:15.10><span class=root>Sabbe cepi, bhante, khattiyā imāya āvaṭṭaniyā āvaṭṭeyyuṁ, sabbesampissa khattiyānaṁ dīgharattaṁ hitāya sukhāya. </span><br> <span class=sujato>If all the aristocrats, brahmins, peasants, and menials were to be converted by this, it would be for their lasting welfare and happiness.” </span><br><p id=an4.193:15.11><span class=root>Sabbe cepi, bhante, brāhmaṇā … vessā … suddā imāya āvaṭṭaniyā āvaṭṭeyyuṁ, sabbesampissa suddānaṁ dīgharattaṁ hitāya sukhāyā”ti. </span><br><p id=an4.193:16.1><span class=root>“Evametaṁ, bhaddiya, evametaṁ, bhaddiya. </span><br> <span class=sujato>“That’s so true, Bhaddiya! That’s so true, Bhaddiya! </span><br><p id=an4.193:16.2><span class=root>Sabbe cepi, bhaddiya, khattiyā imāya āvaṭṭaniyā āvaṭṭeyyuṁ akusaladhammappahānāya kusaladhammūpasampadāya, sabbesampissa khattiyānaṁ dīgharattaṁ hitāya sukhāya. </span><br> <span class=sujato>If all the aristocrats, brahmins, peasants, and menials were to be converted by this, it would be for their lasting welfare and happiness. </span><br><p id=an4.193:16.3><span class=root>Sabbe cepi, bhaddiya, brāhmaṇā … vessā … suddā āvaṭṭeyyuṁ akusaladhammappahānāya kusaladhammūpasampadāya, sabbesampissa suddānaṁ dīgharattaṁ hitāya sukhāya. </span><br><p id=an4.193:16.4><span class=root>Sadevako cepi, bhaddiya, loko samārako sabrahmako sassamaṇabrāhmaṇī pajā sadevamanussā imāya āvaṭṭaniyā āvaṭṭeyyuṁ akusaladhammappahānāya kusaladhammūpasampadāya, sadevakassapissa lokassa samārakassa sabrahmakassa sassamaṇabrāhmaṇiyā pajāya sadevamanussāya dīgharattaṁ hitāya sukhāya. </span><br> <span class=sujato>If the whole world—with its gods, Māras, and divinities, this population with its ascetics and brahmins, gods and humans—were to be converted by this, for giving up unskillful qualities and embracing skillful qualities, it would be for their lasting welfare and happiness. </span><br><p id=an4.193:16.5><span class=root>Ime cepi, bhaddiya, mahāsālā imāya āvaṭṭaniyā āvaṭṭeyyuṁ akusaladhammappahānāya kusaladhammūpasampadāya, imesampissa mahāsālānaṁ dīgharattaṁ hitāya sukhāya (…). </span><br> <span class=sujato>If these great sal trees were to be converted by this, for giving up unskillful qualities and embracing skillful qualities, it would be for their lasting welfare and happiness—if they were sentient. </span><br><p id=an4.193:16.6><span class=root>Ko pana vādo manussabhūtassā”ti. </span><br> <span class=sujato>How much more then a human being!” </span><br><p id=an4.193:16.7><span class=root>Tatiyaṁ. </span><br></main><footer class="container footer"><small><a href=/about/>Contact info</a></small></footer>