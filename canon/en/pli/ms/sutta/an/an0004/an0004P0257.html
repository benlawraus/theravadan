<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0257.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0256.html>Previous</a><a href=/canon/en/pli/ms/sutta/an/an0004/an0004P0258.html>Next</a></div><p id=an4.257:0.1><span class=root>Aṅguttara Nikāya 4.257 </span><br> <span class=sujato>Numbered Discourses 4.257 </span><br><p id=an4.257:0.2><span class=root>26. Abhiññāvagga </span><br> <span class=sujato>26. Insight </span><br><p id=an4.257:0.3><span class="root big-bold">Mālukyaputtasutta </span><br> <span class=sujato>With Māluṅkyaputta </span><br><p id=an4.257:1.1><span class=root>Atha kho āyasmā mālukyaputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mālukyaputto bhagavantaṁ etadavoca: </span><br> <span class=sujato>Then Venerable Māluṅkyaputta went up to the Buddha, bowed, sat down to one side, and said to him: </span><br><p id=an4.257:2.1><span class=root>“Sādhu me, bhante, bhagavā saṅkhittena dhammaṁ desetu, yamahaṁ bhagavato dhammaṁ sutvā eko vūpakaṭṭho appamatto ātāpī pahitatto vihareyyan”ti. </span><br> <span class=sujato>“Sir, may the Buddha please teach me Dhamma in brief. When I’ve heard it, I’ll live alone, withdrawn, diligent, keen, and resolute.” </span><br><p id=an4.257:2.2><span class=root>“Ettha idāni, mālukyaputta, kiṁ dahare bhikkhū vakkhāma; </span><br> <span class=sujato>“Well now, Māluṅkyaputta, what are we to say to the young monks, </span><br><p id=an4.257:2.3><span class=root>yatra hi nāma tvaṁ jiṇṇo vuddho mahallako tathāgatassa saṅkhittena ovādaṁ yācasī”ti. </span><br> <span class=sujato>when even an old man like you, elderly and senior, asks the Realized One for brief advice?” </span><br><p id=an4.257:2.4><span class=root>“Desetu me, bhante, bhagavā saṅkhittena dhammaṁ; desetu sugato saṅkhittena dhammaṁ. Appeva nāmāhaṁ bhagavato bhāsitassa atthaṁ ājāneyyaṁ; appeva nāmāhaṁ bhagavato bhāsitassa dāyādo assan”ti. </span><br> <span class=sujato>“Sir, may the Buddha please teach me Dhamma in brief! May the Holy One teach me the Dhamma in brief! Hopefully I can understand the meaning of what the Buddha says! Hopefully I can be an heir of the Buddha’s teaching!” </span><br><p id=an4.257:3.1><span class=root>“Cattārome, mālukyaputta, taṇhuppādā yattha bhikkhuno taṇhā uppajjamānā uppajjati. </span><br> <span class=sujato>“Māluṅkyaputta, there are four things that give rise to craving in a mendicant. </span><br><p id=an4.257:3.2><span class=root>Katame cattāro? </span><br> <span class=sujato>What four? </span><br><p id=an4.257:3.3><span class=root>Cīvarahetu vā, mālukyaputta, bhikkhuno taṇhā uppajjamānā uppajjati. </span><br> <span class=sujato>For the sake of robes, </span><br><p id=an4.257:3.4><span class=root>Piṇḍapātahetu vā, mālukyaputta, bhikkhuno taṇhā uppajjamānā uppajjati. </span><br> <span class=sujato>almsfood, </span><br><p id=an4.257:3.5><span class=root>Senāsanahetu vā, mālukyaputta, bhikkhuno taṇhā uppajjamānā uppajjati. </span><br> <span class=sujato>lodgings, </span><br><p id=an4.257:3.6><span class=root>Itibhavābhavahetu vā, mālukyaputta, bhikkhuno taṇhā uppajjamānā uppajjati. </span><br> <span class=sujato>or rebirth in this or that state. </span><br><p id=an4.257:3.7><span class=root>Ime kho, mālukyaputta, cattāro taṇhuppādā yattha bhikkhuno taṇhā uppajjamānā uppajjati. </span><br> <span class=sujato>These are the four things that give rise to craving in a mendicant. </span><br><p id=an4.257:3.8><span class=root>Yato kho, mālukyaputta, bhikkhuno taṇhā pahīnā hoti ucchinnamūlā tālāvatthukatā anabhāvaṅkatā āyatiṁ anuppādadhammā, ayaṁ vuccati, mālukyaputta, ‘bhikkhu acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassā’”ti. </span><br> <span class=sujato>That craving is given up by a mendicant, cut off at the root, made like a palm stump, obliterated, and unable to arise in the future. Then they’re called a mendicant who has cut off craving, untied the fetters, and by rightly comprehending conceit has made an end of suffering.” </span><br><p id=an4.257:4.1><span class=root>Atha kho āyasmā mālukyaputto bhagavatā iminā ovādena ovadito uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>When Māluṅkyaputta had been given this advice by the Buddha, he got up from his seat, bowed, and respectfully circled the Buddha, keeping him on his right, before leaving. </span><br><p id=an4.257:4.2><span class=root>Atha kho āyasmā mālukyaputto eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><br> <span class=sujato>Then Māluṅkyaputta, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span><br><p id=an4.257:4.3><span class=root>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><br> <span class=sujato>He understood: “Rebirth is ended; the spiritual journey has been completed; what had to be done has been done; there is nothing further for this place.” </span><br><p id=an4.257:4.4><span class=root>Aññataro ca panāyasmā mālukyaputto arahataṁ ahosīti. </span><br> <span class=sujato>And Venerable Māluṅkyaputta became one of the perfected. </span><br><p id=an4.257:4.5><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>