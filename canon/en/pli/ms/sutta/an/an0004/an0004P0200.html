<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0200.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0199.html>Previous</a><a href=/canon/en/pli/ms/sutta/an/an0004/an0004P0201.html>Next</a></div><p><div class=verse-container id=an4.200:0.1><span>Aṅguttara Nikāya 4.200 </span><span class="translation sujato">Numbered Discourses 4.200 </span></div><p><div class=verse-container id=an4.200:0.2><span>20. Mahāvagga </span><span class="translation sujato">20. The Great Chapter </span></div><p><div class=verse-container id=an4.200:0.3><span class=big-bold>Pemasutta </span><span class="translation sujato">Fondness </span></div><p><div class=verse-container id=an4.200:1.1><span>“Cattārimāni, bhikkhave, pemāni jāyanti. </span><span class="translation sujato">“Mendicants, these four things are born. </span></div><p><div class=verse-container id=an4.200:1.2><span>Katamāni cattāri? </span><span class="translation sujato">What four? </span></div><p><div class=verse-container id=an4.200:1.3><span>Pemā pemaṁ jāyati, </span><span class="translation sujato">Fondness is born of fondness, </span></div><p><div class=verse-container id=an4.200:1.4><span>pemā doso jāyati, </span><span class="translation sujato">hate is born of fondness, </span></div><p><div class=verse-container id=an4.200:1.5><span>dosā pemaṁ jāyati, </span><span class="translation sujato">fondness is born of hate, and </span></div><p><div class=verse-container id=an4.200:1.6><span>dosā doso jāyati. </span><span class="translation sujato">hate is born of hate. </span></div><p><div class=verse-container id=an4.200:2.1><span>Kathañca, bhikkhave, pemā pemaṁ jāyati? </span><span class="translation sujato">And how is fondness born of fondness? </span></div><p><div class=verse-container id=an4.200:2.2><span>Idha, bhikkhave, puggalo puggalassa iṭṭho hoti kanto manāpo. </span><span class="translation sujato">It’s when someone likes, loves, and cares for a person. </span></div><p><div class=verse-container id=an4.200:2.3><span>Taṁ pare iṭṭhena kantena manāpena samudācaranti. </span><span class="translation sujato">Others treat that person with liking, love, and care. </span></div><p><div class=verse-container id=an4.200:2.4><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.200:2.5><span>‘yo kho myāyaṁ puggalo iṭṭho kanto manāpo, taṁ pare iṭṭhena kantena manāpena samudācarantī’ti. </span><span class="translation sujato">‘These others like the person I like.’ </span></div><p><div class=verse-container id=an4.200:2.6><span>So tesu pemaṁ janeti. </span><span class="translation sujato">And so fondness for them springs up. </span></div><p><div class=verse-container id=an4.200:2.7><span>Evaṁ kho, bhikkhave, pemā pemaṁ jāyati. </span><span class="translation sujato">That’s how fondness is born of fondness. </span></div><p><div class=verse-container id=an4.200:3.1><span>Kathañca, bhikkhave, pemā doso jāyati? </span><span class="translation sujato">And how is hate born of fondness? </span></div><p><div class=verse-container id=an4.200:3.2><span>Idha, bhikkhave, puggalo puggalassa iṭṭho hoti kanto manāpo. </span><span class="translation sujato">It’s when someone likes, loves, and cares for a person. </span></div><p><div class=verse-container id=an4.200:3.3><span>Taṁ pare aniṭṭhena akantena amanāpena samudācaranti. </span><span class="translation sujato">Others treat that person with disliking, loathing, and detestation. </span></div><p><div class=verse-container id=an4.200:3.4><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.200:3.5><span>‘yo kho myāyaṁ puggalo iṭṭho kanto manāpo, taṁ pare aniṭṭhena akantena amanāpena samudācarantī’ti. </span><span class="translation sujato">‘These others dislike the person I like.’ </span></div><p><div class=verse-container id=an4.200:3.6><span>So tesu dosaṁ janeti. </span><span class="translation sujato">And so hate for them springs up. </span></div><p><div class=verse-container id=an4.200:3.7><span>Evaṁ kho, bhikkhave, pemā doso jāyati. </span><span class="translation sujato">That’s how hate is born of fondness. </span></div><p><div class=verse-container id=an4.200:4.1><span>Kathañca, bhikkhave, dosā pemaṁ jāyati? </span><span class="translation sujato">And how is fondness born of hate? </span></div><p><div class=verse-container id=an4.200:4.2><span>Idha, bhikkhave, puggalo puggalassa aniṭṭho hoti akanto amanāpo. </span><span class="translation sujato">It’s when someone dislikes, loathes, and detests a person. </span></div><p><div class=verse-container id=an4.200:4.3><span>Taṁ pare aniṭṭhena akantena amanāpena samudācaranti. </span><span class="translation sujato">Others treat that person with disliking, loathing, and detestation. </span></div><p><div class=verse-container id=an4.200:4.4><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.200:4.5><span>‘yo kho myāyaṁ puggalo aniṭṭho akanto amanāpo, taṁ pare aniṭṭhena akantena amanāpena samudācarantī’ti. </span><span class="translation sujato">‘These others dislike the person I dislike.’ </span></div><p><div class=verse-container id=an4.200:4.6><span>So tesu pemaṁ janeti. </span><span class="translation sujato">And so fondness for them springs up. </span></div><p><div class=verse-container id=an4.200:4.7><span>Evaṁ kho, bhikkhave, dosā pemaṁ jāyati. </span><span class="translation sujato">That’s how fondness is born of hate. </span></div><p><div class=verse-container id=an4.200:5.1><span>Kathañca, bhikkhave, dosā doso jāyati? </span><span class="translation sujato">And how is hate born of hate? </span></div><p><div class=verse-container id=an4.200:5.2><span>Idha, bhikkhave, puggalo puggalassa aniṭṭho hoti akanto amanāpo. </span><span class="translation sujato">It’s when someone dislikes, loathes, and detests a person. </span></div><p><div class=verse-container id=an4.200:5.3><span>Taṁ pare iṭṭhena kantena manāpena samudācaranti. </span><span class="translation sujato">Others treat that person with liking, love, and care. </span></div><p><div class=verse-container id=an4.200:5.4><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.200:5.5><span>‘yo kho myāyaṁ puggalo aniṭṭho akanto amanāpo, taṁ pare iṭṭhena kantena manāpena samudācarantī’ti. </span><span class="translation sujato">‘These others like the person I dislike.’ </span></div><p><div class=verse-container id=an4.200:5.6><span>So tesu dosaṁ janeti. </span><span class="translation sujato">And so hate for them springs up. </span></div><p><div class=verse-container id=an4.200:5.7><span>Evaṁ kho, bhikkhave, dosā doso jāyati. </span><span class="translation sujato">That’s how hate is born of hate. </span></div><p><div class=verse-container id=an4.200:5.8><span>Imāni kho, bhikkhave, cattāri pemāni jāyanti. </span><span class="translation sujato">These are the four things that are born of fondness and hate. </span></div><p><div class=verse-container id=an4.200:6.1><span>Yasmiṁ, bhikkhave, samaye bhikkhu vivicceva kāmehi …pe… paṭhamaṁ jhānaṁ upasampajja viharati, </span><span class="translation sujato">A time comes when a mendicant … enters and remains in the first absorption. </span></div><p><div class=verse-container id=an4.200:6.2><span>yampissa pemā pemaṁ jāyati tampissa tasmiṁ samaye na hoti, yopissa pemā doso jāyati sopissa tasmiṁ samaye na hoti, yampissa dosā pemaṁ jāyati tampissa tasmiṁ samaye na hoti, yopissa dosā doso jāyati sopissa tasmiṁ samaye na hoti. </span><span class="translation sujato">At that time they have no fondness born of fondness, hate born of fondness, fondness born of hate, or hate born of hate. </span></div><p><div class=verse-container id=an4.200:7.1><span>Yasmiṁ, bhikkhave, samaye bhikkhu vitakkavicārānaṁ vūpasamā …pe… dutiyaṁ jhānaṁ …pe… tatiyaṁ jhānaṁ …pe… catutthaṁ jhānaṁ upasampajja viharati, </span><span class="translation sujato">A time comes when a mendicant … enters and remains in the second absorption … third absorption … fourth absorption. </span></div><p><div class=verse-container id=an4.200:7.2><span>yampissa pemā pemaṁ jāyati tampissa tasmiṁ samaye na hoti, yopissa pemā doso jāyati sopissa tasmiṁ samaye na hoti, yampissa dosā pemaṁ jāyati tampissa tasmiṁ samaye na hoti, yopissa dosā doso jāyati sopissa tasmiṁ samaye na hoti. </span><span class="translation sujato">At that time they have no fondness born of fondness, hate born of fondness, fondness born of hate, or hate born of hate. </span></div><p><div class=verse-container id=an4.200:8.1><span>Yasmiṁ, bhikkhave, samaye bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati, yampissa pemā pemaṁ jāyati tampissa pahīnaṁ hoti ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, yopissa pemā doso jāyati sopissa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo, </span><span class="translation sujato">A time comes when a mendicant realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. </span></div><p><div class=verse-container id=an4.200:8.2><span>yampissa dosā pemaṁ jāyati tampissa pahīnaṁ hoti ucchinnamūlaṁ tālāvatthukataṁ anabhāvaṅkataṁ āyatiṁ anuppādadhammaṁ, yopissa dosā doso jāyati sopissa pahīno hoti ucchinnamūlo tālāvatthukato anabhāvaṅkato āyatiṁ anuppādadhammo. </span><span class="translation sujato">At that time any fondness born of fondness, hate born of fondness, fondness born of hate, or hate born of hate is given up, cut off at the root, made like a palm stump, obliterated, and unable to arise in the future. </span></div><p><div class=verse-container id=an4.200:8.3><span>Ayaṁ vuccati, bhikkhave, bhikkhu neva usseneti na paṭiseneti na dhūpāyati na pajjalati na sampajjhāyati. </span><span class="translation sujato">This is called a mendicant who doesn’t draw close or push back or fume or ignite or burn up. </span></div><p><div class=verse-container id=an4.200:9.1><span>Kathañca, bhikkhave, bhikkhu usseneti? </span><span class="translation sujato">And how does a mendicant draw close? </span></div><p><div class=verse-container id=an4.200:9.2><span>Idha, bhikkhave, bhikkhu rūpaṁ attato samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ; </span><span class="translation sujato">It’s when a mendicant regards form as self, self as having form, form in self, or self in form. </span></div><p><div class=verse-container id=an4.200:9.3><span>vedanaṁ attato samanupassati, vedanāvantaṁ vā attānaṁ, attani vā vedanaṁ, vedanāya vā attānaṁ; </span><span class="translation sujato">They regard feeling as self, self as having feeling, feeling in self, or self in feeling. </span></div><p><div class=verse-container id=an4.200:9.4><span>saññaṁ attato samanupassati, saññāvantaṁ vā attānaṁ, attani vā saññaṁ, saññāya vā attānaṁ; </span><span class="translation sujato">They regard perception as self, self as having perception, perception in self, or self in perception. </span></div><p><div class=verse-container id=an4.200:9.5><span>saṅkhāre attato samanupassati, saṅkhāravantaṁ vā attānaṁ, attani vā saṅkhāre, saṅkhāresu vā attānaṁ; </span><span class="translation sujato">They regard choices as self, self as having choices, choices in self, or self in choices. </span></div><p><div class=verse-container id=an4.200:9.6><span>viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ. </span><span class="translation sujato">They regard consciousness as self, self as having consciousness, consciousness in self, or self in consciousness. </span></div><p><div class=verse-container id=an4.200:9.7><span>Evaṁ kho, bhikkhave, bhikkhu usseneti. </span><span class="translation sujato">That’s how a mendicant draws close. </span></div><p><div class=verse-container id=an4.200:10.1><span>Kathañca, bhikkhave, bhikkhu na usseneti? </span><span class="translation sujato">And how does a mendicant not draw close? </span></div><p><div class=verse-container id=an4.200:10.2><span>Idha, bhikkhave, bhikkhu na rūpaṁ attato samanupassati, na rūpavantaṁ vā attānaṁ, na attani vā rūpaṁ, na rūpasmiṁ vā attānaṁ; </span><span class="translation sujato">It’s when a mendicant doesn’t regard form as self, self as having form, form in self, or self in form. </span></div><p><div class=verse-container id=an4.200:10.3><span>na vedanaṁ attato samanupassati, na vedanāvantaṁ vā attānaṁ, na attani vā vedanaṁ, na vedanāya vā attānaṁ; </span><span class="translation sujato">They don’t regard feeling as self, self as having feeling, feeling in self, or self in feeling. </span></div><p><div class=verse-container id=an4.200:10.4><span>na saññaṁ attato samanupassati, na saññāvantaṁ vā attānaṁ, na attani vā saññaṁ, na saññāya vā attānaṁ; </span><span class="translation sujato">They don’t regard perception as self, self as having perception, perception in self, or self in perception. </span></div><p><div class=verse-container id=an4.200:10.5><span>na saṅkhāre attato samanupassati, na saṅkhāravantaṁ vā attānaṁ, na attani vā saṅkhāre, na saṅkhāresu vā attānaṁ; </span><span class="translation sujato">They don’t regard choices as self, self as having choices, choices in self, or self in choices. </span></div><p><div class=verse-container id=an4.200:10.6><span>na viññāṇaṁ attato samanupassati, na viññāṇavantaṁ vā attānaṁ, na attani vā viññāṇaṁ, na viññāṇasmiṁ vā attānaṁ. </span><span class="translation sujato">They don’t regard consciousness as self, self as having consciousness, consciousness in self, or self in consciousness. </span></div><p><div class=verse-container id=an4.200:10.7><span>Evaṁ kho, bhikkhave, bhikkhu na usseneti. </span><span class="translation sujato">That’s how a mendicant doesn’t draw close. </span></div><p><div class=verse-container id=an4.200:11.1><span>Kathañca, bhikkhave, bhikkhu paṭiseneti? </span><span class="translation sujato">And how does a mendicant push back? </span></div><p><div class=verse-container id=an4.200:11.2><span>Idha, bhikkhave, bhikkhu akkosantaṁ paccakkosati, rosantaṁ paṭirosati, bhaṇḍantaṁ paṭibhaṇḍati. </span><span class="translation sujato">It’s when someone abuses, annoys, or argues with a mendicant, and the mendicant abuses, annoys, or argues back at them. </span></div><p><div class=verse-container id=an4.200:11.3><span>Evaṁ kho, bhikkhave, bhikkhu paṭiseneti. </span><span class="translation sujato">That’s how a mendicant pushes back. </span></div><p><div class=verse-container id=an4.200:12.1><span>Kathañca, bhikkhave, bhikkhu na paṭiseneti? </span><span class="translation sujato">And how does a mendicant not push back? </span></div><p><div class=verse-container id=an4.200:12.2><span>Idha, bhikkhave, bhikkhu akkosantaṁ na paccakkosati, rosantaṁ na paṭirosati, bhaṇḍantaṁ na paṭibhaṇḍati. </span><span class="translation sujato">It’s when someone abuses, annoys, or argues with a mendicant, and the mendicant doesn’t abuse, annoy, or argue back at them. </span></div><p><div class=verse-container id=an4.200:12.3><span>Evaṁ kho, bhikkhave, bhikkhu na paṭiseneti. </span><span class="translation sujato">That’s how a mendicant doesn’t push back. </span></div><p><div class=verse-container id=an4.200:13.1><span>Kathañca, bhikkhave, bhikkhu dhūpāyati? </span><span class="translation sujato">And how does a mendicant fume? </span></div><p><div class=verse-container id=an4.200:13.2><span>Asmīti, bhikkhave, sati itthasmīti hoti, evaṁsmīti hoti, aññathāsmīti hoti, asasmīti hoti, satasmīti hoti, santi hoti, itthaṁ santi hoti, evaṁ santi hoti, aññathā santi hoti, apihaṁ santi hoti, apihaṁ itthaṁ santi hoti, apihaṁ evaṁ santi hoti, apihaṁ aññathā santi hoti, bhavissanti hoti, itthaṁ bhavissanti hoti, evaṁ bhavissanti hoti, aññathā bhavissanti hoti. </span><span class="translation sujato">When there is the concept ‘I am’, there are the concepts ‘I am such’, ‘I am thus’, ‘I am otherwise’; ‘I am fleeting’, ‘I am lasting’; ‘mine’, ‘such is mine’, ‘thus is mine’, ‘otherwise is mine’; ‘also mine’, ‘such is also mine’, ‘thus is also mine’, ‘otherwise is also mine’; ‘I will be’, ‘I will be such’, ‘I will be thus’, ‘I will be otherwise’. </span></div><p><div class=verse-container id=an4.200:13.3><span>Evaṁ kho, bhikkhave, bhikkhu dhūpāyati. </span><span class="translation sujato">That’s how a mendicant fumes. </span></div><p><div class=verse-container id=an4.200:14.1><span>Kathañca, bhikkhave, bhikkhu na dhūpāyati? </span><span class="translation sujato">And how does a mendicant not fume? </span></div><p><div class=verse-container id=an4.200:14.2><span>Asmīti, bhikkhave, asati itthasmīti na hoti, evaṁsmīti na hoti, aññathāsmīti na hoti, asasmīti na hoti, satasmīti na hoti, santi na hoti, itthaṁ santi na hoti, evaṁ santi na hoti, aññathā santi na hoti, apihaṁ santi na hoti, apihaṁ itthaṁ santi na hoti, apihaṁ evaṁ santi na hoti, apihaṁ aññathā santi na hoti, bhavissanti na hoti, itthaṁ bhavissanti na hoti, evaṁ bhavissanti na hoti, aññathā bhavissanti na hoti. </span><span class="translation sujato">When there is no concept ‘I am’, there are no concepts ‘I am such’, ‘I am thus’, ‘I am otherwise’; ‘I am fleeting’, ‘I am lasting’; ‘mine’, ‘such is mine’, ‘thus is mine’, ‘otherwise is mine’; ‘also mine’, ‘such is also mine’, ‘thus is also mine’, ‘otherwise is also mine’; ‘I will be’, ‘I will be such’, ‘I will be thus’, ‘I will be otherwise’. </span></div><p><div class=verse-container id=an4.200:14.3><span>Evaṁ kho, bhikkhave, bhikkhu na dhūpāyati. </span><span class="translation sujato">That’s how a mendicant doesn’t fume. </span></div><p><div class=verse-container id=an4.200:15.1><span>Kathañca, bhikkhave, bhikkhu pajjalati? </span><span class="translation sujato">And how is a mendicant ignited? </span></div><p><div class=verse-container id=an4.200:15.2><span>Iminā asmīti, bhikkhave, sati iminā itthasmīti hoti, iminā evaṁsmīti hoti, iminā aññathāsmīti hoti, iminā asasmīti hoti, iminā satasmīti hoti, iminā santi hoti, iminā itthaṁ santi hoti, iminā evaṁ santi hoti, iminā aññathā santi hoti, iminā apihaṁ santi hoti, iminā apihaṁ itthaṁ santi hoti, iminā apihaṁ evaṁ santi hoti, iminā apihaṁ aññathā santi hoti, iminā bhavissanti hoti, iminā itthaṁ bhavissanti hoti, iminā evaṁ bhavissanti hoti, iminā aññathā bhavissanti hoti. </span><span class="translation sujato">When there is the concept ‘I am because of this’, there are the concepts ‘I am such because of this’, ‘I am thus because of this’, ‘I am otherwise because of this’; ‘I am fleeting because of this’, ‘I am lasting because of this’; ‘mine because of this’, ‘such is mine because of this’, ‘thus is mine because of this’, ‘otherwise is mine because of this’; ‘also mine because of this’, ‘such is also mine because of this’, ‘thus is also mine because of this’, ‘otherwise is also mine because of this’; ‘I will be because of this’, ‘I will be such because of this’, ‘I will be thus because of this’, ‘I will be otherwise because of this’. </span></div><p><div class=verse-container id=an4.200:15.3><span>Evaṁ kho, bhikkhave, bhikkhu pajjalati. </span><span class="translation sujato">That’s how a mendicant is ignited. </span></div><p><div class=verse-container id=an4.200:16.1><span>Kathañca, bhikkhave, bhikkhu na pajjalati? </span><span class="translation sujato">And how is a mendicant not ignited? </span></div><p><div class=verse-container id=an4.200:16.2><span>Iminā asmīti, bhikkhave, asati iminā itthasmīti na hoti, iminā evaṁsmīti na hoti, iminā aññathāsmīti na hoti, iminā asasmīti na hoti, iminā satasmīti na hoti, iminā santi na hoti, iminā itthaṁ santi na hoti, iminā evaṁ santi na hoti, iminā aññathā santi na hoti, iminā apihaṁ santi na hoti, iminā apihaṁ itthaṁ santi na hoti, iminā apihaṁ evaṁ santi na hoti, iminā apihaṁ aññathā santi na hoti, iminā bhavissanti na hoti, iminā itthaṁ bhavissanti na hoti, iminā evaṁ bhavissanti na hoti, iminā aññathā bhavissanti na hoti. </span><span class="translation sujato">When there is no concept ‘I am because of this’, there are no concepts ‘I am such because of this’, ‘I am thus because of this’, ‘I am otherwise because of this’; ‘I am fleeting because of this’, ‘I am lasting because of this’; ‘mine because of this’, ‘such is mine because of this’, ‘thus is mine because of this’, ‘otherwise is mine because of this’; ‘also mine because of this’, ‘such is also mine because of this’, ‘thus is also mine because of this’, ‘otherwise is also mine because of this’; ‘I will be because of this’, ‘I will be such because of this’, ‘I will be thus because of this’, ‘I will be otherwise because of this’. </span></div><p><div class=verse-container id=an4.200:16.3><span>Evaṁ kho, bhikkhave, bhikkhu na pajjalati. </span><span class="translation sujato">That’s how a mendicant is not ignited. </span></div><p><div class=verse-container id=an4.200:17.1><span>Kathañca, bhikkhave, bhikkhu sampajjhāyati? </span><span class="translation sujato">And how does a mendicant burn up? </span></div><p><div class=verse-container id=an4.200:17.2><span>Idha, bhikkhave, bhikkhuno asmimāno pahīno na hoti ucchinnamūlo tālāvatthukato anabhāvaṅkato āyatiṁ anuppādadhammo. </span><span class="translation sujato">It’s when a mendicant hasn’t given up the conceit ‘I am’, cut it off at the root, made it like a palm stump, obliterated it, so it’s unable to arise in the future. </span></div><p><div class=verse-container id=an4.200:17.3><span>Evaṁ kho, bhikkhave, bhikkhu sampajjhāyati. </span><span class="translation sujato">That’s how a mendicant is burned up. </span></div><p><div class=verse-container id=an4.200:18.1><span>Kathañca, bhikkhave, bhikkhu na sampajjhāyati? </span><span class="translation sujato">And how does a mendicant not burn up? </span></div><p><div class=verse-container id=an4.200:18.2><span>Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṅkato āyatiṁ anuppādadhammo. </span><span class="translation sujato">It’s when a mendicant has given up the conceit ‘I am’, cut it off at the root, made it like a palm stump, obliterated it, so it’s unable to arise in the future. </span></div><p><div class=verse-container id=an4.200:18.3><span>Evaṁ kho, bhikkhave, bhikkhu na sampajjhāyatī”ti. </span><span class="translation sujato">That’s how a mendicant is not burned up.” </span></div><p><div class=verse-container id=an4.200:18.4><span>Dasamaṁ. </span></div><p><div class=verse-container id=an4.200:18.5><span>Mahāvaggo pañcamo. </span></div><p><div class=verse-container id=an4.200:19.0><span>Tassuddānaṁ </span></div><p><div class=verse-container id=an4.200:19.1><span>Sotānugataṁ ṭhānaṁ, </span></div><p><div class=verse-container id=an4.200:19.2><span>Bhaddiya sāmugiya vappa sāḷhā ca; </span></div><p><div class=verse-container id=an4.200:19.3><span>Mallika attantāpo, </span></div><p><div class=verse-container id=an4.200:19.4><span>Taṇhā pemena ca dasā teti. </span></div><p><div class=verse-container id=an4.200:19.5><span>Catuttho mahāpaṇṇāsako samatto. </span></div><div class=flex-between><a href=/canon/en/pli/ms/sutta/an/an0004/an0004P0199.html>Previous</a><a href=/canon/en/pli/ms/sutta/an/an0004/an0004P0201.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>