<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0067.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0066.html>Previous</a><a href=/canon/en/pli/ms/sutta/an/an0004/an0004P0068.html>Next</a></div><p id=an4.67:0.1><span class=root>Aṅguttara Nikāya 4.67 </span><br> <span class=sujato>Numbered Discourses 4.67 </span><br><p id=an4.67:0.2><span class=root>7. Pattakammavagga </span><br> <span class=sujato>7. Fitting Deeds </span><br><p id=an4.67:0.3><span class="root big-bold">Ahirājasutta </span><br> <span class=sujato>The Snake King </span><br><p id=an4.67:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an4.67:1.2><span class=root>Tena kho pana samayena sāvatthiyaṁ aññataro bhikkhu ahinā daṭṭho kālaṅkato hoti. </span><br> <span class=sujato>Now, at that time a monk in Sāvatthī passed away due to a snake bite. </span><br><p id=an4.67:1.3><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then several mendicants went up to the Buddha, bowed, sat down to one side, and said to him, </span><br><p id=an4.67:1.4><span class=root>“idha, bhante, sāvatthiyaṁ aññataro bhikkhu ahinā daṭṭho kālaṅkato”ti. </span><br> <span class=sujato>“Sir, a monk in Sāvatthī has passed away due to a snake bite.” </span><br><p id=an4.67:2.1><span class=root>“Na hi nūna so, bhikkhave, bhikkhu cattāri ahirājakulāni mettena cittena phari. </span><br> <span class=sujato>“Mendicants, that monk mustn’t have spread a mind of love to the four royal snake families. </span><br><p id=an4.67:2.2><span class=root>Sace hi so, bhikkhave, bhikkhu cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṁ kareyya. </span><br> <span class=sujato>If he had, he wouldn’t have died due to a snake bite. </span><br><p id=an4.67:3.1><span class=root>Katamāni cattāri? </span><br> <span class=sujato>What four? </span><br><p id=an4.67:3.2><span class=root>Virūpakkhaṁ ahirājakulaṁ, erāpathaṁ ahirājakulaṁ, chabyāputtaṁ ahirājakulaṁ, kaṇhāgotamakaṁ ahirājakulaṁ. </span><br> <span class=sujato>The royal snake families of Virūpakkha, Erāpatha, Chabyāputta, and Kaṇhāgotamaka. … </span><br><p id=an4.67:3.3><span class=root>Na hi nūna so, bhikkhave, bhikkhu imāni cattāri ahirājakulāni mettena cittena phari. </span><br><p id=an4.67:3.4><span class=root>Sace hi so, bhikkhave, bhikkhu imāni cattāri ahirājakulāni mettena cittena phareyya, na hi so, bhikkhave, bhikkhu ahinā daṭṭho kālaṁ kareyya. </span><br><p id=an4.67:4.1><span class=root>Anujānāmi, bhikkhave, imāni cattāri ahirājakulāni mettena cittena pharituṁ attaguttiyā attarakkhāya attaparittāyāti. </span><br> <span class=sujato>Mendicants, I urge you to spread a mind of love to the four royal snake families, for your own safety, security, and protection. </span><br><p id=an4.67:5.1><span class=root>Virūpakkhehi me mettaṁ, </span><br> <span class=sujato>I love the Virūpakkhas, </span><br><p id=an4.67:5.2><span class=root>Mettaṁ erāpathehi me; </span><br> <span class=sujato>the Erāpathas I love, </span><br><p id=an4.67:5.3><span class=root>Chabyāputtehi me mettaṁ, </span><br> <span class=sujato>I love the Chabyāputtas, </span><br><p id=an4.67:5.4><span class=root>Mettaṁ kaṇhāgotamakehi ca. </span><br> <span class=sujato>the Kaṇhāgotamakas I love. </span><br><p id=an4.67:6.1><span class=root>Apādakehi me mettaṁ, </span><br> <span class=sujato>I love the footless creatures, </span><br><p id=an4.67:6.2><span class=root>mettaṁ dvipādakehi me; </span><br> <span class=sujato>the two-footed I love, </span><br><p id=an4.67:6.3><span class=root>Catuppadehi me mettaṁ, </span><br> <span class=sujato>I love the four-footed, </span><br><p id=an4.67:6.4><span class=root>mettaṁ bahuppadehi me. </span><br> <span class=sujato>the many-footed I love. </span><br><p id=an4.67:7.1><span class=root>Mā maṁ apādako hiṁsi, </span><br> <span class=sujato>May the footless not harm me! </span><br><p id=an4.67:7.2><span class=root>mā maṁ hiṁsi dvipādako; </span><br> <span class=sujato>May I not be harmed by the two-footed! </span><br><p id=an4.67:7.3><span class=root>Mā maṁ catuppado hiṁsi, </span><br> <span class=sujato>May the four-footed not harm me! </span><br><p id=an4.67:7.4><span class=root>mā maṁ hiṁsi bahuppado. </span><br> <span class=sujato>May I not be harmed by the many-footed! </span><br><p id=an4.67:8.1><span class=root>Sabbe sattā sabbe pāṇā, </span><br> <span class=sujato>All sentient beings, all living things, </span><br><p id=an4.67:8.2><span class=root>sabbe bhūtā ca kevalā; </span><br> <span class=sujato>all creatures, every one: </span><br><p id=an4.67:8.3><span class=root>Sabbe bhadrāni passantu, </span><br> <span class=sujato>may they see only nice things, </span><br><p id=an4.67:8.4><span class=root>mā kañci pāpamāgamā. </span><br> <span class=sujato>may bad not come to anyone. </span><br><p id=an4.67:9.1><span class=root>Appamāṇo buddho, </span><br> <span class=sujato>The Buddha is immeasurable, </span><br><p id=an4.67:9.2><span class=root>Appamāṇo dhammo; </span><br> <span class=sujato>the teaching is immeasurable, </span><br><p id=an4.67:9.3><span class=root>Appamāṇo saṅgho, </span><br> <span class=sujato>the Saṅgha is immeasurable. </span><br><p id=an4.67:9.4><span class=root>Pamāṇavantāni sarīsapāni. </span><br> <span class=sujato>But limited are crawling things, </span><br><p id=an4.67:10.1><span class=root>Ahivicchikā satapadī, </span><br> <span class=sujato>snakes and scorpions, centipedes, </span><br><p id=an4.67:10.2><span class=root>Uṇṇanābhī sarabū mūsikā; </span><br> <span class=sujato>spiders and lizards and mice. </span><br><p id=an4.67:10.3><span class=root>Katā me rakkhā katā me parittā, </span><br> <span class=sujato>I’ve made this safeguard, I’ve made this protection: </span><br><p id=an4.67:10.4><span class=root>Paṭikkamantu bhūtāni; </span><br> <span class=sujato>go away, creatures! </span><br><p id=an4.67:10.5><span class=root>Sohaṁ namo bhagavato, </span><br> <span class=sujato>And so I revere the Blessed One, </span><br><p id=an4.67:10.6><span class=root>Namo sattannaṁ sammāsambuddhānan”ti. </span><br> <span class=sujato>I revere the seven perfectly awakened Buddhas.” </span><br><p id=an4.67:10.7><span class=root>Sattamaṁ. </span><br></main><footer class="container footer"><small><a href=/about/>Contact info</a></small></footer>