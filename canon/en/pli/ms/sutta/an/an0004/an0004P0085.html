<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/cs/pli/ms/sutta/an/an0004/an0004P0085.html>Čeština</a> , <a href=/canon/de/pli/ms/sutta/an/an0004/an0004P0085.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0084.html>Previous</a><a href=/canon/en/pli/ms/sutta/an/an0004/an0004P0086.html>Next</a></div><p id=an4.85:0.1><span class=root>Aṅguttara Nikāya 4.85 </span><br> <span class=sujato>Numbered Discourses 4.85 </span><br><p id=an4.85:0.2><span class=root>9. Macalavagga </span><br> <span class=sujato>9. Confirmed </span><br><p id=an4.85:0.3><span class="root big-bold">Tamotamasutta </span><br> <span class=sujato>From Darkness to Darkness </span><br><p id=an4.85:1.1><span class=root>“Cattārome, bhikkhave, puggalā santo saṁvijjamānā lokasmiṁ. </span><br> <span class=sujato>“Mendicants, these four people are found in the world. </span><br><p id=an4.85:1.2><span class=root>Katame cattāro? </span><br> <span class=sujato>What four? </span><br><p id=an4.85:1.3><span class=root>Tamo tamaparāyaṇo, </span><br> <span class=sujato>The dark bound for darkness, </span><br><p id=an4.85:1.4><span class=root>tamo jotiparāyaṇo, </span><br> <span class=sujato>the dark bound for light, </span><br><p id=an4.85:1.5><span class=root>joti tamaparāyaṇo, </span><br> <span class=sujato>the light bound for darkness, and </span><br><p id=an4.85:1.6><span class=root>joti jotiparāyaṇo. </span><br> <span class=sujato>the light bound for light. </span><br><p id=an4.85:2.1><span class=root>Kathañca, bhikkhave, puggalo tamo hoti tamaparāyaṇo? </span><br> <span class=sujato>And how is a person dark and bound for darkness? </span><br><p id=an4.85:2.2><span class=root>Idha, bhikkhave, ekacco puggalo nīce kule paccājāto hoti—caṇḍālakule vā venakule vā nesādakule vā rathakārakule vā pukkusakule vā dalidde appannapānabhojane kasiravuttike, yattha kasirena ghāsacchādo labbhati. </span><br> <span class=sujato>It’s when a person is reborn in a low family—a family of corpse-workers, bamboo-workers, hunters, chariot-makers, or scavengers—poor, with little to eat or drink, where life is tough, and food and shelter are hard to find. </span><br><p id=an4.85:2.3><span class=root>So ca hoti dubbaṇṇo duddasiko okoṭimako bavhābādho kāṇo vā kuṇī vā khañjo vā pakkhahato vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa. </span><br> <span class=sujato>And they’re ugly, unsightly, deformed, sickly—one-eyed, crippled, lame, or half-paralyzed. They don’t get to have food, drink, clothes, and vehicles; garlands, fragrance, and makeup; or bed, house, and lighting. </span><br><p id=an4.85:2.4><span class=root>So kāyena duccaritaṁ carati, vācāya duccaritaṁ carati, manasā duccaritaṁ carati. </span><br> <span class=sujato>And they do bad things by way of body, speech, and mind. </span><br><p id=an4.85:2.5><span class=root>So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=an4.85:2.6><span class=root>Evaṁ kho, bhikkhave, puggalo tamo hoti tamaparāyaṇo. </span><br> <span class=sujato>That’s how a person is dark and bound for darkness. </span><br><p id=an4.85:3.1><span class=root>Kathañca, bhikkhave, puggalo tamo hoti jotiparāyaṇo? </span><br> <span class=sujato>And how is a person dark and bound for light? </span><br><p id=an4.85:3.2><span class=root>Idha, bhikkhave, ekacco puggalo nīce kule paccājāto hoti—caṇḍālakule vā venakule vā nesādakule vā rathakārakule vā pukkusakule vā dalidde appannapānabhojane kasiravuttike, yattha kasirena ghāsacchādo labbhati; </span><br> <span class=sujato>It’s when a person is reborn in a low family … </span><br><p id=an4.85:3.3><span class=root>so ca hoti dubbaṇṇo duddasiko okoṭimako bavhābādho kāṇo vā kuṇī vā khañjo vā pakkhahato vā na lābhī annassa pānassa vatthassa yānassa mālāgandhavilepanassa seyyāvasathapadīpeyyassa. </span><br><p id=an4.85:3.4><span class=root>So kāyena sucaritaṁ carati, vācāya sucaritaṁ carati, manasā sucaritaṁ carati. </span><br> <span class=sujato>But they do good things by way of body, speech, and mind. </span><br><p id=an4.85:3.5><span class=root>So kāyena sucaritaṁ caritvā, vācāya sucaritaṁ caritvā, manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>When their body breaks up, after death, they’re reborn in a good place, a heavenly realm. </span><br><p id=an4.85:3.6><span class=root>Evaṁ kho, bhikkhave, puggalo tamo hoti jotiparāyaṇo. </span><br> <span class=sujato>That’s how a person is dark and bound for light. </span><br><p id=an4.85:4.1><span class=root>Kathañca, bhikkhave, puggalo joti hoti tamaparāyaṇo? </span><br> <span class=sujato>And how is a person light and bound for darkness? </span><br><p id=an4.85:4.2><span class=root>Idha, bhikkhave, ekacco puggalo ucce kule paccājāto hoti—khattiyamahāsālakule vā brāhmaṇamahāsālakule vā gahapatimahāsālakule vā aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe; </span><br> <span class=sujato>It’s when a person is reborn in an eminent family—a well-to-do family of aristocrats, brahmins, or householders—rich, affluent, and wealthy, with lots of gold and silver, lots of property and assets, and lots of money and grain. </span><br><p id=an4.85:4.3><span class=root>so ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa. </span><br> <span class=sujato>And they’re attractive, good-looking, lovely, of surpassing beauty. They get to have food, drink, clothes, and vehicles; garlands, fragrance, and makeup; and bed, house, and lighting. </span><br><p id=an4.85:4.4><span class=root>So kāyena duccaritaṁ carati, vācāya duccaritaṁ carati, manasā duccaritaṁ carati. </span><br> <span class=sujato>But they do bad things by way of body, speech, and mind. </span><br><p id=an4.85:4.5><span class=root>So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=an4.85:4.6><span class=root>Evaṁ kho, bhikkhave, puggalo joti hoti tamaparāyaṇo. </span><br> <span class=sujato>That’s how a person is light and bound for darkness. </span><br><p id=an4.85:5.1><span class=root>Kathañca, bhikkhave, puggalo joti hoti jotiparāyaṇo? </span><br> <span class=sujato>And how is a person light and bound for light? </span><br><p id=an4.85:5.2><span class=root>Idha, bhikkhave, ekacco puggalo ucce kule paccājāto hoti—khattiyamahāsālakule vā brāhmaṇamahāsālakule vā gahapatimahāsālakule vā aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe; </span><br> <span class=sujato>It’s when a person is reborn in an eminent family … </span><br><p id=an4.85:5.3><span class=root>so ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa. </span><br><p id=an4.85:5.4><span class=root>So kāyena sucaritaṁ carati, vācāya sucaritaṁ carati, manasā sucaritaṁ carati. </span><br> <span class=sujato>And they do good things by way of body, speech, and mind. </span><br><p id=an4.85:5.5><span class=root>So kāyena sucaritaṁ caritvā, vācāya sucaritaṁ caritvā, manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>When their body breaks up, after death, they’re reborn in a good place, a heavenly realm. </span><br><p id=an4.85:5.6><span class=root>Evaṁ kho, bhikkhave, puggalo joti hoti jotiparāyaṇo. </span><br> <span class=sujato>That’s how a person is light and bound for light. </span><br><p id=an4.85:5.7><span class=root>Ime kho, bhikkhave, cattāro puggalā santo saṁvijjamānā lokasmin”ti. </span><br> <span class=sujato>These are the four people found in the world.” </span><br><p id=an4.85:5.8><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>