<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0184.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0183.html>Previous</a><a href=/canon/en/pli/ms/sutta/an/an0004/an0004P0185.html>Next</a></div><p><div class=verse-container id=an4.184:0.1><span>Aṅguttara Nikāya 4.184 </span><span class="translation sujato">Numbered Discourses 4.184 </span></div><p><div class=verse-container id=an4.184:0.2><span>19. Brāhmaṇavagga </span><span class="translation sujato">19. Brahmins </span></div><p><div class=verse-container id=an4.184:0.3><span class=big-bold>Abhayasutta </span><span class="translation sujato">Fearless </span></div><p><div class=verse-container id=an4.184:1.1><span>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the brahmin Jānussoṇi went up to the Buddha, and exchanged greetings with him. </span></div><p><div class=verse-container id=an4.184:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=an4.184:2.1><span>“Ahañhi, bho gotama, evaṁvādī evaṁdiṭṭhi: </span><span class="translation sujato">“Worthy Gotama, this is my doctrine and view: </span></div><p><div class=verse-container id=an4.184:2.2><span>‘natthi yo maraṇadhammo samāno na bhāyati, na santāsaṁ āpajjati maraṇassā’”ti. </span><span class="translation sujato">‘All those liable to death are frightened and terrified of death.’” </span></div><p><div class=verse-container id=an4.184:2.3><span>“Atthi, brāhmaṇa, maraṇadhammo samāno bhāyati, santāsaṁ āpajjati maraṇassa; </span><span class="translation sujato">“Brahmin, some of those liable to death are frightened and terrified of death. </span></div><p><div class=verse-container id=an4.184:2.4><span>atthi pana, brāhmaṇa, maraṇadhammo samāno na bhāyati, na santāsaṁ āpajjati maraṇassa. </span><span class="translation sujato">But some of those liable to death are not frightened and terrified of death. </span></div><p><div class=verse-container id=an4.184:3.1><span>Katamo ca, brāhmaṇa, maraṇadhammo samāno bhāyati, santāsaṁ āpajjati maraṇassa? </span><span class="translation sujato">Who are those frightened of death? </span></div><p><div class=verse-container id=an4.184:3.2><span>Idha, brāhmaṇa, ekacco kāmesu avītarāgo hoti avigatacchando avigatapemo avigatapipāso avigatapariḷāho avigatataṇho. </span><span class="translation sujato">It’s someone who isn’t free of greed, desire, fondness, thirst, passion, and craving for sensual pleasures. </span></div><p><div class=verse-container id=an4.184:3.3><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:3.4><span>Tassa aññatarena gāḷhena rogātaṅkena phuṭṭhassa evaṁ hoti: </span><span class="translation sujato">they think: </span></div><p><div class=verse-container id=an4.184:3.5><span>‘piyā vata maṁ kāmā jahissanti, piye cāhaṁ kāme jahissāmī’ti. </span><span class="translation sujato">‘The sensual pleasures that I love so much will leave me, and I’ll leave them.’ </span></div><p><div class=verse-container id=an4.184:3.6><span>So socati kilamati paridevati, urattāḷiṁ kandati, sammohaṁ āpajjati. </span><span class="translation sujato">They sorrow and wail and lament, beating their breast and falling into confusion. </span></div><p><div class=verse-container id=an4.184:3.7><span>Ayaṁ kho, brāhmaṇa, maraṇadhammo samāno bhāyati, santāsaṁ āpajjati maraṇassa. </span><span class="translation sujato">This is someone who is frightened of death. </span></div><p><div class=verse-container id=an4.184:4.1><span>Puna caparaṁ, brāhmaṇa, idhekacco kāye avītarāgo hoti avigatacchando avigatapemo avigatapipāso avigatapariḷāho avigatataṇho. </span><span class="translation sujato">Furthermore, it’s someone who isn’t free of greed, desire, fondness, thirst, passion, and craving for the body. </span></div><p><div class=verse-container id=an4.184:4.2><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:4.3><span>Tassa aññatarena gāḷhena rogātaṅkena phuṭṭhassa evaṁ hoti: </span><span class="translation sujato">they think: </span></div><p><div class=verse-container id=an4.184:4.4><span>‘piyo vata maṁ kāyo jahissati, piyañcāhaṁ kāyaṁ jahissāmī’ti. </span><span class="translation sujato">‘This body that I love so much will leave me, and I’ll leave it.’ </span></div><p><div class=verse-container id=an4.184:4.5><span>So socati kilamati paridevati, urattāḷiṁ kandati, sammohaṁ āpajjati. </span><span class="translation sujato">They sorrow and wail and lament, beating their breast and falling into confusion. </span></div><p><div class=verse-container id=an4.184:4.6><span>Ayampi kho, brāhmaṇa, maraṇadhammo samāno bhāyati, santāsaṁ āpajjati maraṇassa. </span><span class="translation sujato">This, too, is someone who is frightened of death. </span></div><p><div class=verse-container id=an4.184:5.1><span>Puna caparaṁ, brāhmaṇa, idhekacco akatakalyāṇo hoti akatakusalo akatabhīruttāṇo katapāpo kataluddo katakibbiso. </span><span class="translation sujato">Furthermore, it’s someone who hasn’t done good and skillful things that keep them safe, but has done bad things, violence and sin. </span></div><p><div class=verse-container id=an4.184:5.2><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:5.3><span>Tassa aññatarena gāḷhena rogātaṅkena phuṭṭhassa evaṁ hoti: </span><span class="translation sujato">they think: </span></div><p><div class=verse-container id=an4.184:5.4><span>‘akataṁ vata me kalyāṇaṁ, akataṁ kusalaṁ, akataṁ bhīruttāṇaṁ; </span><span class="translation sujato">‘Well, I haven’t done good and skillful things that keep me safe. </span></div><p><div class=verse-container id=an4.184:5.5><span>kataṁ pāpaṁ, kataṁ luddaṁ, kataṁ kibbisaṁ. </span><span class="translation sujato">And I have done bad things, violence and sin. </span></div><p><div class=verse-container id=an4.184:5.6><span>Yāvatā, bho, akatakalyāṇānaṁ akatakusalānaṁ akatabhīruttāṇānaṁ katapāpānaṁ kataluddānaṁ katakibbisānaṁ gati taṁ gatiṁ pecca gacchāmī’ti. </span><span class="translation sujato">When I depart, I’ll go to the place where people who’ve done such things go.’ </span></div><p><div class=verse-container id=an4.184:5.7><span>So socati kilamati paridevati, urattāḷiṁ kandati, sammohaṁ āpajjati. </span><span class="translation sujato">They sorrow and wail and lament, beating their breast and falling into confusion. </span></div><p><div class=verse-container id=an4.184:5.8><span>Ayampi kho, brāhmaṇa, maraṇadhammo samāno bhāyati, santāsaṁ āpajjati maraṇassa. </span><span class="translation sujato">This, too, is someone who is frightened of death. </span></div><p><div class=verse-container id=an4.184:6.1><span>Puna caparaṁ, brāhmaṇa, idhekacco kaṅkhī hoti vicikicchī aniṭṭhaṅgato saddhamme. </span><span class="translation sujato">Furthermore, it’s someone who’s doubtful, uncertain, and undecided about the true teaching. </span></div><p><div class=verse-container id=an4.184:6.2><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:6.3><span>Tassa aññatarena gāḷhena rogātaṅkena phuṭṭhassa evaṁ hoti: </span><span class="translation sujato">they think: </span></div><p><div class=verse-container id=an4.184:6.4><span>‘kaṅkhī vatamhi vicikicchī aniṭṭhaṅgato saddhamme’ti. </span><span class="translation sujato">‘I’m doubtful, uncertain, and undecided about the true teaching.’ </span></div><p><div class=verse-container id=an4.184:6.5><span>So socati kilamati paridevati, urattāḷiṁ kandati, sammohaṁ āpajjati. </span><span class="translation sujato">They sorrow and wail and lament, beating their breast and falling into confusion. </span></div><p><div class=verse-container id=an4.184:6.6><span>Ayampi kho, brāhmaṇa, maraṇadhammo samāno bhāyati, santāsaṁ āpajjati maraṇassa. </span><span class="translation sujato">This, too, is someone who is frightened of death. </span></div><p><div class=verse-container id=an4.184:6.7><span>Ime kho, brāhmaṇa, cattāro maraṇadhammā samānā bhāyanti, santāsaṁ āpajjanti maraṇassa. </span><span class="translation sujato">These are the four people liable to death who are frightened and terrified of death. </span></div><p><div class=verse-container id=an4.184:7.1><span>Katamo ca, brāhmaṇa, maraṇadhammo samāno na bhāyati, na santāsaṁ āpajjati maraṇassa? </span><span class="translation sujato">Who are those not frightened of death? </span></div><p><div class=verse-container id=an4.184:7.2><span>Idha, brāhmaṇa, ekacco kāmesu vītarāgo hoti vigatacchando vigatapemo vigatapipāso vigatapariḷāho vigatataṇho. </span><span class="translation sujato">It’s someone who is rid of greed, desire, fondness, thirst, passion, and craving for sensual pleasures. </span></div><p><div class=verse-container id=an4.184:7.3><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:7.4><span>Tassa aññatarena gāḷhena rogātaṅkena phuṭṭhassa na evaṁ hoti: </span><span class="translation sujato">they don’t think: </span></div><p><div class=verse-container id=an4.184:7.5><span>‘piyā vata maṁ kāmā jahissanti, piye cāhaṁ kāme jahissāmī’ti. </span><span class="translation sujato">‘The sensual pleasures that I love so much will leave me, and I’ll leave them.’ </span></div><p><div class=verse-container id=an4.184:7.6><span>So na socati na kilamati na paridevati, na urattāḷiṁ kandati, na sammohaṁ āpajjati. </span><span class="translation sujato">They don’t sorrow and wail and lament, beating their breast and falling into confusion. </span></div><p><div class=verse-container id=an4.184:7.7><span>Ayaṁ kho, brāhmaṇa, maraṇadhammo samāno na bhāyati, na santāsaṁ āpajjati maraṇassa. </span><span class="translation sujato">This is someone who’s not frightened of death. </span></div><p><div class=verse-container id=an4.184:8.1><span>Puna caparaṁ, brāhmaṇa, idhekacco kāye vītarāgo hoti vigatacchando vigatapemo vigatapipāso vigatapariḷāho vigatataṇho. </span><span class="translation sujato">Furthermore, it’s someone who is rid of greed, desire, fondness, thirst, passion, and craving for the body. </span></div><p><div class=verse-container id=an4.184:8.2><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:8.3><span>Tassa aññatarena gāḷhena rogātaṅkena phuṭṭhassa na evaṁ hoti: </span><span class="translation sujato">they don’t think: </span></div><p><div class=verse-container id=an4.184:8.4><span>‘piyo vata maṁ kāyo jahissati, piyañcāhaṁ kāyaṁ jahissāmī’ti. </span><span class="translation sujato">‘This body that I love so much will leave me, and I’ll leave it.’ </span></div><p><div class=verse-container id=an4.184:8.5><span>So na socati na kilamati na paridevati, na urattāḷiṁ kandati, na sammohaṁ āpajjati. </span><span class="translation sujato">They don’t sorrow and wail and lament, beating their breast and falling into confusion. </span></div><p><div class=verse-container id=an4.184:8.6><span>Ayampi kho, brāhmaṇa, maraṇadhammo samāno na bhāyati, na santāsaṁ āpajjati maraṇassa. </span><span class="translation sujato">This, too, is someone who’s not frightened of death. </span></div><p><div class=verse-container id=an4.184:9.1><span>Puna caparaṁ, brāhmaṇa, idhekacco akatapāpo hoti akataluddo akatakibbiso katakalyāṇo katakusalo katabhīruttāṇo. </span><span class="translation sujato">Furthermore, it’s someone who hasn’t done bad things, violence and sin, but has done good and skillful deeds that keep them safe. </span></div><p><div class=verse-container id=an4.184:9.2><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:9.3><span>Tassa aññatarena gāḷhena rogātaṅkena phuṭṭhassa evaṁ hoti: </span><span class="translation sujato">they think: </span></div><p><div class=verse-container id=an4.184:9.4><span>‘akataṁ vata me pāpaṁ, akataṁ luddaṁ, akataṁ kibbisaṁ; </span><span class="translation sujato">‘Well, I haven’t done bad things, violence and sin. </span></div><p><div class=verse-container id=an4.184:9.5><span>kataṁ kalyāṇaṁ, kataṁ kusalaṁ, kataṁ bhīruttāṇaṁ. </span><span class="translation sujato">And I have done good and skillful deeds that keep me safe. </span></div><p><div class=verse-container id=an4.184:9.6><span>Yāvatā, bho, akatapāpānaṁ akataluddānaṁ akatakibbisānaṁ katakalyāṇānaṁ katakusalānaṁ katabhīruttāṇānaṁ gati taṁ gatiṁ pecca gacchāmī’ti. </span><span class="translation sujato">When I depart, I’ll go to the place where people who’ve done such things go.’ </span></div><p><div class=verse-container id=an4.184:9.7><span>So na socati na kilamati na paridevati, na urattāḷiṁ kandati, na sammohaṁ āpajjati. </span><span class="translation sujato">They don’t sorrow and wail and lament, beating their breast and falling into confusion. </span></div><p><div class=verse-container id=an4.184:9.8><span>Ayampi kho, brāhmaṇa, maraṇadhammo samāno na bhāyati, na santāsaṁ āpajjati maraṇassa. </span><span class="translation sujato">This, too, is someone who’s not frightened of death. </span></div><p><div class=verse-container id=an4.184:10.1><span>Puna caparaṁ, brāhmaṇa, idhekacco akaṅkhī hoti avicikicchī niṭṭhaṅgato saddhamme. </span><span class="translation sujato">Furthermore, it’s someone who’s not doubtful, uncertain, or undecided about the true teaching. </span></div><p><div class=verse-container id=an4.184:10.2><span>Tamenaṁ aññataro gāḷho rogātaṅko phusati. </span><span class="translation sujato">When they fall seriously ill, </span></div><p><div class=verse-container id=an4.184:10.3><span>Tassa aññatarena gāḷhena rogātaṅkena phuṭṭhassa evaṁ hoti: </span><span class="translation sujato">they think: </span></div><p><div class=verse-container id=an4.184:10.4><span>‘akaṅkhī vatamhi avicikicchī niṭṭhaṅgato saddhamme’ti. </span><span class="translation sujato">‘I’m not doubtful, uncertain, or undecided about the true teaching.’ </span></div><p><div class=verse-container id=an4.184:10.5><span>So na socati na kilamati na paridevati, na urattāḷiṁ kandati, na sammohaṁ āpajjati. </span><span class="translation sujato">They don’t sorrow and wail and lament, beating their breast and falling into confusion. </span></div><p><div class=verse-container id=an4.184:10.6><span>Ayampi kho, brāhmaṇa, maraṇadhammo samāno na bhāyati, na santāsaṁ āpajjati maraṇassa. </span><span class="translation sujato">This, too, is someone who’s not frightened of death. </span></div><p><div class=verse-container id=an4.184:10.7><span>Ime kho, brāhmaṇa, cattāro maraṇadhammā samānā na bhāyanti, na santāsaṁ āpajjanti maraṇassā”ti. </span><span class="translation sujato">These are the four people liable to death who are not frightened and terrified of death.” </span></div><p><div class=verse-container id=an4.184:11.1><span>“Abhikkantaṁ, bho gotama, abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">“Excellent, worthy Gotama! … From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=an4.184:11.2><span>Catutthaṁ. </span></div><div class=flex-between><a href=/canon/en/pli/ms/sutta/an/an0004/an0004P0183.html>Previous</a><a href=/canon/en/pli/ms/sutta/an/an0004/an0004P0185.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>