<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0191.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0190.html>Previous</a><a href=/canon/en/pli/ms/sutta/an/an0004/an0004P0192.html>Next</a></div><p id=an4.191:0.1><span class=root>Aṅguttara Nikāya 4.191 </span><br> <span class=sujato>Numbered Discourses 4.191 </span><br><p id=an4.191:0.2><span class=root>20. Mahāvagga </span><br> <span class=sujato>20. The Great Chapter </span><br><p id=an4.191:0.3><span class="root big-bold">Sotānugatasutta </span><br> <span class=sujato>Followed by Ear </span><br><p id=an4.191:1.1><span class=root>“Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ cattāro ānisaṁsā pāṭikaṅkhā. </span><br> <span class=sujato>“Mendicants, you can expect four benefits when the teachings have been followed by ear, rehearsed, examined by the mind, and well comprehended theoretically. </span><br><p id=an4.191:1.2><span class=root>Katame cattāro? </span><br> <span class=sujato>What four? </span><br><p id=an4.191:1.3><span class=root>Idha, bhikkhave, bhikkhu dhammaṁ pariyāpuṇāti—</span><br> <span class=sujato>Take a mendicant who memorizes the teaching—</span><br><p id=an4.191:1.4><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br> <span class=sujato>statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span><br><p id=an4.191:1.5><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br> <span class=sujato>They’ve followed those teachings by ear, rehearsed them, examined them by the mind, and well comprehended them theoretically. </span><br><p id=an4.191:1.6><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. </span><br><p id=an4.191:1.7><span class=root>Tassa tattha sukhino dhammapadā plavanti. </span><br> <span class=sujato>Being happy there, passages of the teaching come back to them. </span><br><p id=an4.191:1.8><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:1.9><span class=root>atha so satto khippaṁyeva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:1.10><span class=root>Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ paṭhamo ānisaṁso pāṭikaṅkho. </span><br> <span class=sujato>This is the first benefit you can expect when the teachings have been followed by ear, rehearsed, examined by the mind, and well comprehended theoretically. </span><br><p id=an4.191:2.1><span class=root>Puna caparaṁ, bhikkhave, bhikkhu dhammaṁ pariyāpuṇāti—</span><br> <span class=sujato>Furthermore, take a mendicant who memorizes the teaching—</span><br><p id=an4.191:2.2><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br> <span class=sujato>statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span><br><p id=an4.191:2.3><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br> <span class=sujato>They’ve followed those teachings by ear, rehearsed them, examined them by the mind, and well comprehended them theoretically. </span><br><p id=an4.191:2.4><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. </span><br><p id=an4.191:2.5><span class=root>Tassa tattha na heva kho sukhino dhammapadā plavanti; </span><br> <span class=sujato>Though they’re happy there, passages of the teaching don’t come back to them. </span><br><p id=an4.191:2.6><span class=root>api ca kho bhikkhu iddhimā cetovasippatto devaparisāyaṁ dhammaṁ deseti. </span><br> <span class=sujato>However, a mendicant with psychic powers, who has achieved mastery of the mind, teaches Dhamma to the assembly of gods. </span><br><p id=an4.191:2.7><span class=root>Tassa evaṁ hoti: </span><br> <span class=sujato>They think: </span><br><p id=an4.191:2.8><span class=root>‘ayaṁ vā so dhammavinayo, yatthāhaṁ pubbe brahmacariyaṁ acarin’ti. </span><br> <span class=sujato>‘I used to lead the spiritual life in this same teaching and training.’ </span><br><p id=an4.191:2.9><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:2.10><span class=root>atha so satto khippameva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:2.11><span class=root>Seyyathāpi, bhikkhave, puriso kusalo bherisaddassa. </span><br> <span class=sujato>Suppose a person was skilled in the sound of drums. </span><br><p id=an4.191:2.12><span class=root>So addhānamaggappaṭipanno bherisaddaṁ suṇeyya. </span><br> <span class=sujato>While traveling along a road they hear the sound of drums. </span><br><p id=an4.191:2.13><span class=root>Tassa na heva kho assa kaṅkhā vā vimati vā: </span><br> <span class=sujato>They wouldn’t have any doubts or uncertainties about whether </span><br><p id=an4.191:2.14><span class=root>‘bherisaddo nu kho, na nu kho bherisaddo’ti. </span><br> <span class=sujato>that was the sound of drums or not. </span><br><p id=an4.191:2.15><span class=root>Atha kho bherisaddotveva niṭṭhaṁ gaccheyya. </span><br> <span class=sujato>They’d just conclude, ‘That’s the sound of drums.’ </span><br><p id=an4.191:2.16><span class=root>Evamevaṁ kho, bhikkhave, bhikkhu dhammaṁ pariyāpuṇāti—</span><br> <span class=sujato>In the same way, take a mendicant who memorizes the teaching … </span><br><p id=an4.191:2.17><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br><p id=an4.191:2.18><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br><p id=an4.191:2.19><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. … </span><br><p id=an4.191:2.20><span class=root>Tassa tattha na heva kho sukhino dhammapadā plavanti; </span><br><p id=an4.191:2.21><span class=root>api ca kho bhikkhu iddhimā cetovasippatto devaparisāyaṁ dhammaṁ deseti. </span><br><p id=an4.191:2.22><span class=root>Tassa evaṁ hoti: </span><br><p id=an4.191:2.23><span class=root>‘ayaṁ vā so dhammavinayo, yatthāhaṁ pubbe brahmacariyaṁ acarin’ti. </span><br><p id=an4.191:2.24><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:2.25><span class=root>atha so satto khippaṁyeva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:2.26><span class=root>Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ dutiyo ānisaṁso pāṭikaṅkho. </span><br> <span class=sujato>This is the second benefit you can expect when the teachings have been followed by ear, rehearsed, examined by the mind, and well comprehended theoretically. </span><br><p id=an4.191:3.1><span class=root>Puna caparaṁ, bhikkhave, bhikkhu dhammaṁ pariyāpuṇāti—</span><br> <span class=sujato>Furthermore, take a mendicant who memorizes the teaching—</span><br><p id=an4.191:3.2><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br> <span class=sujato>statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span><br><p id=an4.191:3.3><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br> <span class=sujato>They’ve followed those teachings by ear, rehearsed them, examined them by the mind, and well comprehended them theoretically. </span><br><p id=an4.191:3.4><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. </span><br><p id=an4.191:3.5><span class=root>Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti; </span><br> <span class=sujato>But passages of the teaching don’t come back to them when they’re happy, nor does a mendicant with psychic powers … teach Dhamma to the assembly of gods. </span><br><p id=an4.191:3.6><span class=root>api ca kho devaputto devaparisāyaṁ dhammaṁ deseti. </span><br> <span class=sujato>However, a god teaches Dhamma to the assembly of gods. </span><br><p id=an4.191:3.7><span class=root>Tassa evaṁ hoti: </span><br> <span class=sujato>They think: </span><br><p id=an4.191:3.8><span class=root>‘ayaṁ vā so dhammavinayo, yatthāhaṁ pubbe brahmacariyaṁ acarin’ti. </span><br> <span class=sujato>‘I used to lead the spiritual life in this same teaching and training.’ </span><br><p id=an4.191:3.9><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:3.10><span class=root>atha so satto khippaṁyeva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:3.11><span class=root>Seyyathāpi, bhikkhave, puriso kusalo saṅkhasaddassa. </span><br> <span class=sujato>Suppose a person was skilled in the sound of horns. </span><br><p id=an4.191:3.12><span class=root>So addhānamaggappaṭipanno saṅkhasaddaṁ suṇeyya. </span><br> <span class=sujato>While traveling along a road they hear the sound of horns. </span><br><p id=an4.191:3.13><span class=root>Tassa na heva kho assa kaṅkhā vā vimati vā: </span><br> <span class=sujato>They wouldn’t have any doubt about whether </span><br><p id=an4.191:3.14><span class=root>‘saṅkhasaddo nu kho, na nu kho saṅkhasaddo’ti. </span><br> <span class=sujato>that was the sound of horns or not. </span><br><p id=an4.191:3.15><span class=root>Atha kho saṅkhasaddotveva niṭṭhaṁ gaccheyya. </span><br> <span class=sujato>They’d just conclude, ‘That’s the sound of horns.’ </span><br><p id=an4.191:3.16><span class=root>Evamevaṁ kho, bhikkhave, bhikkhu dhammaṁ pariyāpuṇāti—</span><br> <span class=sujato>In the same way, take a mendicant who memorizes the teaching … </span><br><p id=an4.191:3.17><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br><p id=an4.191:3.18><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br><p id=an4.191:3.19><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. … </span><br><p id=an4.191:3.20><span class=root>Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti; </span><br><p id=an4.191:3.21><span class=root>api ca kho devaputto devaparisāyaṁ dhammaṁ deseti. </span><br><p id=an4.191:3.22><span class=root>Tassa evaṁ hoti: </span><br><p id=an4.191:3.23><span class=root>‘ayaṁ vā so dhammavinayo, yatthāhaṁ pubbe brahmacariyaṁ acarin’ti. </span><br><p id=an4.191:3.24><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:3.25><span class=root>atha so satto khippaṁyeva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:3.26><span class=root>Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ tatiyo ānisaṁso pāṭikaṅkho. </span><br> <span class=sujato>This is the third benefit you can expect when the teachings have been followed by ear, rehearsed, examined by the mind, and well comprehended theoretically. </span><br><p id=an4.191:4.1><span class=root>Puna caparaṁ, bhikkhave, bhikkhu dhammaṁ pariyāpuṇāti—</span><br> <span class=sujato>Furthermore, take a mendicant who memorizes the teaching—</span><br><p id=an4.191:4.2><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br> <span class=sujato>statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span><br><p id=an4.191:4.3><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br> <span class=sujato>They’ve followed those teachings by ear, rehearsed them, examined them by the mind, and well comprehended them theoretically. </span><br><p id=an4.191:4.4><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. </span><br><p id=an4.191:4.5><span class=root>Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti, napi devaputto devaparisāyaṁ dhammaṁ deseti; </span><br> <span class=sujato>But passages of the teaching don’t come back to them when they’re happy, and neither a mendicant with psychic powers … nor a god teaches Dhamma to the assembly of gods. </span><br><p id=an4.191:4.6><span class=root>api ca kho opapātiko opapātikaṁ sāreti: </span><br> <span class=sujato>But a being who has been reborn spontaneously reminds another such being: </span><br><p id=an4.191:4.7><span class=root>‘sarasi tvaṁ, mārisa, sarasi tvaṁ, mārisa, yattha mayaṁ pubbe brahmacariyaṁ acarimhā’ti. </span><br> <span class=sujato>‘Do you remember, good fellow? Do you remember where we used to lead the spiritual life?’ </span><br><p id=an4.191:4.8><span class=root>So evamāha: </span><br> <span class=sujato>He says: </span><br><p id=an4.191:4.9><span class=root>‘sarāmi, mārisa, sarāmi, mārisā’ti. </span><br> <span class=sujato>‘I remember, good fellow, I remember!’ </span><br><p id=an4.191:4.10><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:4.11><span class=root>atha so satto khippaṁyeva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:4.12><span class=root>Seyyathāpi, bhikkhave, dve sahāyakā sahapaṁsukīḷikā. </span><br> <span class=sujato>Suppose there were two friends who had played together in the sand. </span><br><p id=an4.191:4.13><span class=root>Te kadāci karahaci aññamaññaṁ samāgaccheyyuṁ. </span><br> <span class=sujato>Some time or other they’d meet. </span><br><p id=an4.191:4.14><span class=root>Añño pana sahāyako sahāyakaṁ evaṁ vadeyya: </span><br> <span class=sujato>And one friend would say to the other: </span><br><p id=an4.191:4.15><span class=root>‘idampi, samma, sarasi, idampi, samma, sarasī’ti. </span><br> <span class=sujato>‘Do you remember this, friend? Do you remember that, friend?’ </span><br><p id=an4.191:4.16><span class=root>So evaṁ vadeyya: </span><br> <span class=sujato>They’d say: </span><br><p id=an4.191:4.17><span class=root>‘sarāmi, samma, sarāmi, sammā’ti. </span><br> <span class=sujato>‘I remember, friend, I remember!’ </span><br><p id=an4.191:4.18><span class=root>Evamevaṁ kho, bhikkhave, bhikkhu dhammaṁ pariyāpuṇāti—</span><br> <span class=sujato>In the same way, take a mendicant who memorizes the teaching … </span><br><p id=an4.191:4.19><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br><p id=an4.191:4.20><span class=root>Tassa te dhammā sotānugatā honti, vacasā paricitā, manasānupekkhitā, diṭṭhiyā suppaṭividdhā. </span><br><p id=an4.191:4.21><span class=root>So muṭṭhassati kālaṁ kurumāno aññataraṁ devanikāyaṁ upapajjati. </span><br> <span class=sujato>But they die unmindful and are reborn in one of the orders of gods. … </span><br><p id=an4.191:4.22><span class=root>Tassa tattha na heva kho sukhino dhammapadā plavanti, napi bhikkhu iddhimā cetovasippatto devaparisāyaṁ dhammaṁ deseti, napi devaputto devaparisāyaṁ dhammaṁ deseti; </span><br><p id=an4.191:4.23><span class=root>api ca kho opapātiko opapātikaṁ sāreti: </span><br><p id=an4.191:4.24><span class=root>‘sarasi tvaṁ, mārisa, sarasi tvaṁ, mārisa, yattha mayaṁ pubbe brahmacariyaṁ acarimhā’ti. </span><br><p id=an4.191:4.25><span class=root>So evamāha: </span><br><p id=an4.191:4.26><span class=root>‘sarāmi, mārisa, sarāmi, mārisā’ti. </span><br><p id=an4.191:4.27><span class=root>Dandho, bhikkhave, satuppādo; </span><br> <span class=sujato>Memory comes up slowly, </span><br><p id=an4.191:4.28><span class=root>atha kho so satto khippaṁyeva visesagāmī hoti. </span><br> <span class=sujato>but then that being quickly reaches distinction. </span><br><p id=an4.191:4.29><span class=root>Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ, diṭṭhiyā suppaṭividdhānaṁ ayaṁ catuttho ānisaṁso pāṭikaṅkho. </span><br> <span class=sujato>This is the fourth benefit you can expect when the teachings have been followed by ear, rehearsed, examined by the mind, and well comprehended theoretically. </span><br><p id=an4.191:4.30><span class=root>Sotānugatānaṁ, bhikkhave, dhammānaṁ, vacasā paricitānaṁ, manasānupekkhitānaṁ diṭṭhiyā suppaṭividdhānaṁ ime cattāro ānisaṁsā pāṭikaṅkhā”ti. </span><br> <span class=sujato>You can expect these four benefits when the teachings have been followed by ear, rehearsed, examined by the mind, and well comprehended theoretically.” </span><br><p id=an4.191:4.31><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>