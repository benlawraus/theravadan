<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0079.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0078.html>Previous</a><a href=/canon/en/pli/ms/sutta/an/an0004/an0004P0080.html>Next</a></div><p id=an4.79:0.1><span class=root>Aṅguttara Nikāya 4.79 </span><br> <span class=sujato>Numbered Discourses 4.79 </span><br><p id=an4.79:0.2><span class=root>8. Apaṇṇakavagga </span><br> <span class=sujato>8. Unfailing </span><br><p id=an4.79:0.3><span class="root big-bold">Vaṇijjasutta </span><br> <span class=sujato>Business </span><br><p id=an4.79:1.1><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then Venerable Sāriputta went up to the Buddha, bowed, sat down to one side, and said to him: </span><br><p id=an4.79:1.2><span class=root>“ko nu kho, bhante, hetu ko paccayo, yena midhekaccassa tādisāva vaṇijjā payuttā chedagāminī hoti? </span><br> <span class=sujato>“Sir, what is the cause, what is the reason why for different people the same kind of business undertaking might fail, </span><br><p id=an4.79:1.3><span class=root>Ko pana, bhante, hetu ko paccayo, yena midhekaccassa tādisāva vaṇijjā payuttā na yathādhippāyā hoti? </span><br> <span class=sujato>while another doesn’t meet expectations, </span><br><p id=an4.79:1.4><span class=root>Ko nu kho, bhante, hetu ko paccayo, yena midhekaccassa tādisāva vaṇijjā payuttā yathādhippāyā hoti? </span><br> <span class=sujato>another meets expectations, </span><br><p id=an4.79:1.5><span class=root>Ko pana, bhante, hetu ko paccayo, yena midhekaccassa tādisāva vaṇijjā payuttā parādhippāyā hotī”ti? </span><br> <span class=sujato>and another exceeds expectations?” </span><br><p id=an4.79:2.1><span class=root>“Idha, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ na deti. </span><br> <span class=sujato>“Sāriputta, take a case where someone goes to an ascetic or brahmin and invites them to ask for what they need. But they fail to give what’s requested. </span><br><p id=an4.79:2.2><span class=root>So ce tato cuto itthattaṁ āgacchati, so yaññadeva vaṇijjaṁ payojeti, sāssa hoti chedagāminī. </span><br> <span class=sujato>When they’ve passed away from that life, if they’re reborn in this place, whatever business they undertake fails. </span><br><p id=an4.79:3.1><span class=root>Idha pana, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ na yathādhippāyaṁ deti. </span><br> <span class=sujato>Take a case where someone goes to an ascetic or brahmin and invites them to ask for what they need. They give what’s requested, but don’t meet expectations. </span><br><p id=an4.79:3.2><span class=root>So ce tato cuto itthattaṁ āgacchati, so yaññadeva vaṇijjaṁ payojeti, sāssa na hoti yathādhippāyā. </span><br> <span class=sujato>When they’ve passed away from that life, if they’re reborn in this place, whatever business they undertake doesn’t meet expectations. </span><br><p id=an4.79:4.1><span class=root>Idha pana, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ yathādhippāyaṁ deti. </span><br> <span class=sujato>Take a case where someone goes to an ascetic or brahmin and invites them to ask for what they need. They give what’s requested, meeting expectations. </span><br><p id=an4.79:4.2><span class=root>So ce tato cuto itthattaṁ āgacchati, so yaññadeva vaṇijjaṁ payojeti, sāssa hoti yathādhippāyā. </span><br> <span class=sujato>When they’ve passed away from that life, if they’re reborn in this place, whatever business they undertake meets expectations. </span><br><p id=an4.79:5.1><span class=root>Idha, sāriputta, ekacco samaṇaṁ vā brāhmaṇaṁ vā upasaṅkamitvā pavāreti: ‘vadatu, bhante, paccayenā’ti. So yena pavāreti taṁ parādhippāyaṁ deti. </span><br> <span class=sujato>Take a case where someone goes to an ascetic or brahmin and invites them to ask for what they need. They give what’s requested, exceeding expectations. </span><br><p id=an4.79:5.2><span class=root>So ce tato cuto itthattaṁ āgacchati, so yaññadeva vaṇijjaṁ payojeti, sāssa hoti parādhippāyā. </span><br> <span class=sujato>When they’ve passed away from that life, if they’re reborn in this place, whatever business they undertake exceeds expectations. </span><br><p id=an4.79:6.1><span class=root>Ayaṁ kho, sāriputta, hetu ayaṁ paccayo, yena midhekaccassa tādisāva vaṇijjā payuttā chedagāminī hoti. </span><br> <span class=sujato>This is the cause, this is the reason why for different people the same kind of business undertaking might fail, </span><br><p id=an4.79:6.2><span class=root>Ayaṁ pana, sāriputta, hetu ayaṁ paccayo, yena midhekaccassa tādisāva vaṇijjā payuttā na yathādhippāyā hoti. </span><br> <span class=sujato>while another doesn’t meet expectations, </span><br><p id=an4.79:6.3><span class=root>Ayaṁ kho pana, sāriputta, hetu ayaṁ paccayo, yena midhekaccassa tādisāva vaṇijjā payuttā yathādhippāyā hoti. </span><br> <span class=sujato>another meets expectations, </span><br><p id=an4.79:6.4><span class=root>Ayaṁ pana, sāriputta, hetu ayaṁ paccayo, yena midhekaccassa tādisāva vaṇijjā payuttā parādhippāyā hotī”ti. </span><br> <span class=sujato>and another exceeds expectations.” </span><br><p id=an4.79:6.5><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>