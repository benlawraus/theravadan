<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0159.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0158.html>Previous</a><a href=/canon/en/pli/ms/sutta/an/an0004/an0004P0160.html>Next</a></div><p><div class=verse-container id=an4.159:0.1><span>Aṅguttara Nikāya 4.159 </span><span class="translation sujato">Numbered Discourses 4.159 </span></div><p><div class=verse-container id=an4.159:0.2><span>16. Indriyavagga </span><span class="translation sujato">16. Faculties </span></div><p><div class=verse-container id=an4.159:0.3><span class=big-bold>Bhikkhunīsutta </span><span class="translation sujato">Nun </span></div><p><div class=verse-container id=an4.159:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an4.159:1.2><span>ekaṁ samayaṁ āyasmā ānando kosambiyaṁ viharati ghositārāme. </span><span class="translation sujato">At one time Venerable Ānanda was staying near Kosambī, in Ghosita’s Monastery. </span></div><p><div class=verse-container id=an4.159:1.3><span>Atha kho aññatarā bhikkhunī aññataraṁ purisaṁ āmantesi: </span><span class="translation sujato">And then a certain nun addressed a man, </span></div><p><div class=verse-container id=an4.159:1.4><span>“ehi tvaṁ, ambho purisa, yenayyo ānando tenupasaṅkama; upasaṅkamitvā mama vacanena ayyassa ānandassa pāde sirasā vanda: </span><span class="translation sujato">“Please, worthy man, go to Master Ānanda, and in my name bow with your head to his feet. Say to him: </span></div><p><div class=verse-container id=an4.159:1.5><span>‘itthannāmā, bhante, bhikkhunī ābādhikinī dukkhitā bāḷhagilānā. </span><span class="translation sujato">‘Sir, the nun named so-and-so is sick, suffering, and gravely ill. </span></div><p><div class=verse-container id=an4.159:1.6><span>Sā ayyassa ānandassa pāde sirasā vandatī’ti. Evañca vadehi: </span><span class="translation sujato">She bows with her head to your feet.’ And then say: </span></div><p><div class=verse-container id=an4.159:1.7><span>‘sādhu kira, bhante, ayyo ānando yena bhikkhunupassayo yena sā bhikkhunī tenupasaṅkamatu anukampaṁ upādāyā’”ti. </span><span class="translation sujato">‘Sir, please go to the nuns’ quarters to visit that nun out of sympathy.’” </span></div><p><div class=verse-container id=an4.159:1.8><span>“Evaṁ, ayye”ti kho so puriso tassā bhikkhuniyā paṭissutvā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinno kho so puriso āyasmantaṁ ānandaṁ etadavoca: </span><span class="translation sujato">“Yes, ma’am,” that man replied. He did as the nun asked. </span></div><p><div class=verse-container id=an4.159:2.1><span>“Itthannāmā, bhante, bhikkhunī ābādhikinī dukkhitā bāḷhagilānā. </span></div><p><div class=verse-container id=an4.159:2.2><span>Sā āyasmato ānandassa pāde sirasā vandati, evañca vadeti: </span></div><p><div class=verse-container id=an4.159:2.3><span>‘sādhu kira, bhante, āyasmā ānando yena bhikkhunupassayo yena sā bhikkhunī tenupasaṅkamatu anukampaṁ upādāyā’”ti. </span></div><p><div class=verse-container id=an4.159:2.4><span>Adhivāsesi kho āyasmā ānando tuṇhībhāvena. </span><span class="translation sujato">Ānanda consented with silence. </span></div><p><div class=verse-container id=an4.159:3.1><span>Atha kho āyasmā ānando nivāsetvā pattacīvaramādāya yena bhikkhunupassayo yena sā bhikkhunī tenupasaṅkami. </span><span class="translation sujato">Then Ānanda robed up and went to the nuns’ quarters to visit that nun, taking his bowl and robe. </span></div><p><div class=verse-container id=an4.159:3.2><span>Addasā kho sā bhikkhunī āyasmantaṁ ānandaṁ dūratova āgacchantaṁ. </span><span class="translation sujato">That nun saw Ānanda coming off in the distance. </span></div><p><div class=verse-container id=an4.159:3.3><span>Disvā sasīsaṁ pārupitvā mañcake nipajji. </span><span class="translation sujato">She wrapped herself up from head to foot and laid down on her cot. </span></div><p><div class=verse-container id=an4.159:3.4><span>Atha kho āyasmā ānando yena sā bhikkhunī tenupasaṅkami; upasaṅkamitvā paññatte āsane nisīdi. Nisajja kho āyasmā ānando taṁ bhikkhuniṁ etadavoca: </span><span class="translation sujato">Then Venerable Ānanda went up to her, and sat down on the seat spread out. Then Ānanda said to the nun: </span></div><p><div class=verse-container id=an4.159:4.1><span>“Āhārasambhūto ayaṁ, bhagini, kāyo āhāraṁ nissāya. </span><span class="translation sujato">“Sister, this body is produced by food. Relying on food, </span></div><p><div class=verse-container id=an4.159:4.2><span>Āhāro pahātabbo. </span><span class="translation sujato">you should give up food. </span></div><p><div class=verse-container id=an4.159:4.3><span>Taṇhāsambhūto ayaṁ, bhagini, kāyo taṇhaṁ nissāya. </span><span class="translation sujato">This body is produced by craving. Relying on craving, </span></div><p><div class=verse-container id=an4.159:4.4><span>Taṇhā pahātabbā. </span><span class="translation sujato">you should give up craving. </span></div><p><div class=verse-container id=an4.159:4.5><span>Mānasambhūto ayaṁ, bhagini, kāyo mānaṁ nissāya. </span><span class="translation sujato">This body is produced by conceit. Relying on conceit, </span></div><p><div class=verse-container id=an4.159:4.6><span>Māno pahātabbo. </span><span class="translation sujato">you should give up conceit. </span></div><p><div class=verse-container id=an4.159:4.7><span>Methunasambhūto ayaṁ, bhagini, kāyo. </span><span class="translation sujato">This body is produced by sex. </span></div><p><div class=verse-container id=an4.159:4.8><span>Methune ca setughāto vutto bhagavatā. </span><span class="translation sujato">The Buddha spoke of breaking off everything to do with sex. </span></div><p><div class=verse-container id=an4.159:5.1><span>‘Āhārasambhūto ayaṁ, bhagini, kāyo āhāraṁ nissāya. </span><span class="translation sujato">‘This body is produced by food. Relying on food, </span></div><p><div class=verse-container id=an4.159:5.2><span>Āhāro pahātabbo’ti, iti kho panetaṁ vuttaṁ. </span><span class="translation sujato">you should give up food.’ This is what I said, </span></div><p><div class=verse-container id=an4.159:5.3><span>Kiñcetaṁ paṭicca vuttaṁ? </span><span class="translation sujato">but why did I say it? </span></div><p><div class=verse-container id=an4.159:5.4><span>Idha, bhagini, bhikkhu paṭisaṅkhā yoniso āhāraṁ āhāreti: </span><span class="translation sujato">Take a mendicant who reflects rationally on the food that they eat: </span></div><p><div class=verse-container id=an4.159:5.5><span>‘neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya. Iti purāṇañca vedanaṁ paṭihaṅkhāmi, navañca vedanaṁ na uppādessāmi. Yātrā ca me bhavissati anavajjatā ca phāsuvihāro cā’ti. </span><span class="translation sujato">‘Not for fun, indulgence, adornment, or decoration, but only to sustain this body, to avoid harm, and to support spiritual practice. In this way, I shall put an end to old discomfort and not give rise to new discomfort, and I will have the means to keep going, blamelessness, and a comfortable abiding.’ </span></div><p><div class=verse-container id=an4.159:5.6><span>So aparena samayena āhāraṁ nissāya āhāraṁ pajahati. </span><span class="translation sujato">After some time, relying on food, they give up food. </span></div><p><div class=verse-container id=an4.159:5.7><span>‘Āhārasambhūto ayaṁ, bhagini, kāyo āhāraṁ nissāya āhāro pahātabbo’ti, </span></div><p><div class=verse-container id=an4.159:5.8><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s why I said what I said. </span></div><p><div class=verse-container id=an4.159:6.1><span>‘Taṇhāsambhūto ayaṁ, bhagini, kāyo taṇhaṁ nissāya. </span><span class="translation sujato">‘This body is produced by craving. Relying on craving, </span></div><p><div class=verse-container id=an4.159:6.2><span>Taṇhā pahātabbā’ti, iti kho panetaṁ vuttaṁ. </span><span class="translation sujato">you should give up craving.’ This is what I said, </span></div><p><div class=verse-container id=an4.159:6.3><span>Kiñcetaṁ paṭicca vuttaṁ? </span><span class="translation sujato">but why did I say it? </span></div><p><div class=verse-container id=an4.159:6.4><span>Idha, bhagini, bhikkhu suṇāti: </span><span class="translation sujato">Take a mendicant who hears this: </span></div><p><div class=verse-container id=an4.159:6.5><span>‘itthannāmo kira bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī’ti. </span><span class="translation sujato">‘They say that the mendicant named so-and-so has realized the undefiled freedom of heart and freedom by wisdom in this very life. And they live having realized it with their own insight due to the ending of defilements.’ </span></div><p><div class=verse-container id=an4.159:6.6><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.159:6.7><span>‘kudāssu nāma ahampi āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharissāmī’ti. </span><span class="translation sujato">‘Oh, when will I too realize the undefiled freedom of heart and freedom by wisdom in this very life. …’ </span></div><p><div class=verse-container id=an4.159:6.8><span>So aparena samayena taṇhaṁ nissāya taṇhaṁ pajahati. </span><span class="translation sujato">After some time, relying on craving, they give up craving. </span></div><p><div class=verse-container id=an4.159:6.9><span>‘Taṇhāsambhūto ayaṁ, bhagini, kāyo taṇhaṁ nissāya taṇhā pahātabbā’ti, </span></div><p><div class=verse-container id=an4.159:6.10><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s why I said what I said. </span></div><p><div class=verse-container id=an4.159:7.1><span>‘Mānasambhūto ayaṁ, bhagini, kāyo mānaṁ nissāya. </span><span class="translation sujato">‘This body is produced by conceit. Relying on conceit, </span></div><p><div class=verse-container id=an4.159:7.2><span>Māno pahātabbo’ti, iti kho panetaṁ vuttaṁ. </span><span class="translation sujato">you should give up conceit.’ This is what I said, </span></div><p><div class=verse-container id=an4.159:7.3><span>Kiñcetaṁ paṭicca vuttaṁ? </span><span class="translation sujato">but why did I say it? </span></div><p><div class=verse-container id=an4.159:7.4><span>Idha, bhagini, bhikkhu suṇāti: </span><span class="translation sujato">Take a mendicant who hears this: </span></div><p><div class=verse-container id=an4.159:7.5><span>‘itthannāmo kira bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatī’ti. </span><span class="translation sujato">‘They say that the mendicant named so-and-so has realized the undefiled freedom of heart and freedom by wisdom in this very life. And they live having realized it with their own insight due to the ending of defilements.’ </span></div><p><div class=verse-container id=an4.159:7.6><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.159:7.7><span>‘so hi nāma āyasmā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharissati; </span><span class="translation sujato">‘Well, that venerable can realize the undefiled freedom of heart and freedom by wisdom in this very life. … </span></div><p><div class=verse-container id=an4.159:7.8><span>kimaṅgaṁ panāhan’ti. </span><span class="translation sujato">Why can’t I?’ </span></div><p><div class=verse-container id=an4.159:7.9><span>So aparena samayena mānaṁ nissāya mānaṁ pajahati. </span><span class="translation sujato">After some time, relying on conceit, they give up conceit. </span></div><p><div class=verse-container id=an4.159:7.10><span>‘Mānasambhūto ayaṁ, bhagini, kāyo, mānaṁ nissāya māno pahātabbo’ti, </span></div><p><div class=verse-container id=an4.159:7.11><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s why I said what I said. </span></div><p><div class=verse-container id=an4.159:8.1><span>Methunasambhūto ayaṁ, bhagini, kāyo. </span><span class="translation sujato">‘This body is produced by sex. </span></div><p><div class=verse-container id=an4.159:8.2><span>Methune ca setughāto vutto bhagavatā”ti. </span><span class="translation sujato">The Buddha spoke of breaking off everything to do with sex.’” </span></div><p><div class=verse-container id=an4.159:9.1><span>Atha kho sā bhikkhunī mañcakā vuṭṭhahitvā ekaṁsaṁ uttarāsaṅgaṁ karitvā āyasmato ānandassa pādesu sirasā nipatitvā āyasmantaṁ ānandaṁ etadavoca: </span><span class="translation sujato">Then that nun rose from her cot, placed her robe over one shoulder, bowed with her head at Ānanda’s feet, and said, </span></div><p><div class=verse-container id=an4.159:9.2><span>“accayo maṁ, bhante, accagamā, yathābālaṁ yathāmūḷhaṁ yathāakusalaṁ, yāhaṁ evamakāsiṁ. </span><span class="translation sujato">“I have made a mistake, sir. It was foolish, stupid, and unskillful of me to act in that way. </span></div><p><div class=verse-container id=an4.159:9.3><span>Tassā me, bhante, ayyo ānando accayaṁ accayato paṭiggaṇhātu, āyatiṁ saṁvarāyā”ti. </span><span class="translation sujato">Please, sir, accept my mistake for what it is, so I can restrain myself in future.” </span></div><p><div class=verse-container id=an4.159:9.4><span>“Taggha taṁ, bhagini, accayo accagamā, yathābālaṁ yathāmūḷhaṁ yathāakusalaṁ, yā tvaṁ evamakāsi. </span><span class="translation sujato">“Indeed, sister, you made a mistake. It was foolish, stupid, and unskillful of you to act in that way. </span></div><p><div class=verse-container id=an4.159:9.5><span>Yato ca kho tvaṁ, bhagini, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma. </span><span class="translation sujato">But since you have recognized your mistake for what it is, and have dealt with it properly, I accept it. </span></div><p><div class=verse-container id=an4.159:9.6><span>Vuddhi hesā, bhagini, ariyassa vinaye yo accayaṁ accayato disvā yathādhammaṁ paṭikaroti āyatiṁ saṁvaraṁ āpajjatī”ti. </span><span class="translation sujato">For it is growth in the training of the Noble One to recognize a mistake for what it is, deal with it properly, and commit to restraint in the future.” </span></div><p><div class=verse-container id=an4.159:9.7><span>Navamaṁ. </span></div><div class=flex-between><a href=/canon/en/pli/ms/sutta/an/an0004/an0004P0158.html>Previous</a><a href=/canon/en/pli/ms/sutta/an/an0004/an0004P0160.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>