<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0234.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0233.html>Previous</a><a href=/canon/en/pli/ms/sutta/an/an0004/an0004P0235.html>Next</a></div><p><div class=verse-container id=an4.234:0.1><span>Aṅguttara Nikāya 4.234 </span><span class="translation sujato">Numbered Discourses 4.234 </span></div><p><div class=verse-container id=an4.234:0.2><span>24. Kammavagga </span><span class="translation sujato">24. Deeds </span></div><p><div class=verse-container id=an4.234:0.3><span class=big-bold>Soṇakāyanasutta </span><span class="translation sujato">About Soṇakāyana </span></div><p><div class=verse-container id=an4.234:1.1><span>Atha kho sikhāmoggallāno brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then Sikhāmoggallāna the brahmin went up to the Buddha, and exchanged greetings with him. </span></div><p><div class=verse-container id=an4.234:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho sikhāmoggallāno brāhmaṇo bhagavantaṁ etadavoca: </span><span class="translation sujato">When the greetings and polite conversation were over, Sikhāmoggallāna sat down to one side, and said to the Buddha: </span></div><p><div class=verse-container id=an4.234:2.1><span>“Purimāni, bho gotama, divasāni purimatarāni soṇakāyano māṇavo yenāhaṁ tenupasaṅkami; upasaṅkamitvā maṁ etadavoca: </span><span class="translation sujato">“Worthy Gotama, a few days ago the student Soṇakāyana came to me and said: </span></div><p><div class=verse-container id=an4.234:2.2><span>‘samaṇo gotamo sabbakammānaṁ akiriyaṁ paññapeti, sabbakammānaṁ kho pana akiriyaṁ paññapento ucchedaṁ āha lokassa’—</span><span class="translation sujato">‘The ascetic Gotama advocates not doing any deeds. So he teaches the annihilation of the world!’ </span></div><p><div class=verse-container id=an4.234:2.3><span>kammasaccāyaṁ, bho, loko kammasamārambhaṭṭhāyī”ti. </span><span class="translation sujato">The world exists through deeds, and it remains because deeds are undertaken.” </span></div><p><div class=verse-container id=an4.234:3.1><span>“Dassanampi kho ahaṁ, brāhmaṇa, soṇakāyanassa māṇavassa nābhijānāmi; </span><span class="translation sujato">“Brahmin, I can’t recall even seeing the student Soṇakāyana, </span></div><p><div class=verse-container id=an4.234:3.2><span>kuto panevarūpo kathāsallāpo. </span><span class="translation sujato">so how could we possibly have had such a discussion? </span></div><p><div class=verse-container id=an4.234:3.3><span>Cattārimāni, brāhmaṇa, kammāni mayā sayaṁ abhiññā sacchikatvā paveditāni. </span><span class="translation sujato">I declare these four kinds of deeds, having realized them with my own insight. </span></div><p><div class=verse-container id=an4.234:3.4><span>Katamāni cattāri? </span><span class="translation sujato">What four? </span></div><p><div class=verse-container id=an4.234:3.5><span>Atthi, brāhmaṇa, kammaṁ kaṇhaṁ kaṇhavipākaṁ; </span><span class="translation sujato">There are dark deeds with dark results; </span></div><p><div class=verse-container id=an4.234:3.6><span>atthi, brāhmaṇa, kammaṁ sukkaṁ sukkavipākaṁ; </span><span class="translation sujato">bright deeds with bright results; </span></div><p><div class=verse-container id=an4.234:3.7><span>atthi, brāhmaṇa, kammaṁ kaṇhasukkaṁ kaṇhasukkavipākaṁ; </span><span class="translation sujato">dark and bright deeds with dark and bright results; and </span></div><p><div class=verse-container id=an4.234:3.8><span>atthi, brāhmaṇa, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati. </span><span class="translation sujato">neither dark nor bright deeds with neither dark nor bright results, which lead to the ending of deeds. </span></div><p><div class=verse-container id=an4.234:4.1><span>Katamañca, brāhmaṇa, kammaṁ kaṇhaṁ kaṇhavipākaṁ? </span><span class="translation sujato">And what are the dark deeds with dark results? </span></div><p><div class=verse-container id=an4.234:4.2><span>Idha, brāhmaṇa, ekacco sabyābajjhaṁ kāyasaṅkhāraṁ abhisaṅkharoti, sabyābajjhaṁ vacīsaṅkhāraṁ abhisaṅkharoti, sabyābajjhaṁ manosaṅkhāraṁ abhisaṅkharoti. </span><span class="translation sujato">It’s when someone makes hurtful choices by way of body, speech, and mind. … </span></div><p><div class=verse-container id=an4.234:4.3><span>So sabyābajjhaṁ kāyasaṅkhāraṁ abhisaṅkharitvā, sabyābajjhaṁ vacīsaṅkhāraṁ abhisaṅkharitvā, sabyābajjhaṁ manosaṅkhāraṁ abhisaṅkharitvā sabyābajjhaṁ lokaṁ upapajjati. </span></div><p><div class=verse-container id=an4.234:4.4><span>Tamenaṁ sabyābajjhaṁ lokaṁ upapannaṁ samānaṁ sabyābajjhā phassā phusanti. </span></div><p><div class=verse-container id=an4.234:4.5><span>So sabyābajjhehi phassehi phuṭṭho samāno sabyābajjhaṁ vedanaṁ vediyati ekantadukkhaṁ, seyyathāpi sattā nerayikā. </span><span class="translation sujato">Touched by hurtful contacts, they experience hurtful feelings that are exclusively painful—like the beings in hell. </span></div><p><div class=verse-container id=an4.234:4.6><span>Idaṁ vuccati, brāhmaṇa, kammaṁ kaṇhaṁ kaṇhavipākaṁ. </span><span class="translation sujato">These are called dark deeds with dark results. </span></div><p><div class=verse-container id=an4.234:5.1><span>Katamañca, brāhmaṇa, kammaṁ sukkaṁ sukkavipākaṁ? </span><span class="translation sujato">And what are bright deeds with bright results? </span></div><p><div class=verse-container id=an4.234:5.2><span>Idha, brāhmaṇa, ekacco abyābajjhaṁ kāyasaṅkhāraṁ abhisaṅkharoti, abyābajjhaṁ vacīsaṅkhāraṁ abhisaṅkharoti, abyābajjhaṁ manosaṅkhāraṁ abhisaṅkharoti. </span><span class="translation sujato">It’s when someone makes pleasing choices by way of body, speech, and mind. … </span></div><p><div class=verse-container id=an4.234:5.3><span>So abyābajjhaṁ kāyasaṅkhāraṁ abhisaṅkharitvā, abyābajjhaṁ vacīsaṅkhāraṁ abhisaṅkharitvā, abyābajjhaṁ manosaṅkhāraṁ abhisaṅkharitvā abyābajjhaṁ lokaṁ upapajjati. </span></div><p><div class=verse-container id=an4.234:5.4><span>Tamenaṁ abyābajjhaṁ lokaṁ upapannaṁ samānaṁ abyābajjhā phassā phusanti. </span></div><p><div class=verse-container id=an4.234:5.5><span>So abyābajjhehi phassehi phuṭṭho samāno abyābajjhaṁ vedanaṁ vediyati ekantasukhaṁ, seyyathāpi devā subhakiṇhā. </span><span class="translation sujato">Touched by pleasing contacts, they experience pleasing feelings of perfect happiness—like the gods of universal beauty. </span></div><p><div class=verse-container id=an4.234:5.6><span>Idaṁ vuccati, brāhmaṇa, kammaṁ sukkaṁ sukkavipākaṁ. </span><span class="translation sujato">These are called bright deeds with bright results. </span></div><p><div class=verse-container id=an4.234:6.1><span>Katamañca, brāhmaṇa, kammaṁ kaṇhasukkaṁ kaṇhasukkavipākaṁ? </span><span class="translation sujato">And what are dark and bright deeds with dark and bright results? </span></div><p><div class=verse-container id=an4.234:6.2><span>Idha, brāhmaṇa, ekacco sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ abhisaṅkharoti, sabyābajjhampi abyābajjhampi manosaṅkhāraṁ abhisaṅkharoti. </span><span class="translation sujato">It’s when someone makes both hurtful and pleasing choices by way of body, speech, and mind. … </span></div><p><div class=verse-container id=an4.234:6.3><span>So sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ abhisaṅkharitvā, sabyābajjhampi abyābajjhampi manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati. </span></div><p><div class=verse-container id=an4.234:6.4><span>Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti. </span></div><p><div class=verse-container id=an4.234:6.5><span>So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vediyati vokiṇṇasukhadukkhaṁ, seyyathāpi manussā ekacce ca devā ekacce ca vinipātikā. </span><span class="translation sujato">Touched by both hurtful and pleasing contacts, they experience both hurtful and pleasing feelings that are a mixture of pleasure and pain—like humans, some gods, and some beings in the underworld. </span></div><p><div class=verse-container id=an4.234:6.6><span>Idaṁ vuccati, brāhmaṇa, kammaṁ kaṇhasukkaṁ kaṇhasukkavipākaṁ. </span><span class="translation sujato">These are called dark and bright deeds with dark and bright results. </span></div><p><div class=verse-container id=an4.234:7.1><span>Katamañca, brāhmaṇa, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati? </span><span class="translation sujato">And what are neither dark nor bright deeds with neither dark nor bright results, which lead to the ending of deeds? </span></div><p><div class=verse-container id=an4.234:7.2><span>Tatra, brāhmaṇa, yamidaṁ kammaṁ kaṇhaṁ kaṇhavipākaṁ tassa pahānāya yā cetanā, yamidaṁ kammaṁ sukkaṁ sukkavipākaṁ tassa pahānāya yā cetanā, yamidaṁ kammaṁ kaṇhasukkaṁ kaṇhasukkavipākaṁ tassa pahānāya yā cetanā—</span><span class="translation sujato">It’s the intention to give up dark deeds with dark results, bright deeds with bright results, and both dark and bright deeds with both dark and bright results. </span></div><p><div class=verse-container id=an4.234:7.3><span>idaṁ vuccati, brāhmaṇa, kammaṁ akaṇhaasukkaṁ akaṇhaasukkavipākaṁ kammakkhayāya saṁvattati. </span><span class="translation sujato">These are called neither dark nor bright deeds with neither dark nor bright results, which lead to the ending of deeds. </span></div><p><div class=verse-container id=an4.234:7.4><span>Imāni kho, brāhmaṇa, cattāri kammāni mayā sayaṁ abhiññā sacchikatvā paveditānī”ti. </span><span class="translation sujato">These are the four kinds of deeds that I declare, having realized them with my own insight.” </span></div><p><div class=verse-container id=an4.234:7.5><span>Tatiyaṁ. </span></div><div class=flex-between><a href=/canon/en/pli/ms/sutta/an/an0004/an0004P0233.html>Previous</a><a href=/canon/en/pli/ms/sutta/an/an0004/an0004P0235.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>