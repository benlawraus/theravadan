<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0187.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0004/an0004P0186.html>Previous</a><a href=/canon/en/pli/ms/sutta/an/an0004/an0004P0188.html>Next</a></div><p id=an4.187:0.1><span class=root>Aṅguttara Nikāya 4.187 </span><br> <span class=sujato>Numbered Discourses 4.187 </span><br><p id=an4.187:0.2><span class=root>19. Brāhmaṇavagga </span><br> <span class=sujato>19. Brahmins </span><br><p id=an4.187:0.3><span class="root big-bold">Vassakārasutta </span><br> <span class=sujato>With Vassakāra </span><br><p id=an4.187:1.1><span class=root>Ekaṁ samayaṁ bhagavā rājagahe viharati veḷuvane kalandakanivāpe. </span><br> <span class=sujato>At one time the Buddha was staying near Rājagaha, in the Bamboo Grove, the squirrels’ feeding ground. </span><br><p id=an4.187:1.2><span class=root>Atha kho vassakāro brāhmaṇo magadhamahāmatto yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then Vassakāra the brahmin, a chief chief minister of Magadha, went up to the Buddha, and exchanged greetings with him. </span><br><p id=an4.187:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho vassakāro brāhmaṇo magadhamahāmatto bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=an4.187:2.1><span class=root>“Jāneyya nu kho, bho gotama, asappuriso asappurisaṁ: </span><br> <span class=sujato>“Worthy Gotama, could an untrue person know of an untrue person: </span><br><p id=an4.187:2.2><span class=root>‘asappuriso ayaṁ bhavan’”ti? </span><br> <span class=sujato>‘This worthy is an untrue person’?” </span><br><p id=an4.187:2.3><span class=root>“Aṭṭhānaṁ kho etaṁ, brāhmaṇa, anavakāso yaṁ asappuriso asappurisaṁ jāneyya: </span><br> <span class=sujato>“That’s impossible, brahmin, it can’t happen.” </span><br><p id=an4.187:2.4><span class=root>‘asappuriso ayaṁ bhavan’”ti. </span><br><p id=an4.187:2.5><span class=root>“Jāneyya pana, bho gotama, asappuriso sappurisaṁ: </span><br> <span class=sujato>“Could an untrue person know of a true person: </span><br><p id=an4.187:2.6><span class=root>‘sappuriso ayaṁ bhavan’”ti? </span><br> <span class=sujato>‘This worthy is a true person’?” </span><br><p id=an4.187:2.7><span class=root>“Etampi kho, brāhmaṇa, aṭṭhānaṁ anavakāso yaṁ asappuriso sappurisaṁ jāneyya: </span><br> <span class=sujato>“That too is impossible, it can’t happen.” </span><br><p id=an4.187:2.8><span class=root>‘sappuriso ayaṁ bhavan’”ti. </span><br><p id=an4.187:2.9><span class=root>“Jāneyya nu kho, bho gotama, sappuriso sappurisaṁ: </span><br> <span class=sujato>“Worthy Gotama, could a true person know of a true person: </span><br><p id=an4.187:2.10><span class=root>‘sappuriso ayaṁ bhavan’”ti? </span><br> <span class=sujato>‘This worthy is a true person’?” </span><br><p id=an4.187:2.11><span class=root>“Ṭhānaṁ kho etaṁ, brāhmaṇa, vijjati yaṁ sappuriso sappurisaṁ jāneyya: </span><br> <span class=sujato>“That, brahmin, is possible.” </span><br><p id=an4.187:2.12><span class=root>‘sappuriso ayaṁ bhavan’”ti. </span><br><p id=an4.187:2.13><span class=root>“Jāneyya pana, bho gotama, sappuriso asappurisaṁ: </span><br> <span class=sujato>“Could a true person know of an untrue person: </span><br><p id=an4.187:2.14><span class=root>‘asappuriso ayaṁ bhavan’”ti? </span><br> <span class=sujato>‘This worthy is an untrue person’?” </span><br><p id=an4.187:2.15><span class=root>“Etampi kho, brāhmaṇa, ṭhānaṁ vijjati yaṁ sappuriso asappurisaṁ jāneyya: </span><br> <span class=sujato>“That too is possible.” </span><br><p id=an4.187:2.16><span class=root>‘asappuriso ayaṁ bhavan’”ti. </span><br><p id=an4.187:3.1><span class=root>“Acchariyaṁ, bho gotama, abbhutaṁ, bho gotama. </span><br> <span class=sujato>“It’s incredible, worthy Gotama, it’s amazing, </span><br><p id=an4.187:3.2><span class=root>Yāva subhāsitañcidaṁ bhotā gotamena: </span><br> <span class=sujato>how well said this was by the worthy Gotama: </span><br><p id=an4.187:3.3><span class=root>‘aṭṭhānaṁ kho etaṁ, brāhmaṇa, anavakāso yaṁ asappuriso asappurisaṁ jāneyya—</span><br> <span class=sujato>‘It’s impossible, it can’t happen, that an untrue person could know … </span><br><p id=an4.187:3.4><span class=root>asappuriso ayaṁ bhavanti. </span><br><p id=an4.187:3.5><span class=root>Etampi kho, brāhmaṇa, aṭṭhānaṁ anavakāso yaṁ asappuriso sappurisaṁ jāneyya—</span><br><p id=an4.187:3.6><span class=root>sappuriso ayaṁ bhavanti. </span><br><p id=an4.187:3.7><span class=root>Ṭhānaṁ kho etaṁ, brāhmaṇa, vijjati yaṁ sappuriso sappurisaṁ jāneyya—</span><br> <span class=sujato>But it is possible that a true person could know …’ </span><br><p id=an4.187:3.8><span class=root>sappuriso ayaṁ bhavanti. </span><br><p id=an4.187:3.9><span class=root>Etampi kho, brāhmaṇa, ṭhānaṁ vijjati yaṁ sappuriso asappurisaṁ jāneyya—</span><br><p id=an4.187:3.10><span class=root>asappuriso ayaṁ bhavan’ti. </span><br><p id=an4.187:4.1><span class=root>Ekamidaṁ, bho gotama, samayaṁ todeyyassa brāhmaṇassa parisati parūpārambhaṁ vattenti: </span><br> <span class=sujato>Once, members of the brahmin Todeyya’s assembly were going on complaining about others: </span><br><p id=an4.187:4.2><span class=root>‘bālo ayaṁ rājā eḷeyyo samaṇe rāmaputte abhippasanno, samaṇe ca pana rāmaputte evarūpaṁ paramanipaccakāraṁ karoti, yadidaṁ abhivādanaṁ paccuṭṭhānaṁ añjalikammaṁ sāmīcikammanti. </span><br> <span class=sujato>‘This King Eḷeyya is a fool to be so devoted to the ascetic Rāmaputta. He even shows him the utmost deference by bowing down to him, rising up for him, greeting him with joined palms, and observing proper etiquette for him. </span><br><p id=an4.187:4.3><span class=root>Imepi rañño eḷeyyassa parihārakā bālā—</span><br> <span class=sujato>And these king’s men are fools too—</span><br><p id=an4.187:4.4><span class=root>yamako moggallo uggo nāvindakī gandhabbo aggivesso, ye samaṇe rāmaputte abhippasannā, samaṇe ca pana rāmaputte evarūpaṁ paramanipaccakāraṁ karonti, yadidaṁ abhivādanaṁ paccuṭṭhānaṁ añjalikammaṁ sāmīcikamman’ti. </span><br> <span class=sujato>Yamaka, Moggalla, Ugga, Nāvindakī, Gandhabba, and Aggivessa—for they show the same kind of deference to Rāmaputta.’ </span><br><p id=an4.187:4.5><span class=root>Tyāssudaṁ todeyyo brāhmaṇo iminā nayena neti. </span><br> <span class=sujato>Then the brahmin Todeyya reasoned with them like this: </span><br><p id=an4.187:4.6><span class=root>‘Taṁ kiṁ maññanti, bhonto, </span><br> <span class=sujato>‘What do the good fellows think? </span><br><p id=an4.187:4.7><span class=root>paṇḍito rājā eḷeyyo karaṇīyādhikaraṇīyesu vacanīyādhivacanīyesu alamatthadasatarehi alamatthadasataro’ti? </span><br> <span class=sujato>When it comes to the various duties and speeches, isn’t King Eḷeyya astute, even better than the experts?’ </span><br><p id=an4.187:4.8><span class=root>‘Evaṁ, bho, paṇḍito rājā eḷeyyo karaṇīyādhikaraṇīyesu vacanīyādhivacanīyesu alamatthadasatarehi alamatthadasataroti. </span><br> <span class=sujato>‘That’s true, sir.’ </span><br><p id=an4.187:5.1><span class=root>Yasmā ca kho, bho, samaṇo rāmaputto raññā eḷeyyena paṇḍitena paṇḍitataro karaṇīyādhikaraṇīyesu vacanīyādhivacanīyesu alamatthadasatarena alamatthadasataro, tasmā rājā eḷeyyo samaṇe rāmaputte abhippasanno, samaṇe ca pana rāmaputte evarūpaṁ paramanipaccakāraṁ karoti, yadidaṁ abhivādanaṁ paccuṭṭhānaṁ añjalikammaṁ sāmīcikammaṁ’. </span><br> <span class=sujato>‘It’s because the ascetic Rāmaputta is even more astute and expert than King Eḷeyya that the king is so devoted to him. That’s why he even shows Rāmaputta the utmost deference by bowing down to him, rising up for him, greeting him with joined palms, and observing proper etiquette for him. </span><br><p id=an4.187:6.1><span class=root>‘Taṁ kiṁ maññanti, bhonto, </span><br> <span class=sujato>‘What do the good fellows think? </span><br><p id=an4.187:6.2><span class=root>paṇḍitā rañño eḷeyyassa parihārakā—</span><br><p id=an4.187:6.3><span class=root>yamako moggallo uggo nāvindakī gandhabbo aggivesso, karaṇīyādhikaraṇīyesu vacanīyādhivacanīyesu alamatthadasatarehi alamatthadasatarā’ti? </span><br> <span class=sujato>When it comes to the various duties and speeches, aren’t the king’s men—Yamaka, Moggalla, Ugga, Nāvindakī, Gandhabba, and Aggivessa—astute, even better than the experts?’ </span><br><p id=an4.187:6.4><span class=root>‘Evaṁ, bho, paṇḍitā rañño eḷeyyassa parihārakā—</span><br> <span class=sujato>‘That’s true, sir.’ </span><br><p id=an4.187:6.5><span class=root>yamako moggallo uggo nāvindakī gandhabbo aggivesso, karaṇīyādhikaraṇīyesu vacanīyādhivacanīyesu alamatthadasatarehi alamatthadasatarāti. </span><br><p id=an4.187:7.1><span class=root>Yasmā ca kho, bho, samaṇo rāmaputto rañño eḷeyyassa parihārakehi paṇḍitehi paṇḍitataro karaṇīyādhikaraṇīyesu vacanīyādhivacanīyesu alamatthadasatarehi alamatthadasataro, tasmā rañño eḷeyyassa parihārakā samaṇe rāmaputte abhippasannā; </span><br> <span class=sujato>‘It’s because Rāmaputta is even more astute and expert than the king’s men that they have such devotion to him. … </span><br><p id=an4.187:7.2><span class=root>samaṇe ca pana rāmaputte evarūpaṁ paramanipaccakāraṁ karonti, yadidaṁ abhivādanaṁ paccuṭṭhānaṁ añjalikammaṁ sāmīcikamman’ti. </span><br> <span class=sujato>It’s because Rāmaputta is even more astute and expert than King Eḷeyya that the king is so devoted to him. That’s why he even shows Rāmaputta the utmost deference by bowing down to him, rising up for him, greeting him with joined palms, and observing proper etiquette for him.’ </span><br><p id=an4.187:8.1><span class=root>Acchariyaṁ, bho gotama, abbhutaṁ, bho gotama. </span><br> <span class=sujato>It’s incredible, worthy Gotama, it’s amazing, </span><br><p id=an4.187:8.2><span class=root>Yāva subhāsitañcidaṁ bhotā gotamena: </span><br> <span class=sujato>how well said this was by the worthy Gotama: </span><br><p id=an4.187:8.3><span class=root>‘aṭṭhānaṁ kho etaṁ, brāhmaṇa, anavakāso yaṁ asappuriso asappurisaṁ jāneyya—</span><br> <span class=sujato>‘It’s impossible, it can’t happen, that an untrue person could know … </span><br><p id=an4.187:8.4><span class=root>asappuriso ayaṁ bhavanti. </span><br><p id=an4.187:8.5><span class=root>Etampi kho, brāhmaṇa, aṭṭhānaṁ anavakāso yaṁ asappuriso sappurisaṁ jāneyya—</span><br><p id=an4.187:8.6><span class=root>sappuriso ayaṁ bhavanti. </span><br><p id=an4.187:8.7><span class=root>Ṭhānaṁ kho etaṁ, brāhmaṇa, vijjati yaṁ sappuriso sappurisaṁ jāneyya—</span><br> <span class=sujato>But it is possible that a true person could know … </span><br><p id=an4.187:8.8><span class=root>sappuriso ayaṁ bhavanti. </span><br><p id=an4.187:8.9><span class=root>Etampi kho, brāhmaṇa, ṭhānaṁ vijjati yaṁ sappuriso asappurisaṁ jāneyya—</span><br><p id=an4.187:8.10><span class=root>asappuriso ayaṁ bhavan’ti. </span><br><p id=an4.187:8.11><span class=root>Handa ca dāni mayaṁ, bho gotama, gacchāma. </span><br> <span class=sujato>Well, now, worthy Gotama, I must go. </span><br><p id=an4.187:8.12><span class=root>Bahukiccā mayaṁ bahukaraṇīyā”ti. </span><br> <span class=sujato>I have many duties, and much to do.” </span><br><p id=an4.187:8.13><span class=root>“Yassadāni tvaṁ, brāhmaṇa, kālaṁ maññasī”ti. </span><br> <span class=sujato>“Please, brahmin, go at your convenience.” </span><br><p id=an4.187:9.1><span class=root>Atha kho vassakāro brāhmaṇo magadhamahāmatto bhagavato bhāsitaṁ abhinanditvā anumoditvā uṭṭhāyāsanā pakkāmīti. </span><br> <span class=sujato>Then Vassakāra the brahmin, having approved and agreed with what the Buddha said, got up from his seat and left. </span><br><p id=an4.187:9.2><span class=root>Sattamaṁ. </span><br></main><footer class="container footer"><small><a href=/about/>Contact info</a></small></footer>