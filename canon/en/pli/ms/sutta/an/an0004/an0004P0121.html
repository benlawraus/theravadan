<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0004.html> Catukkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0004/an0004P0121.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0004/an0004P0120.html>Previous</a><a href=/canon/en/pli/ms/sutta/an/an0004/an0004P0122.html>Next</a></div><p><div class=verse-container id=an4.121:0.1><span>Aṅguttara Nikāya 4.121 </span><span class="translation sujato">Numbered Discourses 4.121 </span></div><p><div class=verse-container id=an4.121:0.2><span>13. Bhayavagga </span><span class="translation sujato">13. Fears </span></div><p><div class=verse-container id=an4.121:0.3><span class=big-bold>Attānuvādasutta </span><span class="translation sujato">Guilt </span></div><p><div class=verse-container id=an4.121:1.1><span>“Cattārimāni, bhikkhave, bhayāni. </span><span class="translation sujato">“Mendicants, there are these four fears. </span></div><p><div class=verse-container id=an4.121:1.2><span>Katamāni cattāri? </span><span class="translation sujato">What four? </span></div><p><div class=verse-container id=an4.121:1.3><span>Attānuvādabhayaṁ, parānuvādabhayaṁ, daṇḍabhayaṁ, duggatibhayaṁ. </span><span class="translation sujato">The fears of guilt, shame, punishment, and going to a bad place. </span></div><p><div class=verse-container id=an4.121:2.1><span>Katamañca, bhikkhave, attānuvādabhayaṁ? </span><span class="translation sujato">And what, mendicants, is the fear of guilt? </span></div><p><div class=verse-container id=an4.121:2.2><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an4.121:2.3><span>‘ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ, kiñca taṁ yaṁ maṁ attā sīlato na upavadeyyā’ti. </span><span class="translation sujato">‘If I were to do bad things by way of body, speech, and mind, wouldn’t I blame myself for my conduct?’ </span></div><p><div class=verse-container id=an4.121:2.4><span>So attānuvādabhayassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Being afraid of guilt, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an4.121:2.5><span>Idaṁ vuccati, bhikkhave, attānuvādabhayaṁ. </span><span class="translation sujato">This is called the fear of guilt. </span></div><p><div class=verse-container id=an4.121:3.1><span>Katamañca, bhikkhave, parānuvādabhayaṁ? </span><span class="translation sujato">And what, mendicants, is the fear of shame? </span></div><p><div class=verse-container id=an4.121:3.2><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an4.121:3.3><span>‘ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ, kiñca taṁ yaṁ maṁ pare sīlato na upavadeyyun’ti. </span><span class="translation sujato">‘If I were to do bad things by way of body, speech, and mind, wouldn’t others blame me for my conduct?’ </span></div><p><div class=verse-container id=an4.121:3.4><span>So parānuvādabhayassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Being afraid of shame, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an4.121:3.5><span>Idaṁ vuccati, bhikkhave, parānuvādabhayaṁ. </span><span class="translation sujato">This is called the fear of shame. </span></div><p><div class=verse-container id=an4.121:4.1><span>Katamañca, bhikkhave, daṇḍabhayaṁ? </span><span class="translation sujato">And what, mendicants, is the fear of punishment? </span></div><p><div class=verse-container id=an4.121:4.2><span>Idha, bhikkhave, ekacco passati coraṁ āgucāriṁ, rājāno gahetvā vividhā kammakāraṇā kārente, </span><span class="translation sujato">It’s when someone sees that the kings have arrested a bandit, a criminal, and subjected them to various punishments—</span></div><p><div class=verse-container id=an4.121:4.3><span>kasāhipi tāḷente, vettehipi tāḷente, addhadaṇḍakehipi tāḷente, hatthampi chindante, pādampi chindante, hatthapādampi chindante, kaṇṇampi chindante, nāsampi chindante, kaṇṇanāsampi chindante, bilaṅgathālikampi karonte, saṅkhamuṇḍikampi karonte, rāhumukhampi karonte, jotimālikampi karonte, hatthapajjotikampi karonte, erakavattikampi karonte, cīrakavāsikampi karonte, eṇeyyakampi karonte, balisamaṁsikampi karonte, kahāpaṇakampi karonte, khārāpatacchikampi karonte, palighaparivattikampi karonte, palālapīṭhakampi karonte, tattenapi telena osiñcante, sunakhehipi khādāpente, jīvantampi sūle uttāsente, asināpi sīsaṁ chindante. </span><span class="translation sujato">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘Rāhu’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded. </span></div><p><div class=verse-container id=an4.121:5.1><span>Tassa evaṁ hoti: </span><span class="translation sujato">They think: </span></div><p><div class=verse-container id=an4.121:5.2><span>‘yathārūpānaṁ kho pāpakānaṁ kammānaṁ hetu coraṁ āgucāriṁ rājāno gahetvā vividhā kammakāraṇā kārenti, kasāhipi tāḷenti …pe… asināpi sīsaṁ chindanti, ahañceva kho pana evarūpaṁ pāpakammaṁ kareyyaṁ, mampi rājāno gahetvā evarūpā vividhā kammakāraṇā kāreyyuṁ, kasāhipi tāḷeyyuṁ, vettehipi tāḷeyyuṁ, addhadaṇḍakehipi tāḷeyyuṁ, hatthampi chindeyyuṁ, pādampi chindeyyuṁ, hatthapādampi chindeyyuṁ, kaṇṇampi chindeyyuṁ, nāsampi chindeyyuṁ, kaṇṇanāsampi chindeyyuṁ, bilaṅgathālikampi kareyyuṁ, saṅkhamuṇḍikampi kareyyuṁ; </span><span class="translation sujato">‘If I were to do the same kind of bad deed, the kings would punish me in the same way.’ … </span></div><p><div class=verse-container id=an4.121:5.3><span>rāhumukhampi kareyyuṁ, jotimālikampi kareyyuṁ, hatthapajjotikampi kareyyuṁ, erakavattikampi kareyyuṁ, cīrakavāsikampi kareyyuṁ, eṇeyyakampi kareyyuṁ, balisamaṁsikampi kareyyuṁ, kahāpaṇakampi kareyyuṁ, khārāpatacchikampi kareyyuṁ, palighaparivattikampi kareyyuṁ, palālapīṭhakampi kareyyuṁ, tattenapi telena osiñceyyuṁ, sunakhehipi khādāpeyyuṁ, jīvantampi sūle uttāseyyuṁ, asināpi sīsaṁ chindeyyun’ti. </span></div><p><div class=verse-container id=an4.121:5.4><span>So daṇḍabhayassa bhīto na paresaṁ pābhataṁ vilumpanto carati. </span><span class="translation sujato">Being afraid of punishment, they don’t steal the belongings of others. </span></div><p><div class=verse-container id=an4.121:5.5><span>Kāyaduccaritaṁ pahāya …pe… suddhaṁ attānaṁ pariharati. </span><span class="translation sujato">They give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an4.121:5.6><span>Idaṁ vuccati, bhikkhave, daṇḍabhayaṁ. </span><span class="translation sujato">This is called the fear of punishment. </span></div><p><div class=verse-container id=an4.121:6.1><span>Katamañca, bhikkhave, duggatibhayaṁ? </span><span class="translation sujato">And what, mendicants, is the fear of rebirth in a bad place? </span></div><p><div class=verse-container id=an4.121:6.2><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an4.121:6.3><span>‘kāyaduccaritassa kho pāpako vipāko abhisamparāyaṁ, vacīduccaritassa pāpako vipāko abhisamparāyaṁ, manoduccaritassa pāpako vipāko abhisamparāyaṁ. </span><span class="translation sujato">‘Bad conduct of body, speech, or mind has a bad result in the next life. </span></div><p><div class=verse-container id=an4.121:6.4><span>Ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ, kiñca taṁ yāhaṁ na kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyan’ti. </span><span class="translation sujato">If I were to do such bad things, when my body breaks up, after death, I’d be reborn in a place of loss, a bad place, the underworld, hell.’ </span></div><p><div class=verse-container id=an4.121:6.5><span>So duggatibhayassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Being afraid of rebirth in a bad place, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an4.121:6.6><span>Idaṁ vuccati, bhikkhave, duggatibhayaṁ. </span><span class="translation sujato">This is called the fear of rebirth in a bad place. </span></div><p><div class=verse-container id=an4.121:6.7><span>Imāni kho, bhikkhave, cattāri bhayānī”ti. </span><span class="translation sujato">These are the four fears.” </span></div><p><div class=verse-container id=an4.121:6.8><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0004/an0004P0120.html>Previous</a><a href=/canon/en/pli/ms/sutta/an/an0004/an0004P0122.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>