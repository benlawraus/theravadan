<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0200.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0199.html>Previous</a><a href=/canon/en/pli/ms/sutta/an/an0005/an0005P0201.html>Next</a></div><p><div class=verse-container id=an5.200:0.1><span>Aṅguttara Nikāya 5.200 </span><span class="translation sujato">Numbered Discourses 5.200 </span></div><p><div class=verse-container id=an5.200:0.2><span>20. Brāhmaṇavagga </span><span class="translation sujato">20. Brahmins </span></div><p><div class=verse-container id=an5.200:0.3><span class=big-bold>Nissāraṇīyasutta </span><span class="translation sujato">Elements of Escape </span></div><p><div class=verse-container id=an5.200:1.1><span>“Pañcimā, bhikkhave, nissāraṇīyā dhātuyo. </span><span class="translation sujato">“Mendicants, there are these five elements of escape. </span></div><p><div class=verse-container id=an5.200:1.2><span>Katamā pañca? </span><span class="translation sujato">What five? </span></div><p><div class=verse-container id=an5.200:1.3><span>Idha, bhikkhave, bhikkhuno kāmaṁ manasikaroto kāmesu cittaṁ na pakkhandati nappasīdati na santiṭṭhati na vimuccati. </span><span class="translation sujato">Take a case where a mendicant focuses on sensual pleasures, but on that their mind does not leap forth, gain confidence, settle down, and become decided. </span></div><p><div class=verse-container id=an5.200:1.4><span>Nekkhammaṁ kho panassa manasikaroto nekkhamme cittaṁ pakkhandati pasīdati santiṭṭhati vimuccati. </span><span class="translation sujato">But when they focus on renunciation, on that their mind leaps forth, gains confidence, settles down, and becomes decided. </span></div><p><div class=verse-container id=an5.200:1.5><span>Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ kāmehi; </span><span class="translation sujato">Their mind is in a good state, well developed, well risen, well freed, and well detached from sensual pleasures. </span></div><p><div class=verse-container id=an5.200:1.6><span>ye ca kāmapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati. </span><span class="translation sujato">They’re freed from the distressing and feverish defilements that arise because of sensual pleasures, so they don’t experience that kind of feeling. </span></div><p><div class=verse-container id=an5.200:1.7><span>Idamakkhātaṁ kāmānaṁ nissaraṇaṁ. </span><span class="translation sujato">This is how the escape from sensual pleasures is explained. </span></div><p><div class=verse-container id=an5.200:2.1><span>Puna caparaṁ, bhikkhave, bhikkhuno byāpādaṁ manasikaroto byāpāde cittaṁ na pakkhandati nappasīdati na santiṭṭhati na vimuccati. </span><span class="translation sujato">Take another case where a mendicant focuses on ill will, but their mind does not leap forth … </span></div><p><div class=verse-container id=an5.200:2.2><span>Abyāpādaṁ kho panassa manasikaroto abyāpāde cittaṁ pakkhandati pasīdati santiṭṭhati vimuccati. </span><span class="translation sujato">But when they focus on good will, their mind leaps forth … </span></div><p><div class=verse-container id=an5.200:2.3><span>Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ byāpādena; </span><span class="translation sujato">Their mind is in a good state … well detached from ill will. </span></div><p><div class=verse-container id=an5.200:2.4><span>ye ca byāpādapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati. </span><span class="translation sujato">They’re freed from the distressing and feverish defilements that arise because of ill will, so they don’t experience that kind of feeling. </span></div><p><div class=verse-container id=an5.200:2.5><span>Idamakkhātaṁ byāpādassa nissaraṇaṁ. </span><span class="translation sujato">This is how the escape from ill will is explained. </span></div><p><div class=verse-container id=an5.200:3.1><span>Puna caparaṁ, bhikkhave, bhikkhuno vihesaṁ manasikaroto vihesāya cittaṁ na pakkhandati nappasīdati na santiṭṭhati na vimuccati. </span><span class="translation sujato">Take another case where a mendicant focuses on harming, but their mind does not leap forth … </span></div><p><div class=verse-container id=an5.200:3.2><span>Avihesaṁ kho panassa manasikaroto avihesāya cittaṁ pakkhandati pasīdati santiṭṭhati vimuccati. </span><span class="translation sujato">But when they focus on compassion, their mind leaps forth … </span></div><p><div class=verse-container id=an5.200:3.3><span>Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ vihesāya; </span><span class="translation sujato">Their mind is in a good state … well detached from harming. </span></div><p><div class=verse-container id=an5.200:3.4><span>ye ca vihesāpaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati. </span><span class="translation sujato">They’re freed from the distressing and feverish defilements that arise because of harming, so they don’t experience that kind of feeling. </span></div><p><div class=verse-container id=an5.200:3.5><span>Idamakkhātaṁ vihesāya nissaraṇaṁ. </span><span class="translation sujato">This is how the escape from harming is explained. </span></div><p><div class=verse-container id=an5.200:4.1><span>Puna caparaṁ, bhikkhave, bhikkhuno rūpaṁ manasikaroto rūpe cittaṁ na pakkhandati nappasīdati na santiṭṭhati na vimuccati. </span><span class="translation sujato">Take another case where a mendicant focuses on form, but their mind does not leap forth … </span></div><p><div class=verse-container id=an5.200:4.2><span>Arūpaṁ kho panassa manasikaroto arūpe cittaṁ pakkhandati pasīdati santiṭṭhati vimuccati. </span><span class="translation sujato">But when they focus on the formless, their mind leaps forth … </span></div><p><div class=verse-container id=an5.200:4.3><span>Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ rūpehi; </span><span class="translation sujato">Their mind is in a good state … well detached from forms. </span></div><p><div class=verse-container id=an5.200:4.4><span>ye ca rūpapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati. </span><span class="translation sujato">They’re freed from the distressing and feverish defilements that arise because of form, so they don’t experience that kind of feeling. </span></div><p><div class=verse-container id=an5.200:4.5><span>Idamakkhātaṁ rūpānaṁ nissaraṇaṁ. </span><span class="translation sujato">This is how the escape from forms is explained. </span></div><p><div class=verse-container id=an5.200:5.1><span>Puna caparaṁ, bhikkhave, bhikkhuno sakkāyaṁ manasikaroto sakkāye cittaṁ na pakkhandati nappasīdati na santiṭṭhati na vimuccati. </span><span class="translation sujato">Take a case where a mendicant focuses on substantial reality, but their mind does not leap forth, gain confidence, settle down, and become decided. </span></div><p><div class=verse-container id=an5.200:5.2><span>Sakkāyanirodhaṁ kho panassa manasikaroto sakkāyanirodhe cittaṁ pakkhandati pasīdati santiṭṭhati vimuccati. </span><span class="translation sujato">But when they focus on the ending of substantial reality, their mind leaps forth, gains confidence, settles down, and becomes decided. </span></div><p><div class=verse-container id=an5.200:5.3><span>Tassa taṁ cittaṁ sugataṁ subhāvitaṁ suvuṭṭhitaṁ suvimuttaṁ suvisaṁyuttaṁ sakkāyena; </span><span class="translation sujato">Their mind is in a good state, well developed, well risen, well freed, and well detached from substantial reality. </span></div><p><div class=verse-container id=an5.200:5.4><span>ye ca sakkāyapaccayā uppajjanti āsavā vighātapariḷāhā, mutto so tehi, na so taṁ vedanaṁ vediyati. </span><span class="translation sujato">They’re freed from the distressing and feverish defilements that arise because of substantial reality, so they don’t experience that kind of feeling. </span></div><p><div class=verse-container id=an5.200:5.5><span>Idamakkhātaṁ sakkāyassa nissaraṇaṁ. </span><span class="translation sujato">This is how the escape from substantial reality is explained. </span></div><p><div class=verse-container id=an5.200:6.1><span>Tassa kāmanandīpi nānuseti, byāpādanandīpi nānuseti, vihesānandīpi nānuseti, rūpanandīpi nānuseti, sakkāyanandīpi nānuseti so kāmanandiyāpi ananusayā, byāpādanandiyāpi ananusayā, vihesānandiyāpi ananusayā, rūpanandiyāpi ananusayā, sakkāyanandiyāpi ananusayā. </span><span class="translation sujato">Delight in sensual pleasures, ill will, harming, form, and substantial reality don’t linger within them. </span></div><p><div class=verse-container id=an5.200:6.2><span>Ayaṁ vuccati, bhikkhave, bhikkhu niranusayo, acchecchi taṇhaṁ, vivattayi saṁyojanaṁ, sammā mānābhisamayā antamakāsi dukkhassa. </span><span class="translation sujato">That’s why they’re called a mendicant who is without underlying tendencies, who has cut off craving, untied the fetters, and by rightly comprehending conceit has made an end of suffering. </span></div><p><div class=verse-container id=an5.200:6.3><span>Imā kho, bhikkhave, pañca nissāraṇīyā dhātuyo”ti. </span><span class="translation sujato">These are the five elements of escape.” </span></div><p><div class=verse-container id=an5.200:6.4><span>Dasamaṁ. </span></div><p><div class=verse-container id=an5.200:6.5><span>Brāhmaṇavaggo pañcamo. </span></div><p><div class=verse-container id=an5.200:7.0><span>Tassuddānaṁ </span></div><p><div class=verse-container id=an5.200:7.1><span>Soṇo doṇo saṅgāravo, </span></div><p><div class=verse-container id=an5.200:7.2><span>Kāraṇapālī ca piṅgiyānī; </span></div><p><div class=verse-container id=an5.200:7.3><span>Supinā ca vassā vācā, </span></div><p><div class=verse-container id=an5.200:7.4><span>Kulaṁ nissāraṇīyena cāti. </span></div><p><div class=verse-container id=an5.200:7.5><span>Catuttho paṇṇāsako samatto. </span></div><div class=flex-between><a href=/canon/en/pli/ms/sutta/an/an0005/an0005P0199.html>Previous</a><a href=/canon/en/pli/ms/sutta/an/an0005/an0005P0201.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>