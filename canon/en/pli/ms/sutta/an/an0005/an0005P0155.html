<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0155.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0154.html>Previous</a><a href=/canon/en/pli/ms/sutta/an/an0005/an0005P0156.html>Next</a></div><p id=an5.155:0.1><span class=root>Aṅguttara Nikāya 5.155 </span><br> <span class=sujato>Numbered Discourses 5.155 </span><br><p id=an5.155:0.2><span class=root>16. Saddhammavagga </span><br> <span class=sujato>16. The True Teaching </span><br><p id=an5.155:0.3><span class="root big-bold">Dutiyasaddhammasammosasutta </span><br> <span class=sujato>The Decline of the True Teaching (2nd) </span><br><p id=an5.155:1.1><span class=root>“Pañcime, bhikkhave, dhammā saddhammassa sammosāya antaradhānāya saṁvattanti. </span><br> <span class=sujato>“Mendicants, these five things lead to the decline and disappearance of the true teaching. </span><br><p id=an5.155:1.2><span class=root>Katame pañca? </span><br> <span class=sujato>What five? </span><br><p id=an5.155:1.3><span class=root>Idha, bhikkhave, bhikkhū dhammaṁ na pariyāpuṇanti—</span><br> <span class=sujato>It’s when the mendicants don’t memorize the teaching—</span><br><p id=an5.155:1.4><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br> <span class=sujato>statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span><br><p id=an5.155:1.5><span class=root>Ayaṁ, bhikkhave, paṭhamo dhammo saddhammassa sammosāya antaradhānāya saṁvattati. </span><br> <span class=sujato>This is the first thing that leads to the decline and disappearance of the true teaching. </span><br><p id=an5.155:2.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ na vitthārena paresaṁ desenti. </span><br> <span class=sujato>Furthermore, the mendicants don’t explain the teaching in detail to others as they learned and memorized it. </span><br><p id=an5.155:2.2><span class=root>Ayaṁ, bhikkhave, dutiyo dhammo saddhammassa sammosāya antaradhānāya saṁvattati. </span><br> <span class=sujato>This is the second thing … </span><br><p id=an5.155:3.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ na vitthārena paraṁ vācenti. </span><br> <span class=sujato>Furthermore, the mendicants don’t make others recite the teaching in detail as they learned and memorized it. </span><br><p id=an5.155:3.2><span class=root>Ayaṁ, bhikkhave, tatiyo dhammo saddhammassa sammosāya antaradhānāya saṁvattati. </span><br> <span class=sujato>This is the third thing … </span><br><p id=an5.155:4.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ na vitthārena sajjhāyaṁ karonti. </span><br> <span class=sujato>Furthermore, the mendicants don’t recite the teaching in detail as they learned and memorized it. </span><br><p id=an5.155:4.2><span class=root>Ayaṁ, bhikkhave, catuttho dhammo saddhammassa sammosāya antaradhānāya saṁvattati. </span><br> <span class=sujato>This is the fourth thing … </span><br><p id=an5.155:5.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ na cetasā anuvitakkenti anuvicārenti manasānupekkhanti. </span><br> <span class=sujato>Furthermore, the mendicants don’t think about and consider the teaching in their hearts, examining it with their minds as they learned and memorized it. </span><br><p id=an5.155:5.2><span class=root>Ayaṁ, bhikkhave, pañcamo dhammo saddhammassa sammosāya antaradhānāya saṁvattati. </span><br> <span class=sujato>This is the fifth thing that leads to the decline and disappearance of the true teaching. </span><br><p id=an5.155:5.3><span class=root>Ime kho, bhikkhave, pañca dhammā saddhammassa sammosāya antaradhānāya saṁvattanti. </span><br> <span class=sujato>These five things lead to the decline and disappearance of the true teaching. </span><br><p id=an5.155:6.1><span class=root>Pañcime, bhikkhave, dhammā saddhammassa ṭhitiyā asammosāya anantaradhānāya saṁvattanti. </span><br> <span class=sujato>These five things lead to the continuation, persistence, and enduring of the true teaching. </span><br><p id=an5.155:6.2><span class=root>Katame pañca? </span><br> <span class=sujato>What five? </span><br><p id=an5.155:6.3><span class=root>Idha, bhikkhave, bhikkhū dhammaṁ pariyāpuṇanti—</span><br> <span class=sujato>It’s when the mendicants memorize the teaching—</span><br><p id=an5.155:6.4><span class=root>suttaṁ, geyyaṁ, veyyākaraṇaṁ, gāthaṁ, udānaṁ, itivuttakaṁ, jātakaṁ, abbhutadhammaṁ, vedallaṁ. </span><br> <span class=sujato>statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span><br><p id=an5.155:6.5><span class=root>Ayaṁ, bhikkhave, paṭhamo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the first thing that leads to the continuation, persistence, and enduring of the true teaching. </span><br><p id=an5.155:7.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ vitthārena paresaṁ desenti. </span><br> <span class=sujato>Furthermore, the mendicants explain the teaching in detail to others as they learned and memorized it. </span><br><p id=an5.155:7.2><span class=root>Ayaṁ, bhikkhave, dutiyo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the second thing … </span><br><p id=an5.155:8.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ vitthārena paraṁ vācenti. </span><br> <span class=sujato>Furthermore, the mendicants make others recite the teaching in detail as they learned and memorized it. </span><br><p id=an5.155:8.2><span class=root>Ayaṁ, bhikkhave, tatiyo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the third thing … </span><br><p id=an5.155:9.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ vitthārena sajjhāyaṁ karonti. </span><br> <span class=sujato>Furthermore, the mendicants recite the teaching in detail as they learned and memorized it. </span><br><p id=an5.155:9.2><span class=root>Ayaṁ, bhikkhave, catuttho dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the fourth thing … </span><br><p id=an5.155:10.1><span class=root>Puna caparaṁ, bhikkhave, bhikkhū yathāsutaṁ yathāpariyattaṁ dhammaṁ cetasā anuvitakkenti anuvicārenti manasānupekkhanti. </span><br> <span class=sujato>Furthermore, the mendicants think about and consider the teaching in their hearts, examining it with their minds as they learned and memorized it. </span><br><p id=an5.155:10.2><span class=root>Ayaṁ, bhikkhave, pañcamo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the fifth thing that leads to the continuation, persistence, and enduring of the true teaching. </span><br><p id=an5.155:10.3><span class=root>Ime kho, bhikkhave, pañca dhammā saddhammassa ṭhitiyā asammosāya anantaradhānāya saṁvattantī”ti. </span><br> <span class=sujato>These five things lead to the continuation, persistence, and enduring of the true teaching.” </span><br><p id=an5.155:10.4><span class=root>Pañcamaṁ. </span><br></main><footer class="container footer"><small><a href=/about>Contact info</a></small></footer>