<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0055.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0054.html>Previous</a><a href=/canon/en/pli/ms/sutta/an/an0005/an0005P0056.html>Next</a></div><p id=an5.55:0.1><span class=root>Aṅguttara Nikāya 5.55 </span><br> <span class=sujato>Numbered Discourses 5.55 </span><br><p id=an5.55:0.2><span class=root>6. Nīvaraṇavagga </span><br> <span class=sujato>6. Hindrances </span><br><p id=an5.55:0.3><span class="root big-bold">Mātāputtasutta </span><br> <span class=sujato>Mother and Son </span><br><p id=an5.55:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an5.55:1.2><span class=root>Tena kho pana samayena sāvatthiyaṁ ubho mātāputtā vassāvāsaṁ upagamiṁsu—</span><br> <span class=sujato>Now, at that time a mother and son had both entered the rainy season residence at Sāvatthī, </span><br><p id=an5.55:1.3><span class=root>bhikkhu ca bhikkhunī ca. </span><br> <span class=sujato>as a monk and a nun. </span><br><p id=an5.55:1.4><span class=root>Te aññamaññassa abhiṇhaṁ dassanakāmā ahesuṁ. </span><br> <span class=sujato>They wanted to see each other often. </span><br><p id=an5.55:1.5><span class=root>Mātāpi puttassa abhiṇhaṁ dassanakāmā ahosi; </span><br> <span class=sujato>The mother wanted to see her son often, </span><br><p id=an5.55:1.6><span class=root>puttopi mātaraṁ abhiṇhaṁ dassanakāmo ahosi. </span><br> <span class=sujato>and the son his mother. </span><br><p id=an5.55:1.7><span class=root>Tesaṁ abhiṇhaṁ dassanā saṁsaggo ahosi. </span><br> <span class=sujato>Seeing each other often, they became close. </span><br><p id=an5.55:1.8><span class=root>Saṁsagge sati vissāso ahosi. </span><br> <span class=sujato>Being so close, they became intimate. </span><br><p id=an5.55:1.9><span class=root>Vissāse sati otāro ahosi. </span><br> <span class=sujato>And being intimate, lust overcame them. </span><br><p id=an5.55:1.10><span class=root>Te otiṇṇacittā sikkhaṁ apaccakkhāya dubbalyaṁ anāvikatvā methunaṁ dhammaṁ paṭiseviṁsu. </span><br> <span class=sujato>With their minds swamped by lust, without resigning the training and declaring their inability to continue, they had sex. </span><br><p id=an5.55:2.1><span class=root>Atha kho sambahulā bhikkhū yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><br> <span class=sujato>Then several mendicants went up to the Buddha, bowed, sat down to one side, and told him what had happened. </span><br><p id=an5.55:2.2><span class=root>“idha, bhante, sāvatthiyaṁ ubho mātāputtā vassāvāsaṁ upagamiṁsu—</span><br><p id=an5.55:2.3><span class=root>bhikkhu ca bhikkhunī ca, te aññamaññassa abhiṇhaṁ dassanakāmā ahesuṁ, mātāpi puttassa abhiṇhaṁ dassanakāmā ahosi, puttopi mātaraṁ abhiṇhaṁ dassanakāmo ahosi. </span><br><p id=an5.55:2.4><span class=root>Tesaṁ abhiṇhaṁ dassanā saṁsaggo ahosi, saṁsagge sati vissāso ahosi, vissāse sati otāro ahosi, te otiṇṇacittā sikkhaṁ apaccakkhāya dubbalyaṁ anāvikatvā methunaṁ dhammaṁ paṭiseviṁsū”ti. </span><br><p id=an5.55:3.1><span class=root>“Kiṁ nu so, bhikkhave, moghapuriso maññati: </span><br> <span class=sujato>“Mendicants, how could that futile man imagine that </span><br><p id=an5.55:3.2><span class=root>‘na mātā putte sārajjati, putto vā pana mātarī’ti? </span><br> <span class=sujato>a mother cannot lust for her son, or that a son cannot lust for his mother? </span><br><p id=an5.55:3.3><span class=root>Nāhaṁ, bhikkhave, aññaṁ ekarūpampi samanupassāmi evaṁ rajanīyaṁ evaṁ kamanīyaṁ evaṁ madanīyaṁ evaṁ bandhanīyaṁ evaṁ mucchanīyaṁ evaṁ antarāyakaraṁ anuttarassa yogakkhemassa adhigamāya yathayidaṁ, bhikkhave, itthirūpaṁ. </span><br> <span class=sujato>Compared to the sight of a woman, I do not see a single sight that is so arousing, sensuous, intoxicating, captivating, and infatuating, and such an obstacle to reaching the supreme sanctuary from the yoke. </span><br><p id=an5.55:3.4><span class=root>Itthirūpe, bhikkhave, sattā rattā giddhā gathitā mucchitā ajjhosannā. </span><br> <span class=sujato>Sentient beings are lustful, greedy, tied, infatuated, and attached to the sight of a woman. </span><br><p id=an5.55:3.5><span class=root>Te dīgharattaṁ socanti itthirūpavasānugā. </span><br> <span class=sujato>They sorrow for a long time under the sway of a woman’s sight. </span><br><p id=an5.55:4.1><span class=root>Nāhaṁ, bhikkhave, aññaṁ ekasaddampi … ekagandhampi … ekarasampi … ekaphoṭṭhabbampi samanupassāmi evaṁ rajanīyaṁ evaṁ kamanīyaṁ evaṁ madanīyaṁ evaṁ bandhanīyaṁ evaṁ mucchanīyaṁ evaṁ antarāyakaraṁ anuttarassa yogakkhemassa adhigamāya yathayidaṁ, bhikkhave, itthiphoṭṭhabbaṁ. </span><br> <span class=sujato>Compared to the sound … smell … taste … touch of a woman, I do not see a single touch that is so arousing, sensuous, intoxicating, captivating, and infatuating, and such an obstacle to reaching the supreme sanctuary from the yoke. </span><br><p id=an5.55:4.2><span class=root>Itthiphoṭṭhabbe, bhikkhave, sattā rattā giddhā gathitā mucchitā ajjhosannā. </span><br> <span class=sujato>Sentient beings are lustful, greedy, tied, infatuated, and attached to the touch of a woman. </span><br><p id=an5.55:4.3><span class=root>Te dīgharattaṁ socanti itthiphoṭṭhabbavasānugā. </span><br> <span class=sujato>They sorrow for a long time under the sway of a woman’s touch. </span><br><p id=an5.55:5.1><span class=root>Itthī, bhikkhave, gacchantīpi purisassa cittaṁ pariyādāya tiṭṭhati; </span><br> <span class=sujato>When a woman walks, she occupies a man’s mind. </span><br><p id=an5.55:5.2><span class=root>ṭhitāpi …pe… nisinnāpi … sayānāpi … hasantīpi … bhaṇantīpi … gāyantīpi … rodantīpi … ugghātitāpi … matāpi purisassa cittaṁ pariyādāya tiṭṭhati. </span><br> <span class=sujato>When a woman stands … sits … lies down … laughs … speaks … sings … cries … is injured, she occupies a man’s mind. Even when a woman is dead, she occupies a man’s mind. </span><br><p id=an5.55:5.3><span class=root>Yañhi taṁ, bhikkhave, sammā vadamāno vadeyya: </span><br> <span class=sujato>For if anyone should be rightly called ‘an all-round snare of Māra’, it’s females. </span><br><p id=an5.55:5.4><span class=root>‘samantapāso mārassā’ti mātugāmaṁyeva sammā vadamāno vadeyya: </span><br><p id=an5.55:5.5><span class=root>‘samantapāso mārassā’ti. </span><br><p id=an5.55:6.1><span class=root>Sallape asihatthena, </span><br> <span class=sujato>You might chat with someone who has knife in hand. </span><br><p id=an5.55:6.2><span class=root>pisācenāpi sallape; </span><br> <span class=sujato>You might even chat with a goblin. </span><br><p id=an5.55:6.3><span class=root>Āsīvisampi āsīde, </span><br> <span class=sujato>You might sit close by a viper, </span><br><p id=an5.55:6.4><span class=root>yena daṭṭho na jīvati; </span><br> <span class=sujato>whose bite would take your life. </span><br><p id=an5.55:6.5><span class=root>Na tveva eko ekāya, </span><br> <span class=sujato>But never should you chat </span><br><p id=an5.55:6.6><span class=root>mātugāmena sallape. </span><br> <span class=sujato>one on one with a female. </span><br><p id=an5.55:7.1><span class=root>Muṭṭhassatiṁ tā bandhanti, </span><br> <span class=sujato>They captivate the unmindful </span><br><p id=an5.55:7.2><span class=root>pekkhitena sitena ca; </span><br> <span class=sujato>with a glance and a smile. </span><br><p id=an5.55:7.3><span class=root>Athopi dunnivatthena, </span><br> <span class=sujato>Or scantily clad, </span><br><p id=an5.55:7.4><span class=root>mañjunā bhaṇitena ca; </span><br> <span class=sujato>they speak charming words. </span><br><p id=an5.55:7.5><span class=root>Neso jano svāsīsado, </span><br> <span class=sujato>It’s not good to sit with such a person, </span><br><p id=an5.55:7.6><span class=root>api ugghātito mato. </span><br> <span class=sujato>even if she’s injured or dead. </span><br><p id=an5.55:8.1><span class=root>Pañca kāmaguṇā ete, </span><br> <span class=sujato>These five kinds of sensual stimulation </span><br><p id=an5.55:8.2><span class=root>itthirūpasmiṁ dissare; </span><br> <span class=sujato>are apparent in a woman’s body: </span><br><p id=an5.55:8.3><span class=root>Rūpā saddā rasā gandhā, </span><br> <span class=sujato>sights, sounds, tastes, smells, </span><br><p id=an5.55:8.4><span class=root>phoṭṭhabbā ca manoramā. </span><br> <span class=sujato>and touches so delightful. </span><br><p id=an5.55:9.1><span class=root>Tesaṁ kāmoghavūḷhānaṁ, </span><br> <span class=sujato>Those swept away by the flood of sensual pleasures, </span><br><p id=an5.55:9.2><span class=root>kāme aparijānataṁ; </span><br> <span class=sujato>not comprehending them, </span><br><p id=an5.55:9.3><span class=root>Kālaṁ gati bhavābhavaṁ, </span><br> <span class=sujato>are governed by transmigration—</span><br><p id=an5.55:9.4><span class=root>saṁsārasmiṁ purakkhatā. </span><br> <span class=sujato>time and destination, and life after life. </span><br><p id=an5.55:10.1><span class=root>Ye ca kāme pariññāya, </span><br> <span class=sujato>But those who fully understand sensual pleasures </span><br><p id=an5.55:10.2><span class=root>caranti akutobhayā; </span><br> <span class=sujato>live fearing nothing from any quarter. </span><br><p id=an5.55:10.3><span class=root>Te ve pāraṅgatā loke, </span><br> <span class=sujato>They are those in the world who’ve crossed over, </span><br><p id=an5.55:10.4><span class=root>ye pattā āsavakkhayan”ti. </span><br> <span class=sujato>having reached the ending of defilements.” </span><br><p id=an5.55:10.5><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>