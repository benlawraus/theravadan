<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0213.html>Deutsch</a> , <a href=/canon/lt/pli/ms/sutta/an/an0005/an0005P0213.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0212.html>Previous</a><a href=/canon/en/pli/ms/sutta/an/an0005/an0005P0214.html>Next</a></div><p><div class=verse-container id=an5.213:0.1><span>Aṅguttara Nikāya 5.213 </span><span class="translation sujato">Numbered Discourses 5.213 </span></div><p><div class=verse-container id=an5.213:0.2><span>22. Akkosakavagga </span><span class="translation sujato">22. Abuse </span></div><p><div class=verse-container id=an5.213:0.3><span class=big-bold>Sīlasutta </span><span class="translation sujato">Ethics </span></div><p><div class=verse-container id=an5.213:1.1><span>“Pañcime, bhikkhave, ādīnavā dussīlassa sīlavipattiyā. </span><span class="translation sujato">“Mendicants, there are these five drawbacks for an unethical person because of their failure in ethics. </span></div><p><div class=verse-container id=an5.213:1.2><span>Katame pañca? </span><span class="translation sujato">What five? </span></div><p><div class=verse-container id=an5.213:1.3><span>Idha, bhikkhave, dussīlo sīlavipanno pamādādhikaraṇaṁ mahatiṁ bhogajāniṁ nigacchati. </span><span class="translation sujato">Firstly, an unethical person loses great wealth on account of negligence. </span></div><p><div class=verse-container id=an5.213:1.4><span>Ayaṁ, bhikkhave, paṭhamo ādīnavo dussīlassa sīlavipattiyā. </span><span class="translation sujato">This is the first drawback. </span></div><p><div class=verse-container id=an5.213:2.1><span>Puna caparaṁ, bhikkhave, dussīlassa sīlavipannassa pāpako kittisaddo abbhuggacchati. </span><span class="translation sujato">Furthermore, an unethical person gets a bad reputation. </span></div><p><div class=verse-container id=an5.213:2.2><span>Ayaṁ, bhikkhave, dutiyo ādīnavo dussīlassa sīlavipattiyā. </span><span class="translation sujato">This is the second drawback. </span></div><p><div class=verse-container id=an5.213:3.1><span>Puna caparaṁ, bhikkhave, dussīlo sīlavipanno yaññadeva parisaṁ upasaṅkamati—yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi samaṇaparisaṁ—avisārado upasaṅkamati maṅkubhūto. </span><span class="translation sujato">Furthermore, an unethical person enters any kind of assembly timid and embarrassed, whether it’s an assembly of aristocrats, brahmins, householders, or ascetics. </span></div><p><div class=verse-container id=an5.213:3.2><span>Ayaṁ, bhikkhave, tatiyo ādīnavo dussīlassa sīlavipattiyā. </span><span class="translation sujato">This is the third drawback. </span></div><p><div class=verse-container id=an5.213:4.1><span>Puna caparaṁ, bhikkhave, dussīlo sīlavipanno sammūḷho kālaṁ karoti. </span><span class="translation sujato">Furthermore, an unethical person feels lost when they die. </span></div><p><div class=verse-container id=an5.213:4.2><span>Ayaṁ, bhikkhave, catuttho ādīnavo dussīlassa sīlavipattiyā. </span><span class="translation sujato">This is the fourth drawback. </span></div><p><div class=verse-container id=an5.213:5.1><span>Puna caparaṁ, bhikkhave, dussīlo sīlavipanno kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">Furthermore, an unethical person, when their body breaks up, after death, is reborn in a place of loss, a bad place, the underworld, hell. </span></div><p><div class=verse-container id=an5.213:5.2><span>Ayaṁ, bhikkhave, pañcamo ādīnavo dussīlassa sīlavipattiyā. </span><span class="translation sujato">This is the fifth drawback. </span></div><p><div class=verse-container id=an5.213:5.3><span>Ime kho, bhikkhave, pañca ādīnavā dussīlassa sīlavipattiyā. </span><span class="translation sujato">These are the five drawbacks for an unethical person because of their failure in ethics. </span></div><p><div class=verse-container id=an5.213:6.1><span>Pañcime, bhikkhave, ānisaṁsā sīlavato sīlasampadāya. </span><span class="translation sujato">There are these five benefits for an ethical person because of their accomplishment in ethics. </span></div><p><div class=verse-container id=an5.213:6.2><span>Katame pañca? </span><span class="translation sujato">What five? </span></div><p><div class=verse-container id=an5.213:6.3><span>Idha, bhikkhave, sīlavā sīlasampanno appamādādhikaraṇaṁ mahantaṁ bhogakkhandhaṁ adhigacchati. </span><span class="translation sujato">Firstly, an ethical person gains great wealth on account of diligence. </span></div><p><div class=verse-container id=an5.213:6.4><span>Ayaṁ, bhikkhave, paṭhamo ānisaṁso sīlavato sīlasampadāya. </span><span class="translation sujato">This is the first benefit. </span></div><p><div class=verse-container id=an5.213:7.1><span>Puna caparaṁ, bhikkhave, sīlavato sīlasampannassa kalyāṇo kittisaddo abbhuggacchati. </span><span class="translation sujato">Furthermore, an ethical person gets a good reputation. </span></div><p><div class=verse-container id=an5.213:7.2><span>Ayaṁ, bhikkhave, dutiyo ānisaṁso sīlavato sīlasampadāya. </span><span class="translation sujato">This is the second benefit. </span></div><p><div class=verse-container id=an5.213:8.1><span>Puna caparaṁ, bhikkhave, sīlavā sīlasampanno yaññadeva parisaṁ upasaṅkamati—yadi khattiyaparisaṁ, yadi brāhmaṇaparisaṁ, yadi gahapatiparisaṁ, yadi samaṇaparisaṁ—visārado upasaṅkamati amaṅkubhūto. </span><span class="translation sujato">Furthermore, an ethical person enters any kind of assembly bold and self-assured, whether it’s an assembly of aristocrats, brahmins, householders, or ascetics. </span></div><p><div class=verse-container id=an5.213:8.2><span>Ayaṁ bhikkhave, tatiyo ānisaṁso sīlavato sīlasampadāya. </span><span class="translation sujato">This is the third benefit. </span></div><p><div class=verse-container id=an5.213:9.1><span>Puna caparaṁ, bhikkhave, sīlavā sīlasampanno asammūḷho kālaṁ karoti. </span><span class="translation sujato">Furthermore, an ethical person dies not feeling lost. </span></div><p><div class=verse-container id=an5.213:9.2><span>Ayaṁ, bhikkhave, catuttho ānisaṁso sīlavato sīlasampadāya. </span><span class="translation sujato">This is the fourth benefit. </span></div><p><div class=verse-container id=an5.213:10.1><span>Puna caparaṁ, bhikkhave, sīlavā sīlasampanno kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Furthermore, when an ethical person’s body breaks up, after death, they’re reborn in a good place, a heavenly realm. </span></div><p><div class=verse-container id=an5.213:10.2><span>Ayaṁ, bhikkhave, pañcamo ānisaṁso sīlavato sīlasampadāya. </span><span class="translation sujato">This is the fifth benefit. </span></div><p><div class=verse-container id=an5.213:10.3><span>Ime kho, bhikkhave, pañca ānisaṁsā sīlavato sīlasampadāyā”ti. </span><span class="translation sujato">These are the five benefits for an ethical person because of their accomplishment in ethics.” </span></div><p><div class=verse-container id=an5.213:10.4><span>Tatiyaṁ. </span></div><div class=flex-between><a href=/canon/en/pli/ms/sutta/an/an0005/an0005P0212.html>Previous</a><a href=/canon/en/pli/ms/sutta/an/an0005/an0005P0214.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>