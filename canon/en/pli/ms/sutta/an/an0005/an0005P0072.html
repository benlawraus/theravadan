<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0072.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0071.html>Previous</a><a href=/canon/en/pli/ms/sutta/an/an0005/an0005P0073.html>Next</a></div><p><div class=verse-container id=an5.72:0.1><span>Aṅguttara Nikāya 5.72 </span><span class="translation sujato">Numbered Discourses 5.72 </span></div><p><div class=verse-container id=an5.72:0.2><span>8. Yodhājīvavagga </span><span class="translation sujato">8. Warriors </span></div><p><div class=verse-container id=an5.72:0.3><span class=big-bold>Dutiyacetovimuttiphalasutta </span><span class="translation sujato">Freedom of Heart is the Fruit (2nd) </span></div><p><div class=verse-container id=an5.72:1.1><span>“Pañcime, bhikkhave, dhammā bhāvitā bahulīkatā cetovimuttiphalā ca honti cetovimuttiphalānisaṁsā ca, paññāvimuttiphalā ca honti paññāvimuttiphalānisaṁsā ca. </span><span class="translation sujato">“Mendicants, these five things, when developed and cultivated, have freedom of heart and freedom by wisdom as their fruit and benefit. </span></div><p><div class=verse-container id=an5.72:1.2><span>Katame pañca? </span><span class="translation sujato">What five? </span></div><p><div class=verse-container id=an5.72:1.3><span>Aniccasaññā, anicce dukkhasaññā, dukkhe anattasaññā, pahānasaññā, virāgasaññā—</span><span class="translation sujato">The perception of impermanence, the perception of suffering in impermanence, the perception of not-self in suffering, the perception of giving up, and the perception of fading away. </span></div><p><div class=verse-container id=an5.72:1.4><span>ime kho, bhikkhave, pañca dhammā bhāvitā bahulīkatā cetovimuttiphalā ca honti cetovimuttiphalānisaṁsā ca, paññāvimuttiphalā ca honti paññāvimuttiphalānisaṁsā ca. </span><span class="translation sujato">These five things, when developed and cultivated, have freedom of heart and freedom by wisdom as their fruit and benefit. </span></div><p><div class=verse-container id=an5.72:1.5><span>Yato kho, bhikkhave, bhikkhu cetovimutto ca hoti paññāvimutto ca—</span><span class="translation sujato">When a mendicant has freedom of heart and freedom by wisdom, </span></div><p><div class=verse-container id=an5.72:1.6><span>ayaṁ vuccati, bhikkhave, ‘bhikkhu ukkhittapaligho itipi, saṅkiṇṇaparikho itipi, abbūḷhesiko itipi, niraggaḷo itipi, ariyo pannaddhajo pannabhāro visaṁyutto itipi’”. </span><span class="translation sujato">such a mendicant is one who is called ‘one who has lifted the cross-bar’, ‘one who has filled in the moat’, ‘one who has pulled up the pillar’, ‘one who is unimpeded’, and also ‘a noble one with banner lowered and burden dropped, detached’. …” </span></div><p><div class=verse-container id=an5.72:2.1><span>“Kathañca, bhikkhave, bhikkhu ukkhittapaligho hoti? </span></div><p><div class=verse-container id=an5.72:2.2><span>Idha, bhikkhave, bhikkhuno avijjā pahīnā hoti ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=an5.72:2.3><span>Evaṁ kho, bhikkhave, bhikkhu ukkhittapaligho hoti. </span></div><p><div class=verse-container id=an5.72:3.1><span>Kathañca, bhikkhave, bhikkhu saṅkiṇṇaparikho hoti? </span></div><p><div class=verse-container id=an5.72:3.2><span>Idha, bhikkhave, bhikkhuno ponobhaviko jātisaṁsāro pahīno hoti ucchinnamūlo tālāvatthukato anabhāvaṅkato āyatiṁ anuppādadhammo. </span></div><p><div class=verse-container id=an5.72:3.3><span>Evaṁ kho, bhikkhave, bhikkhu saṅkiṇṇaparikho hoti. </span></div><p><div class=verse-container id=an5.72:4.1><span>Kathañca, bhikkhave, bhikkhu abbūḷhesiko hoti? </span></div><p><div class=verse-container id=an5.72:4.2><span>Idha, bhikkhave, bhikkhuno taṇhā pahīnā hoti ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=an5.72:4.3><span>Evaṁ kho, bhikkhave, bhikkhu abbūḷhesiko hoti. </span></div><p><div class=verse-container id=an5.72:5.1><span>Kathañca, bhikkhave, bhikkhu niraggaḷo hoti? </span></div><p><div class=verse-container id=an5.72:5.2><span>Idha, bhikkhave, bhikkhuno pañcorambhāgiyāni saṁyojanāni pahīnāni honti ucchinnamūlāni tālāvatthukatāni anabhāvaṅkatāni āyatiṁ anuppādadhammāni. </span></div><p><div class=verse-container id=an5.72:5.3><span>Evaṁ kho, bhikkhave, bhikkhu niraggaḷo hoti. </span></div><p><div class=verse-container id=an5.72:6.1><span>Kathañca, bhikkhave, bhikkhu ariyo pannaddhajo pannabhāro visaṁyutto hoti? </span></div><p><div class=verse-container id=an5.72:6.2><span>Idha, bhikkhave, bhikkhuno asmimāno pahīno hoti ucchinnamūlo tālāvatthukato anabhāvaṅkato āyatiṁ anuppādadhammo. </span></div><p><div class=verse-container id=an5.72:6.3><span>Evaṁ kho, bhikkhave, bhikkhu ariyo pannaddhajo pannabhāro visaṁyutto hotī”ti. </span></div><p><div class=verse-container id=an5.72:6.4><span>Dutiyaṁ. </span></div><div class=flex-between><a href=/canon/en/pli/ms/sutta/an/an0005/an0005P0071.html>Previous</a><a href=/canon/en/pli/ms/sutta/an/an0005/an0005P0073.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>