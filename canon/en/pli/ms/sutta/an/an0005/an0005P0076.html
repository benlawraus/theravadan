<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0076.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0075.html>Previous</a><a href=/canon/en/pli/ms/sutta/an/an0005/an0005P0077.html>Next</a></div><p><div class=verse-container id=an5.76:0.1><span>Aṅguttara Nikāya 5.76 </span><span class="translation sujato">Numbered Discourses 5.76 </span></div><p><div class=verse-container id=an5.76:0.2><span>8. Yodhājīvavagga </span><span class="translation sujato">8. Warriors </span></div><p><div class=verse-container id=an5.76:0.3><span class=big-bold>Dutiyayodhājīvasutta </span><span class="translation sujato">Warriors (2nd) </span></div><p><div class=verse-container id=an5.76:1.1><span>“Pañcime, bhikkhave, yodhājīvā santo saṁvijjamānā lokasmiṁ. </span><span class="translation sujato">“Mendicants, these five warriors are found in the world. </span></div><p><div class=verse-container id=an5.76:1.2><span>Katame pañca? </span><span class="translation sujato">What five? </span></div><p><div class=verse-container id=an5.76:1.3><span>Idha, bhikkhave, ekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. </span><span class="translation sujato">Firstly, one warrior dons his sword and shield, fastens his bow and arrows, and plunges into the thick of battle. </span></div><p><div class=verse-container id=an5.76:1.4><span>So tasmiṁ saṅgāme ussahati vāyamati. </span><span class="translation sujato">He strives and struggles in the battle, </span></div><p><div class=verse-container id=an5.76:1.5><span>Tamenaṁ ussahantaṁ vāyamantaṁ pare hananti pariyāpādenti. </span><span class="translation sujato">but his foes kill him and finish him off. </span></div><p><div class=verse-container id=an5.76:1.6><span>Evarūpopi, bhikkhave, idhekacco yodhājīvo hoti. </span><span class="translation sujato">Some warriors are like that. </span></div><p><div class=verse-container id=an5.76:1.7><span>Ayaṁ, bhikkhave, paṭhamo yodhājīvo santo saṁvijjamāno lokasmiṁ. </span><span class="translation sujato">This is the first warrior found in the world. </span></div><p><div class=verse-container id=an5.76:2.1><span>Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. </span><span class="translation sujato">Furthermore, one warrior dons his sword and shield, fastens his bow and arrows, and plunges into the thick of battle. </span></div><p><div class=verse-container id=an5.76:2.2><span>So tasmiṁ saṅgāme ussahati vāyamati. </span><span class="translation sujato">He strives and struggles in the battle, </span></div><p><div class=verse-container id=an5.76:2.3><span>Tamenaṁ ussahantaṁ vāyamantaṁ pare upalikkhanti, tamenaṁ apanenti; </span><span class="translation sujato">but his foes wound him. </span></div><p><div class=verse-container id=an5.76:2.4><span>apanetvā ñātakānaṁ nenti. </span><span class="translation sujato">He’s carried off and taken to his relatives, </span></div><p><div class=verse-container id=an5.76:2.5><span>So ñātakehi nīyamāno appatvāva ñātake antarāmagge kālaṁ karoti. </span><span class="translation sujato">but he dies on the road before he reaches them. </span></div><p><div class=verse-container id=an5.76:2.6><span>Evarūpopi, bhikkhave, idhekacco yodhājīvo hoti. </span><span class="translation sujato">Some warriors are like that. </span></div><p><div class=verse-container id=an5.76:2.7><span>Ayaṁ, bhikkhave, dutiyo yodhājīvo santo saṁvijjamāno lokasmiṁ. </span><span class="translation sujato">This is the second warrior found in the world. </span></div><p><div class=verse-container id=an5.76:3.1><span>Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. </span><span class="translation sujato">Furthermore, one warrior dons his sword and shield, fastens his bow and arrows, and plunges into the thick of battle. </span></div><p><div class=verse-container id=an5.76:3.2><span>So tasmiṁ saṅgāme ussahati vāyamati. </span><span class="translation sujato">He strives and struggles in the battle, </span></div><p><div class=verse-container id=an5.76:3.3><span>Tamenaṁ ussahantaṁ vāyamantaṁ pare upalikkhanti, tamenaṁ apanenti; </span><span class="translation sujato">but his foes wound him. </span></div><p><div class=verse-container id=an5.76:3.4><span>apanetvā ñātakānaṁ nenti. </span><span class="translation sujato">He’s carried off and taken to his relatives, </span></div><p><div class=verse-container id=an5.76:3.5><span>Tamenaṁ ñātakā upaṭṭhahanti paricaranti. </span><span class="translation sujato">who nurse him and care for him. </span></div><p><div class=verse-container id=an5.76:3.6><span>So ñātakehi upaṭṭhahiyamāno paricariyamāno teneva ābādhena kālaṁ karoti. </span><span class="translation sujato">But he dies of his injuries while in their care. </span></div><p><div class=verse-container id=an5.76:3.7><span>Evarūpopi, bhikkhave, idhekacco yodhājīvo hoti. </span><span class="translation sujato">Some warriors are like that. </span></div><p><div class=verse-container id=an5.76:3.8><span>Ayaṁ, bhikkhave, tatiyo yodhājīvo santo saṁvijjamāno lokasmiṁ. </span><span class="translation sujato">This is the third warrior found in the world. </span></div><p><div class=verse-container id=an5.76:4.1><span>Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. </span><span class="translation sujato">Furthermore, one warrior dons his sword and shield, fastens his bow and arrows, and plunges into the thick of battle. </span></div><p><div class=verse-container id=an5.76:4.2><span>So tasmiṁ saṅgāme ussahati vāyamati. </span><span class="translation sujato">He strives and struggles in the battle, </span></div><p><div class=verse-container id=an5.76:4.3><span>Tamenaṁ ussahantaṁ vāyamantaṁ pare upalikkhanti, tamenaṁ apanenti; </span><span class="translation sujato">but his foes wound him. </span></div><p><div class=verse-container id=an5.76:4.4><span>apanetvā ñātakānaṁ nenti. </span><span class="translation sujato">He’s carried off and taken to his relatives, </span></div><p><div class=verse-container id=an5.76:4.5><span>Tamenaṁ ñātakā upaṭṭhahanti paricaranti. </span><span class="translation sujato">who nurse him and care for him. </span></div><p><div class=verse-container id=an5.76:4.6><span>So ñātakehi upaṭṭhahiyamāno paricariyamāno vuṭṭhāti tamhā ābādhā. </span><span class="translation sujato">And while in their care, he recovers from his injuries. </span></div><p><div class=verse-container id=an5.76:4.7><span>Evarūpopi, bhikkhave, idhekacco yodhājīvo hoti. </span><span class="translation sujato">Some warriors are like that. </span></div><p><div class=verse-container id=an5.76:4.8><span>Ayaṁ, bhikkhave, catuttho yodhājīvo santo saṁvijjamāno lokasmiṁ. </span><span class="translation sujato">This is the fourth warrior found in the world. </span></div><p><div class=verse-container id=an5.76:5.1><span>Puna caparaṁ, bhikkhave, idhekacco yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati. </span><span class="translation sujato">Furthermore, one warrior dons his sword and shield, fastens his bow and arrows, and plunges into the thick of battle. </span></div><p><div class=verse-container id=an5.76:5.2><span>So taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati. </span><span class="translation sujato">He wins victory in battle, establishing himself as foremost in battle. </span></div><p><div class=verse-container id=an5.76:5.3><span>Evarūpopi, bhikkhave, idhekacco yodhājīvo hoti. </span><span class="translation sujato">Some warriors are like that. </span></div><p><div class=verse-container id=an5.76:5.4><span>Ayaṁ, bhikkhave, pañcamo yodhājīvo santo saṁvijjamāno lokasmiṁ. </span><span class="translation sujato">This is the fifth warrior found in the world. </span></div><p><div class=verse-container id=an5.76:5.5><span>Ime kho, bhikkhave, pañca yodhājīvā santo saṁvijjamānā lokasmiṁ. </span><span class="translation sujato">These are the five warriors found in the world. </span></div><p><div class=verse-container id=an5.76:6.1><span>Evamevaṁ kho, bhikkhave, pañcime yodhājīvūpamā puggalā santo saṁvijjamānā bhikkhūsu. </span><span class="translation sujato">In the same way, these five people similar to warriors are found among the monks. </span></div><p><div class=verse-container id=an5.76:6.2><span>Katame pañca? </span><span class="translation sujato">What five? </span></div><p><div class=verse-container id=an5.76:6.3><span>Idha, bhikkhave, bhikkhu aññataraṁ gāmaṁ vā nigamaṁ vā upanissāya viharati. </span><span class="translation sujato">Firstly, a mendicant lives supported by a town or village. </span></div><p><div class=verse-container id=an5.76:6.4><span>So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi. </span><span class="translation sujato">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties. </span></div><p><div class=verse-container id=an5.76:6.5><span>So tattha passati mātugāmaṁ dunnivatthaṁ vā duppārutaṁ vā. </span><span class="translation sujato">There he sees a female scantily clad, with revealing clothes. </span></div><p><div class=verse-container id=an5.76:6.6><span>Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti. </span><span class="translation sujato">Lust infects his mind, </span></div><p><div class=verse-container id=an5.76:6.7><span>So rāgānuddhaṁsitena cittena sikkhaṁ apaccakkhāya dubbalyaṁ anāvikatvā methunaṁ dhammaṁ paṭisevati. </span><span class="translation sujato">and, without resigning the training and declaring his inability to continue, he has sex. </span></div><p><div class=verse-container id=an5.76:7.1><span>Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare hananti pariyāpādenti; tathūpamāhaṁ, bhikkhave, imaṁ puggalaṁ vadāmi. Evarūpopi, bhikkhave, idhekacco puggalo hoti. </span><span class="translation sujato">I say that this person is like the warrior who is killed and finished off by his foes. Some people are like that. </span></div><p><div class=verse-container id=an5.76:7.2><span>Ayaṁ, bhikkhave, paṭhamo yodhājīvūpamo puggalo santo saṁvijjamāno bhikkhūsu. </span><span class="translation sujato">This is the first person similar to a warrior found among the monks. </span></div><p><div class=verse-container id=an5.76:8.1><span>Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati. </span><span class="translation sujato">Furthermore, a mendicant lives supported by a town or village. </span></div><p><div class=verse-container id=an5.76:8.2><span>So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi. </span><span class="translation sujato">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties. </span></div><p><div class=verse-container id=an5.76:8.3><span>So tattha passati mātugāmaṁ dunnivatthaṁ vā duppārutaṁ vā. </span><span class="translation sujato">There he sees a female scantily clad, with revealing clothes. </span></div><p><div class=verse-container id=an5.76:8.4><span>Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti. </span><span class="translation sujato">Lust infects his mind, </span></div><p><div class=verse-container id=an5.76:8.5><span>So rāgānuddhaṁsitena cittena pariḍayhateva kāyena pariḍayhati cetasā. </span><span class="translation sujato">and his body and mind burn with it. </span></div><p><div class=verse-container id=an5.76:8.6><span>Tassa evaṁ hoti: </span><span class="translation sujato">He thinks: </span></div><p><div class=verse-container id=an5.76:8.7><span>‘yannūnāhaṁ ārāmaṁ gantvā bhikkhūnaṁ āroceyyaṁ—</span><span class="translation sujato">‘Why don’t I visit the monastery and tell the monks: </span></div><p><div class=verse-container id=an5.76:8.8><span>rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ; </span><span class="translation sujato">“Reverends, I am overcome with lust, mired in lust. I am unable to keep up the spiritual life. </span></div><p><div class=verse-container id=an5.76:8.9><span>sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I declare my inability to continue training. I reject it and will return to a lesser life.”’ </span></div><p><div class=verse-container id=an5.76:8.10><span>So ārāmaṁ gacchanto appatvāva ārāmaṁ antarāmagge sikkhādubbalyaṁ āvikatvā sikkhaṁ paccakkhāya hīnāyāvattati. </span><span class="translation sujato">But while traveling on the road, before he reaches the monastery he declares his inability to continue training. He rejects it and returns to a lesser life. </span></div><p><div class=verse-container id=an5.76:9.1><span>Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare upalikkhanti, tamenaṁ apanenti; apanetvā ñātakānaṁ nenti. So ñātakehi nīyamāno appatvāva ñātake antarāmagge kālaṁ karoti; tathūpamāhaṁ, bhikkhave, imaṁ puggalaṁ vadāmi. Evarūpopi, bhikkhave, idhekacco puggalo hoti. </span><span class="translation sujato">I say that this person is like the warrior who is taken to his relatives for care, but he dies on the road before he reaches them. Some people are like that. </span></div><p><div class=verse-container id=an5.76:9.2><span>Ayaṁ, bhikkhave, dutiyo yodhājīvūpamo puggalo santo saṁvijjamāno bhikkhūsu. </span><span class="translation sujato">This is the second person similar to a warrior found among the monks. </span></div><p><div class=verse-container id=an5.76:10.1><span>Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati. </span><span class="translation sujato">Furthermore, a mendicant lives supported by a town or village. </span></div><p><div class=verse-container id=an5.76:10.2><span>So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi. </span><span class="translation sujato">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties. </span></div><p><div class=verse-container id=an5.76:10.3><span>So tattha passati mātugāmaṁ dunnivatthaṁ vā duppārutaṁ vā. </span><span class="translation sujato">There he sees a female scantily clad, with revealing clothes. </span></div><p><div class=verse-container id=an5.76:10.4><span>Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti. </span><span class="translation sujato">Lust infects his mind, </span></div><p><div class=verse-container id=an5.76:10.5><span>So rāgānuddhaṁsitena cittena pariḍayhateva kāyena pariḍayhati cetasā. </span><span class="translation sujato">and his body and mind burn with it. </span></div><p><div class=verse-container id=an5.76:10.6><span>Tassa evaṁ hoti: </span><span class="translation sujato">He thinks: </span></div><p><div class=verse-container id=an5.76:10.7><span>‘yannūnāhaṁ ārāmaṁ gantvā bhikkhūnaṁ āroceyyaṁ—</span><span class="translation sujato">‘Why don’t I visit the monastery and tell the monks: </span></div><p><div class=verse-container id=an5.76:10.8><span>rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ; </span><span class="translation sujato">“Reverends, I am overcome with lust, mired in lust. I am unable to keep up the spiritual life. </span></div><p><div class=verse-container id=an5.76:10.9><span>sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I declare my inability to continue training. I reject it and will return to a lesser life.”’ </span></div><p><div class=verse-container id=an5.76:10.10><span>So ārāmaṁ gantvā bhikkhūnaṁ āroceti: </span><span class="translation sujato">He goes to the monastery and tells the monks: </span></div><p><div class=verse-container id=an5.76:10.11><span>‘rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ; </span><span class="translation sujato">‘Reverends, I am overcome with lust, mired in lust. I am unable to keep up the spiritual life. </span></div><p><div class=verse-container id=an5.76:10.12><span>sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I declare my inability to continue training. I reject it and will return to a lesser life.’ </span></div><p><div class=verse-container id=an5.76:11.1><span>Tamenaṁ sabrahmacārī ovadanti anusāsanti: </span><span class="translation sujato">His spiritual companions advise and instruct him: </span></div><p><div class=verse-container id=an5.76:11.2><span>‘appassādā, āvuso, kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">‘Reverend, the Buddha says that sensual pleasures give little gratification and much suffering and distress, and they are all the more full of drawbacks. </span></div><p><div class=verse-container id=an5.76:11.3><span>Aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">With the similes of a skeleton … </span></div><p><div class=verse-container id=an5.76:11.4><span>Maṁsapesūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a scrap of meat … </span></div><p><div class=verse-container id=an5.76:11.5><span>Tiṇukkūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a grass torch … </span></div><p><div class=verse-container id=an5.76:11.6><span>Aṅgārakāsūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a pit of glowing coals … </span></div><p><div class=verse-container id=an5.76:11.7><span>Supinakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a dream … </span></div><p><div class=verse-container id=an5.76:11.8><span>Yācitakūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">borrowed goods … </span></div><p><div class=verse-container id=an5.76:11.9><span>Rukkhaphalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">fruit on a tree … </span></div><p><div class=verse-container id=an5.76:11.10><span>Asisūnūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a butcher’s knife and chopping board … </span></div><p><div class=verse-container id=an5.76:11.11><span>Sattisūlūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">swords and spears … </span></div><p><div class=verse-container id=an5.76:11.12><span>Sappasirūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a snake’s head, the Buddha says that sensual pleasures give little gratification and much suffering and distress, and they are all the more full of drawbacks. </span></div><p><div class=verse-container id=an5.76:11.13><span>Abhiramatāyasmā brahmacariye; </span><span class="translation sujato">Be happy with the spiritual life. </span></div><p><div class=verse-container id=an5.76:11.14><span>māyasmā sikkhādubbalyaṁ āvikatvā sikkhaṁ paccakkhāya hīnāyāvattī’ti. </span><span class="translation sujato">Venerable, please don’t declare your inability to continue training, reject it and return to a lesser life.’ </span></div><p><div class=verse-container id=an5.76:12.1><span>So sabrahmacārīhi evaṁ ovadiyamāno evaṁ anusāsiyamāno evamāha: </span><span class="translation sujato">When thus advised and instructed by his spiritual companions, he says: </span></div><p><div class=verse-container id=an5.76:12.2><span>‘kiñcāpi, āvuso, appassādā kāmā vuttā bhagavatā bahudukkhā bahupāyāsā, ādīnavo ettha bhiyyo; </span><span class="translation sujato">‘Reverends, even though the Buddha says that sensual pleasures give little gratification and much suffering and distress, and they are all the more full of drawbacks, </span></div><p><div class=verse-container id=an5.76:12.3><span>atha kho nevāhaṁ sakkomi brahmacariyaṁ sandhāretuṁ, sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I am unable to keep up the spiritual life. I declare my inability to continue training. I reject it and will return to a lesser life.’ </span></div><p><div class=verse-container id=an5.76:12.4><span>So sikkhādubbalyaṁ āvikatvā sikkhaṁ paccakkhāya hīnāyāvattati. </span><span class="translation sujato">Declaring his inability to continue training, he rejects it and returns to a lesser life. </span></div><p><div class=verse-container id=an5.76:13.1><span>Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare upalikkhanti, tamenaṁ apanenti; apanetvā ñātakānaṁ nenti, tamenaṁ ñātakā upaṭṭhahanti paricaranti. So ñātakehi upaṭṭhahiyamāno paricariyamāno teneva ābādhena kālaṁ karoti; tathūpamāhaṁ, bhikkhave, imaṁ puggalaṁ vadāmi. Evarūpopi, bhikkhave, idhekacco puggalo hoti. </span><span class="translation sujato">I say that this person is like the warrior who dies of his injuries while in the care of his relatives. Some people are like that. </span></div><p><div class=verse-container id=an5.76:13.2><span>Ayaṁ, bhikkhave, tatiyo yodhājīvūpamo puggalo santo saṁvijjamāno bhikkhūsu. </span><span class="translation sujato">This is the third person similar to a warrior found among the monks. </span></div><p><div class=verse-container id=an5.76:14.1><span>Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati. </span><span class="translation sujato">Furthermore, a mendicant lives supported by a town or village. </span></div><p><div class=verse-container id=an5.76:14.2><span>So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati arakkhiteneva kāyena arakkhitāya vācāya arakkhitena cittena anupaṭṭhitāya satiyā asaṁvutehi indriyehi. </span><span class="translation sujato">He robes up in the morning and, taking his bowl and robe, enters a village or town for alms without guarding body, speech, and mind, without establishing mindfulness, and without restraining the sense faculties. </span></div><p><div class=verse-container id=an5.76:14.3><span>So tattha passati mātugāmaṁ dunnivatthaṁ vā duppārutaṁ vā. </span><span class="translation sujato">There he sees a female scantily clad, with revealing clothes. </span></div><p><div class=verse-container id=an5.76:14.4><span>Tassa taṁ mātugāmaṁ disvā dunnivatthaṁ vā duppārutaṁ vā rāgo cittaṁ anuddhaṁseti. </span><span class="translation sujato">Lust infects his mind, </span></div><p><div class=verse-container id=an5.76:14.5><span>So rāgānuddhaṁsitena cittena pariḍayhateva kāyena pariḍayhati cetasā. </span><span class="translation sujato">and his body and mind burn with it. </span></div><p><div class=verse-container id=an5.76:14.6><span>Tassa evaṁ hoti: </span><span class="translation sujato">He thinks: </span></div><p><div class=verse-container id=an5.76:14.7><span>‘yannūnāhaṁ ārāmaṁ gantvā bhikkhūnaṁ āroceyyaṁ—</span><span class="translation sujato">‘Why don’t I visit the monastery and tell the monks: </span></div><p><div class=verse-container id=an5.76:14.8><span>rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ; </span><span class="translation sujato">“Reverends, I am overcome with lust, mired in lust. I am unable to keep up the spiritual life. </span></div><p><div class=verse-container id=an5.76:14.9><span>sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I declare my inability to continue training. I reject it and will return to a lesser life.”’ </span></div><p><div class=verse-container id=an5.76:14.10><span>So ārāmaṁ gantvā bhikkhūnaṁ āroceti: </span><span class="translation sujato">He goes to the monastery and tells the monks: </span></div><p><div class=verse-container id=an5.76:14.11><span>‘rāgapariyuṭṭhitomhi, āvuso, rāgapareto, na sakkomi brahmacariyaṁ sandhāretuṁ; </span><span class="translation sujato">‘Reverends, I am overcome with lust, mired in lust. I am unable to keep up the spiritual life. </span></div><p><div class=verse-container id=an5.76:14.12><span>sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I declare my inability to continue training. I reject it and will return to a lesser life.’ </span></div><p><div class=verse-container id=an5.76:15.1><span>Tamenaṁ sabrahmacārī ovadanti anusāsanti: </span><span class="translation sujato">His spiritual companions advise and instruct him: </span></div><p><div class=verse-container id=an5.76:15.2><span>‘appassādā, āvuso, kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">‘Reverend, the Buddha says that sensual pleasures give little gratification and much suffering and distress, and they are all the more full of drawbacks. </span></div><p><div class=verse-container id=an5.76:15.3><span>Aṭṭhikaṅkalūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">With the simile of a skeleton … </span></div><p><div class=verse-container id=an5.76:15.4><span>Maṁsapesūpamā kāmā vuttā bhagavatā …pe… tiṇukkūpamā kāmā vuttā bhagavatā … aṅgārakāsūpamā kāmā vuttā bhagavatā … supinakūpamā kāmā vuttā bhagavatā … yācitakūpamā kāmā vuttā bhagavatā … rukkhaphalūpamā kāmā vuttā bhagavatā … asisūnūpamā kāmā vuttā bhagavatā … sattisūlūpamā kāmā vuttā bhagavatā … sappasirūpamā kāmā vuttā bhagavatā bahudukkhā bahupāyāsā, ādīnavo ettha bhiyyo. </span><span class="translation sujato">a scrap of meat … a grass torch … a pit of glowing coals … a dream … borrowed goods … fruit on a tree … a butcher’s knife and chopping board … swords and spears … a snake’s head, the Buddha says that sensual pleasures give little gratification and much suffering and distress, and they are all the more full of drawbacks. </span></div><p><div class=verse-container id=an5.76:15.5><span>Abhiramatāyasmā brahmacariye; </span><span class="translation sujato">Be happy with the spiritual life. </span></div><p><div class=verse-container id=an5.76:15.6><span>māyasmā sikkhādubbalyaṁ āvikatvā sikkhaṁ paccakkhāya hīnāyāvattī’ti. </span><span class="translation sujato">Venerable, please don’t declare your inability to continue training, reject it and return to a lesser life.’ </span></div><p><div class=verse-container id=an5.76:16.1><span>So sabrahmacārīhi evaṁ ovadiyamāno evaṁ anusāsiyamāno evamāha: </span><span class="translation sujato">When thus advised and instructed by his spiritual companions, he says: </span></div><p><div class=verse-container id=an5.76:16.2><span>‘ussahissāmi, āvuso, vāyamissāmi, āvuso, abhiramissāmi, āvuso. </span><span class="translation sujato">‘I’ll try, reverends, I’ll struggle, I’ll be happy. </span></div><p><div class=verse-container id=an5.76:16.3><span>Na dānāhaṁ, āvuso, sikkhādubbalyaṁ āvikatvā sikkhaṁ paccakkhāya hīnāyāvattissāmī’ti. </span><span class="translation sujato">I won’t now declare my inability to continue training, reject it and return to a lesser life.’ </span></div><p><div class=verse-container id=an5.76:17.1><span>Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so tasmiṁ saṅgāme ussahati vāyamati, tamenaṁ ussahantaṁ vāyamantaṁ pare upalikkhanti, tamenaṁ apanenti; apanetvā ñātakānaṁ nenti, tamenaṁ ñātakā upaṭṭhahanti paricaranti. So ñātakehi upaṭṭhahiyamāno paricariyamāno vuṭṭhāti tamhā ābādhā; tathūpamāhaṁ, bhikkhave, imaṁ puggalaṁ vadāmi. </span><span class="translation sujato">I say that this person is like the warrior who recovers from his injuries while in the care of his relatives. </span></div><p><div class=verse-container id=an5.76:17.2><span>Evarūpopi, bhikkhave, idhekacco puggalo hoti. </span><span class="translation sujato">Some people are like that. </span></div><p><div class=verse-container id=an5.76:17.3><span>Ayaṁ, bhikkhave, catuttho yodhājīvūpamo puggalo santo saṁvijjamāno bhikkhūsu. </span><span class="translation sujato">This is the fourth person similar to a warrior found among the monks. </span></div><p><div class=verse-container id=an5.76:18.1><span>Puna caparaṁ, bhikkhave, bhikkhu aññataraṁ gāmaṁ vā nigamaṁ vā upanissāya viharati. </span><span class="translation sujato">Furthermore, a mendicant lives supported by a town or village. </span></div><p><div class=verse-container id=an5.76:18.2><span>So pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisati rakkhiteneva kāyena rakkhitāya vācāya rakkhitena cittena upaṭṭhitāya satiyā saṁvutehi indriyehi. </span><span class="translation sujato">He robes up in the morning and, taking his bowl and robe, enters a village or town, guarding body, speech, and mind, establishing mindfulness, and restraining the sense faculties. </span></div><p><div class=verse-container id=an5.76:18.3><span>So cakkhunā rūpaṁ disvā na nimittaggāhī hoti nānubyañjanaggāhī. </span><span class="translation sujato">Seeing a sight with his eyes, he doesn’t get caught up in the features and details. </span></div><p><div class=verse-container id=an5.76:18.4><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ; cakkhundriye saṁvaraṁ āpajjati. </span><span class="translation sujato">If the faculty of sight were left unrestrained, bad unskillful qualities of covetousness and displeasure would become overwhelming. For this reason, he practices restraint, protecting the faculty of sight, and achieving restraint over it. </span></div><p><div class=verse-container id=an5.76:18.5><span>Sotena saddaṁ sutvā … </span><span class="translation sujato">Hearing a sound with his ears … </span></div><p><div class=verse-container id=an5.76:18.6><span>ghānena gandhaṁ ghāyitvā … </span><span class="translation sujato">Smelling an odor with his nose … </span></div><p><div class=verse-container id=an5.76:18.7><span>jivhāya rasaṁ sāyitvā … </span><span class="translation sujato">Tasting a flavor with his tongue … </span></div><p><div class=verse-container id=an5.76:18.8><span>kāyena phoṭṭhabbaṁ phusitvā … </span><span class="translation sujato">Feeling a touch with his body … </span></div><p><div class=verse-container id=an5.76:18.9><span>manasā dhammaṁ viññāya na nimittaggāhī hoti nānubyañjanaggāhī. </span><span class="translation sujato">Knowing an idea with his mind, he doesn’t get caught up in the features and details. </span></div><p><div class=verse-container id=an5.76:18.10><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ; manindriye saṁvaraṁ āpajjati. </span><span class="translation sujato">If the faculty of mind were left unrestrained, bad unskillful qualities of covetousness and displeasure would become overwhelming. For this reason, he practices restraint, protecting the faculty of mind, and achieving restraint over it. </span></div><p><div class=verse-container id=an5.76:18.11><span>So pacchābhattaṁ piṇḍapātapaṭikkanto </span><span class="translation sujato">Then after the meal, on his return from almsround, </span></div><p><div class=verse-container id=an5.76:18.12><span>vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><span class="translation sujato">he frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span></div><p><div class=verse-container id=an5.76:18.13><span>So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">Gone to a wilderness, or to the root of a tree, or to an empty hut, he sits down cross-legged, sets his body straight, and establishes mindfulness in his presence. </span></div><p><div class=verse-container id=an5.76:18.14><span>So abhijjhaṁ loke pahāya …pe… so ime pañca nīvaraṇe pahāya cetaso upakkilese paññāya dubbalīkaraṇe </span><span class="translation sujato">He gives up these five hindrances, corruptions of the heart that weaken wisdom. </span></div><p><div class=verse-container id=an5.76:18.15><span>vivicceva kāmehi …pe… catutthaṁ jhānaṁ upasampajja viharati. </span><span class="translation sujato">Then, quite secluded from sensual pleasures, secluded from unskillful qualities, he enters and remains in the first absorption … second absorption … third absorption … fourth absorption. </span></div><p><div class=verse-container id=an5.76:19.1><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti. </span><span class="translation sujato">When his mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—he extends it toward knowledge of the ending of defilements. </span></div><p><div class=verse-container id=an5.76:19.2><span>So ‘idaṁ dukkhan’ti yathābhūtaṁ pajānāti …pe… </span><span class="translation sujato">He truly understands: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. He truly understands: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. Knowing and seeing like this, his mind is freed from the defilements of sensuality, desire to be reborn, and ignorance. When freed, he knows ‘it is freed’. </span></div><p><div class=verse-container id=an5.76:19.3><span>nāparaṁ itthattāyāti pajānāti. </span><span class="translation sujato">He understands: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=an5.76:20.1><span>Seyyathāpi so, bhikkhave, yodhājīvo asicammaṁ gahetvā dhanukalāpaṁ sannayhitvā viyūḷhaṁ saṅgāmaṁ otarati, so taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati; tathūpamāhaṁ, bhikkhave, imaṁ puggalaṁ vadāmi. </span><span class="translation sujato">I say that this person is like the warrior who dons his sword and shield, fastens his bow and arrows, and plunges into the thick of battle. He wins victory in battle, establishing himself as foremost in battle. </span></div><p><div class=verse-container id=an5.76:20.2><span>Evarūpopi, bhikkhave, idhekacco puggalo hoti. </span><span class="translation sujato">Some people are like that. </span></div><p><div class=verse-container id=an5.76:20.3><span>Ayaṁ, bhikkhave, pañcamo yodhājīvūpamo puggalo santo saṁvijjamāno bhikkhūsu. </span><span class="translation sujato">This is the fifth person similar to a warrior found among the monks. </span></div><p><div class=verse-container id=an5.76:20.4><span>Ime kho, bhikkhave, pañca yodhājīvūpamā puggalā santo saṁvijjamānā bhikkhūsū”ti. </span><span class="translation sujato">These five people similar to warriors are found among the monks.” </span></div><p><div class=verse-container id=an5.76:20.5><span>Chaṭṭhaṁ. </span></div><div class=flex-between><a href=/canon/en/pli/ms/sutta/an/an0005/an0005P0075.html>Previous</a><a href=/canon/en/pli/ms/sutta/an/an0005/an0005P0077.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>