<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0133.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0132.html>Previous</a><a href=/canon/en/pli/ms/sutta/an/an0005/an0005P0134.html>Next</a></div><p id=an5.133:0.1><span class=root>Aṅguttara Nikāya 5.133 </span><br> <span class=sujato>Numbered Discourses 5.133 </span><br><p id=an5.133:0.2><span class=root>14. Rājavagga </span><br> <span class=sujato>14. Kings </span><br><p id=an5.133:0.3><span class="root big-bold">Dhammarājāsutta </span><br> <span class=sujato>A Principled King </span><br><p id=an5.133:1.1><span class=root>“Yopi so, bhikkhave, rājā cakkavattī dhammiko dhammarājā, sopi na arājakaṁ cakkaṁ vattetī”ti. </span><br> <span class=sujato>“Mendicants, even a wheel-turning monarch, a just and principled king, does not wield power without having their own king.” </span><br><p id=an5.133:1.2><span class=root>Evaṁ vutte aññataro bhikkhu bhagavantaṁ etadavoca: </span><br> <span class=sujato>When he said this, one of the mendicants asked the Buddha, </span><br><p id=an5.133:1.3><span class=root>“ko pana, bhante, rañño cakkavattissa dhammikassa dhammarañño rājā”ti? </span><br> <span class=sujato>“But who is the king of the wheel-turning monarch, the just and principled king?” </span><br><p id=an5.133:1.4><span class=root>“Dhammo, bhikkhū”ti bhagavā avoca. </span><br> <span class=sujato>“It is principle, monk,” said the Buddha. </span><br><p id=an5.133:2.1><span class=root>“Idha, bhikkhu, rājā cakkavattī dhammiko dhammarājā dhammaññeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati antojanasmiṁ. </span><br> <span class=sujato>“Monk, a wheel-turning monarch provides just protection and security for his court, relying only on principle—honoring, respecting, and venerating principle, having principle as his flag, banner, and authority. </span><br><p id=an5.133:3.1><span class=root>Puna caparaṁ, bhikkhu, rājā cakkavattī dhammiko dhammarājā dhammaññeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati khattiyesu anuyantesu …pe… balakāyasmiṁ brāhmaṇagahapatikesu negamajānapadesu samaṇabrāhmaṇesu migapakkhīsu. </span><br> <span class=sujato>He provides just protection and security for his aristocrats, vassals, troops, brahmins and householders, people of town and country, ascetics and brahmins, beasts and birds. </span><br><p id=an5.133:3.2><span class=root>Sa kho so, bhikkhu, rājā cakkavattī dhammiko dhammarājā dhammaññeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahitvā antojanasmiṁ dhammikaṁ rakkhāvaraṇaguttiṁ saṁvidahitvā khattiyesu anuyantesu balakāyasmiṁ brāhmaṇagahapatikesu negamajānapadesu samaṇabrāhmaṇesu migapakkhīsu dhammeneva cakkaṁ pavatteti; </span><br> <span class=sujato>When he has done this, he wields power only in a principled manner. </span><br><p id=an5.133:3.3><span class=root>taṁ hoti cakkaṁ appaṭivattiyaṁ kenaci manussabhūtena paccatthikena pāṇinā. </span><br> <span class=sujato>And this power cannot be undermined by any human enemy. </span><br><p id=an5.133:4.1><span class=root>Evamevaṁ kho, bhikkhu, tathāgato arahaṁ sammāsambuddho dhammiko dhammarājā dhammaññeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati bhikkhūsu: </span><br> <span class=sujato>In the same way, monk, a Realized One, a perfected one, a fully awakened Buddha, a just and principled king, provides just protection and security for the monks, relying only on principle—honoring, respecting, and venerating principle, having principle as his flag, banner, and authority. </span><br><p id=an5.133:4.2><span class=root>‘evarūpaṁ kāyakammaṁ sevitabbaṁ, evarūpaṁ kāyakammaṁ na sevitabbaṁ; </span><br> <span class=sujato>‘This kind of bodily action should be cultivated. This kind of bodily action should not be cultivated. </span><br><p id=an5.133:4.3><span class=root>evarūpaṁ vacīkammaṁ sevitabbaṁ, evarūpaṁ vacīkammaṁ na sevitabbaṁ; </span><br> <span class=sujato>This kind of verbal action should be cultivated. This kind of verbal action should not be cultivated. </span><br><p id=an5.133:4.4><span class=root>evarūpaṁ manokammaṁ sevitabbaṁ, evarūpaṁ manokammaṁ na sevitabbaṁ; </span><br> <span class=sujato>This kind of mental action should be cultivated. This kind of mental action should not be cultivated. </span><br><p id=an5.133:4.5><span class=root>evarūpo ājīvo sevitabbo, evarūpo ājīvo na sevitabbo; </span><br> <span class=sujato>This kind of livelihood should be cultivated. This kind of livelihood should not be cultivated. </span><br><p id=an5.133:4.6><span class=root>evarūpo gāmanigamo sevitabbo, evarūpo gāmanigamo na sevitabbo’ti. </span><br> <span class=sujato>This kind of village or town should be cultivated. This kind of village or town should not be cultivated.’ </span><br><p id=an5.133:5.1><span class=root>Puna caparaṁ, bhikkhu, tathāgato arahaṁ sammāsambuddho dhammiko dhammarājā dhammaññeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahati bhikkhunīsu …pe… upāsakesu …pe… upāsikāsu: </span><br> <span class=sujato>In the same way, monk, a Realized One, a perfected one, a fully awakened Buddha, a just and principled king, provides just protection and security for the nuns … laymen … laywomen, relying only on principle—honoring, respecting, and venerating principle, having principle as his flag, banner, and authority. </span><br><p id=an5.133:5.2><span class=root>‘evarūpaṁ kāyakammaṁ sevitabbaṁ, evarūpaṁ kāyakammaṁ na sevitabbaṁ; </span><br> <span class=sujato>‘This kind of bodily action should be cultivated. This kind of bodily action should not be cultivated. </span><br><p id=an5.133:5.3><span class=root>evarūpaṁ vacīkammaṁ sevitabbaṁ, evarūpaṁ vacīkammaṁ na sevitabbaṁ; </span><br> <span class=sujato>This kind of verbal action should be cultivated. This kind of verbal action should not be cultivated. </span><br><p id=an5.133:5.4><span class=root>evarūpaṁ manokammaṁ sevitabbaṁ, evarūpaṁ manokammaṁ na sevitabbaṁ; </span><br> <span class=sujato>This kind of mental action should be cultivated. This kind of mental action should not be cultivated. </span><br><p id=an5.133:5.5><span class=root>evarūpo ājīvo sevitabbo, evarūpo ājīvo na sevitabbo; </span><br> <span class=sujato>This kind of livelihood should be cultivated. This kind of livelihood should not be cultivated. </span><br><p id=an5.133:5.6><span class=root>evarūpo gāmanigamo sevitabbo, evarūpo gāmanigamo na sevitabbo’ti. </span><br> <span class=sujato>This kind of village or town should be cultivated. This kind of village or town should not be cultivated.’ </span><br><p id=an5.133:6.1><span class=root>Sa kho so, bhikkhu, tathāgato arahaṁ sammāsambuddho dhammiko dhammarājā dhammaññeva nissāya dhammaṁ sakkaronto dhammaṁ garuṁ karonto dhammaṁ apacāyamāno dhammaddhajo dhammaketu dhammādhipateyyo dhammikaṁ rakkhāvaraṇaguttiṁ saṁvidahitvā bhikkhūsu, dhammikaṁ rakkhāvaraṇaguttiṁ saṁvidahitvā bhikkhunīsu, dhammikaṁ rakkhāvaraṇaguttiṁ saṁvidahitvā upāsakesu, dhammikaṁ rakkhāvaraṇaguttiṁ saṁvidahitvā upāsikāsu dhammeneva anuttaraṁ dhammacakkaṁ pavatteti; </span><br> <span class=sujato>When a Realized One, a perfected one, a fully awakened Buddha has provided just protection and security for the monks, nuns, laymen, and laywomen, he rolls forth the supreme Wheel of Dhamma only in a principled manner. </span><br><p id=an5.133:6.2><span class=root>taṁ hoti cakkaṁ appaṭivattiyaṁ samaṇena vā brāhmaṇena vā devena vā mārena vā brahmunā vā kenaci vā lokasmin”ti. </span><br> <span class=sujato>And that wheel cannot be rolled back by any ascetic or brahmin or god or Māra or divinity or by anyone in the world.” </span><br><p id=an5.133:6.3><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>