<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0041.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0040.html>Previous</a><a href=/canon/en/pli/ms/sutta/an/an0005/an0005P0042.html>Next</a></div><p id=an5.41:0.1><span class=root>Aṅguttara Nikāya 5.41 </span><br> <span class=sujato>Numbered Discourses 5.41 </span><br><p id=an5.41:0.2><span class=root>5. Muṇḍarājavagga </span><br> <span class=sujato>5. With King Muṇḍa </span><br><p id=an5.41:0.3><span class="root big-bold">Ādiyasutta </span><br> <span class=sujato>Getting Rich </span><br><p id=an5.41:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an5.41:1.2><span class=root>Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca: </span><br> <span class=sujato>Then the householder Anāthapiṇḍika went up to the Buddha, bowed, and sat down to one side. The Buddha said to him: </span><br><p id=an5.41:1.3><span class=root>“pañcime, gahapati, bhogānaṁ ādiyā. </span><br> <span class=sujato>“Householder, there are these five reasons to get rich. </span><br><p id=an5.41:1.4><span class=root>Katame pañca? </span><br> <span class=sujato>What five? </span><br><p id=an5.41:1.5><span class=root>Idha, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi attānaṁ sukheti pīṇeti sammā sukhaṁ pariharati; </span><br> <span class=sujato>Firstly, with his legitimate wealth—earned by his efforts and initiative, built up with his own hands, gathered by the sweat of the brow—a noble disciple makes himself happy and pleased, keeping himself properly happy. </span><br><p id=an5.41:1.6><span class=root>mātāpitaro sukheti pīṇeti sammā sukhaṁ pariharati; </span><br> <span class=sujato>He makes his mother and father happy … </span><br><p id=an5.41:1.7><span class=root>puttadāradāsakammakaraporise sukheti pīṇeti sammā sukhaṁ pariharati. </span><br> <span class=sujato>He makes his children, partners, bondservants, workers, and staff happy … </span><br><p id=an5.41:1.8><span class=root>Ayaṁ paṭhamo bhogānaṁ ādiyo. </span><br> <span class=sujato>This is the first reason to get rich. </span><br><p id=an5.41:2.1><span class=root>Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi mittāmacce sukheti pīṇeti sammā sukhaṁ pariharati. </span><br> <span class=sujato>Furthermore, with his legitimate wealth he makes his friends and colleagues happy … </span><br><p id=an5.41:2.2><span class=root>Ayaṁ dutiyo bhogānaṁ ādiyo. </span><br> <span class=sujato>This is the second reason to get rich. </span><br><p id=an5.41:3.1><span class=root>Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi yā tā honti āpadā—</span><br> <span class=sujato>Furthermore, with his legitimate wealth he protects himself against losses from such things as fire, water, kings, bandits, or unloved heirs. </span><br><p id=an5.41:3.2><span class=root>aggito vā udakato vā rājato vā corato vā appiyato vā dāyādato—</span><br><p id=an5.41:3.3><span class=root>tathārūpāsu āpadāsu bhogehi pariyodhāya vattati, sotthiṁ attānaṁ karoti. </span><br> <span class=sujato>He keeps himself safe. </span><br><p id=an5.41:3.4><span class=root>Ayaṁ tatiyo bhogānaṁ ādiyo. </span><br> <span class=sujato>This is the third reason to get rich. </span><br><p id=an5.41:4.1><span class=root>Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi pañcabaliṁ kattā hoti. </span><br> <span class=sujato>Furthermore, with his legitimate wealth he makes five spirit-offerings: </span><br><p id=an5.41:4.2><span class=root>Ñātibaliṁ, atithibaliṁ, pubbapetabaliṁ, rājabaliṁ, devatābaliṁ—</span><br> <span class=sujato>to relatives, guests, ancestors, king, and deities. </span><br><p id=an5.41:4.3><span class=root>ayaṁ catuttho bhogānaṁ ādiyo. </span><br> <span class=sujato>This is the fourth reason to get rich. </span><br><p id=an5.41:5.1><span class=root>Puna caparaṁ, gahapati, ariyasāvako uṭṭhānavīriyādhigatehi bhogehi bāhābalaparicitehi sedāvakkhittehi dhammikehi dhammaladdhehi ye te samaṇabrāhmaṇā madappamādā paṭiviratā khantisoracce niviṭṭhā ekamattānaṁ damenti ekamattānaṁ samenti ekamattānaṁ parinibbāpenti, tathārūpesu samaṇabrāhmaṇesu uddhaggikaṁ dakkhiṇaṁ patiṭṭhāpeti sovaggikaṁ sukhavipākaṁ saggasaṁvattanikaṁ. </span><br> <span class=sujato>Furthermore, with his legitimate wealth he establishes an uplifting religious donation for ascetics and brahmins—those who refrain from intoxication and negligence, are settled in patience and sweetness, and who tame, calm, and extinguish themselves—that’s conducive to heaven, ripens in happiness, and leads to heaven. </span><br><p id=an5.41:5.2><span class=root>Ayaṁ pañcamo bhogānaṁ ādiyo. </span><br> <span class=sujato>This is the fifth reason to get rich. </span><br><p id=an5.41:5.3><span class=root>Ime kho, gahapati, pañca bhogānaṁ ādiyā. </span><br> <span class=sujato>These are the five reasons to get rich. </span><br><p id=an5.41:6.1><span class=root>Tassa ce, gahapati, ariyasāvakassa ime pañca bhogānaṁ ādiye ādiyato bhogā parikkhayaṁ gacchanti, tassa evaṁ hoti: </span><br> <span class=sujato>Now if the riches a noble disciple gets for these five reasons run out, he thinks: </span><br><p id=an5.41:6.2><span class=root>‘ye vata bhogānaṁ ādiyā te cāhaṁ ādiyāmi bhogā ca me parikkhayaṁ gacchantī’ti. </span><br> <span class=sujato>‘So, the riches I have obtained for these reasons are running out.’ </span><br><p id=an5.41:6.3><span class=root>Itissa hoti avippaṭisāro. </span><br> <span class=sujato>And so he has no regrets. </span><br><p id=an5.41:6.4><span class=root>Tassa ce, gahapati, ariyasāvakassa ime pañca bhogānaṁ ādiye ādiyato bhogā abhivaḍḍhanti, tassa evaṁ hoti: </span><br> <span class=sujato>But if the riches a noble disciple gets for these five reasons increase, he thinks: </span><br><p id=an5.41:6.5><span class=root>‘ye vata bhogānaṁ ādiyā te cāhaṁ ādiyāmi bhogā ca me abhivaḍḍhantī’ti. </span><br> <span class=sujato>‘So, the riches I have obtained for these reasons are increasing.’ </span><br><p id=an5.41:6.6><span class=root>Itissa hoti ubhayeneva avippaṭisāroti. </span><br> <span class=sujato>And so he has no regrets in both cases. </span><br><p id=an5.41:7.1><span class=root>Bhuttā bhogā bhatā bhaccā, </span><br> <span class=sujato>‘I’ve enjoyed my wealth, supporting those who depend on me; </span><br><p id=an5.41:7.2><span class=root>vitiṇṇā āpadāsu me; </span><br> <span class=sujato>I’ve overcome losses; </span><br><p id=an5.41:7.3><span class=root>Uddhaggā dakkhiṇā dinnā, </span><br> <span class=sujato>I’ve given uplifting religious donations; </span><br><p id=an5.41:7.4><span class=root>atho pañcabalīkatā; </span><br> <span class=sujato>and made the five spirit-offerings. </span><br><p id=an5.41:7.5><span class=root>Upaṭṭhitā sīlavanto, </span><br> <span class=sujato>I have looked after the ethical and </span><br><p id=an5.41:7.6><span class=root>saññatā brahmacārayo. </span><br> <span class=sujato>disciplined spiritual practitioners. </span><br><p id=an5.41:8.1><span class=root>Yadatthaṁ bhogaṁ iccheyya, </span><br> <span class=sujato>I’ve achieved the purpose </span><br><p id=an5.41:8.2><span class=root>paṇḍito gharamāvasaṁ; </span><br> <span class=sujato>for which an astute lay person </span><br><p id=an5.41:8.3><span class=root>So me attho anuppatto, </span><br> <span class=sujato>wishes to gain wealth. </span><br><p id=an5.41:8.4><span class=root>kataṁ ananutāpiyaṁ. </span><br> <span class=sujato>I don’t regret what I’ve done.’ </span><br><p id=an5.41:9.1><span class=root>Etaṁ anussaraṁ macco, </span><br> <span class=sujato>A mortal person who recollects this </span><br><p id=an5.41:9.2><span class=root>ariyadhamme ṭhito naro; </span><br> <span class=sujato>stands firm in the teaching of the noble ones. </span><br><p id=an5.41:9.3><span class=root>Idheva naṁ pasaṁsanti, </span><br> <span class=sujato>They’re praised in this life by the astute, </span><br><p id=an5.41:9.4><span class=root>pecca sagge pamodatī”ti. </span><br> <span class=sujato>and they depart to rejoice in heaven.” </span><br><p id=an5.41:9.5><span class=root>Paṭhamaṁ. </span><br></main><footer class="container footer"><small><a href=/about/>Contact info</a></small></footer>