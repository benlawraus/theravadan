<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0050.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0049.html>Previous</a><a href=/canon/en/pli/ms/sutta/an/an0005/an0005P0051.html>Next</a></div><p id=an5.50:0.1><span class=root>Aṅguttara Nikāya 5.50 </span><br> <span class=sujato>Numbered Discourses 5.50 </span><br><p id=an5.50:0.2><span class=root>5. Muṇḍarājavagga </span><br> <span class=sujato>5. With King Muṇḍa </span><br><p id=an5.50:0.3><span class="root big-bold">Nāradasutta </span><br> <span class=sujato>With Nārada </span><br><p id=an5.50:1.1><span class=root>Ekaṁ samayaṁ āyasmā nārado pāṭaliputte viharati kukkuṭārāme. </span><br> <span class=sujato>At one time Venerable Nārada was staying near Pāṭaliputta, in the Chicken Monastery. </span><br><p id=an5.50:1.2><span class=root>Tena kho pana samayena muṇḍassa rañño bhaddā devī kālaṅkatā hoti piyā manāpā. </span><br> <span class=sujato>Now at that time King Muṇḍa’s dear and beloved Queen Bhaddā had just passed away. </span><br><p id=an5.50:1.3><span class=root>So bhaddāya deviyā kālaṅkatāya piyāya manāpāya neva nhāyati na vilimpati na bhattaṁ bhuñjati na kammantaṁ payojeti—</span><br> <span class=sujato>And since that time, the king did not bathe, anoint himself, eat his meals, or apply himself to his work. </span><br><p id=an5.50:1.4><span class=root>rattindivaṁ bhaddāya deviyā sarīre ajjhomucchito. </span><br> <span class=sujato>Day and night he brooded over Queen Bhaddā’s corpse. </span><br><p id=an5.50:1.5><span class=root>Atha kho muṇḍo rājā piyakaṁ kosārakkhaṁ āmantesi: </span><br> <span class=sujato>Then King Muṇḍa addressed Piyaka, the keeper of the treasury, </span><br><p id=an5.50:1.6><span class=root>“tena hi, samma piyaka, bhaddāya deviyā sarīraṁ āyasāya teladoṇiyā pakkhipitvā aññissā āyasāya doṇiyā paṭikujjatha, yathā mayaṁ bhaddāya deviyā sarīraṁ cirataraṁ passeyyāmā”ti. </span><br> <span class=sujato>“So, my good Piyaka, please place Queen Bhaddā’s corpse in an iron case filled with oil. Then close it up with another case, so that we can view Queen Bhaddā’s body even longer.” </span><br><p id=an5.50:1.7><span class=root>“Evaṁ, devā”ti kho piyako kosārakkho muṇḍassa rañño paṭissutvā bhaddāya deviyā sarīraṁ āyasāya teladoṇiyā pakkhipitvā aññissā āyasāya doṇiyā paṭikujji. </span><br> <span class=sujato>“Yes, Your Majesty,” replied Piyaka, and he did as the king instructed. </span><br><p id=an5.50:2.1><span class=root>Atha kho piyakassa kosārakkhassa etadahosi: </span><br> <span class=sujato>Then it occurred to Piyaka, </span><br><p id=an5.50:2.2><span class=root>“imassa kho muṇḍassa rañño bhaddā devī kālaṅkatā piyā manāpā. </span><br> <span class=sujato>“King Muṇḍa’s dear and beloved Queen Bhaddā has passed away. </span><br><p id=an5.50:2.3><span class=root>So bhaddāya deviyā kālaṅkatāya piyāya manāpāya neva nhāyati na vilimpati na bhattaṁ bhuñjati na kammantaṁ payojeti—</span><br> <span class=sujato>Since then the king does not bathe, anoint himself, eat his meals, or apply himself to his work. </span><br><p id=an5.50:2.4><span class=root>rattindivaṁ bhaddāya deviyā sarīre ajjhomucchito. </span><br> <span class=sujato>Day and night he broods over Queen Bhaddā’s corpse. </span><br><p id=an5.50:2.5><span class=root>Kaṁ nu kho muṇḍo rājā samaṇaṁ vā brāhmaṇaṁ vā payirupāseyya, yassa dhammaṁ sutvā sokasallaṁ pajaheyyā”ti. </span><br> <span class=sujato>Now, what ascetic or brahmin might the king pay homage to, whose teaching could help the king give up sorrow’s arrow?” </span><br><p id=an5.50:3.1><span class=root>Atha kho piyakassa kosārakkhassa etadahosi: </span><br> <span class=sujato>Then it occurred to Piyaka, </span><br><p id=an5.50:3.2><span class=root>“ayaṁ kho āyasmā nārado pāṭaliputte viharati kukkuṭārāme. </span><br> <span class=sujato>“This Venerable Nārada is staying in the Chicken Monastery at Pāṭaliputta. </span><br><p id=an5.50:3.3><span class=root>Taṁ kho panāyasmantaṁ nāradaṁ evaṁ kalyāṇo kittisaddo abbhuggato: </span><br> <span class=sujato>He has this good reputation: </span><br><p id=an5.50:3.4><span class=root>‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. </span><br> <span class=sujato>‘He is astute, competent, intelligent, learned, a brilliant speaker, eloquent, mature, a perfected one.’ </span><br><p id=an5.50:3.5><span class=root>Yannūna muṇḍo rājā āyasmantaṁ nāradaṁ payirupāseyya, appeva nāma muṇḍo rājā āyasmato nāradassa dhammaṁ sutvā sokasallaṁ pajaheyyā”ti. </span><br> <span class=sujato>What if King Muṇḍa was to pay homage to Venerable Nārada? Hopefully when he hears Nārada’s teaching, the king could give up sorrow’s arrow.” </span><br><p id=an5.50:4.1><span class=root>Atha kho piyako kosārakkho yena muṇḍo rājā tenupasaṅkami; upasaṅkamitvā muṇḍaṁ rājānaṁ etadavoca: </span><br> <span class=sujato>Then Piyaka went to the king and said to him, </span><br><p id=an5.50:4.2><span class=root>“ayaṁ kho, deva, āyasmā nārado pāṭaliputte viharati kukkuṭārāme. </span><br> <span class=sujato>“Sire, this Venerable Nārada is staying in the Chicken Monastery at Pāṭaliputta. </span><br><p id=an5.50:4.3><span class=root>Taṁ kho panāyasmantaṁ nāradaṁ evaṁ kalyāṇo kittisaddo abbhuggato: </span><br> <span class=sujato>He has this good reputation: </span><br><p id=an5.50:4.4><span class=root>‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. </span><br> <span class=sujato>‘He is astute, competent, intelligent, learned, a brilliant speaker, eloquent, mature, a perfected one.’ </span><br><p id=an5.50:4.5><span class=root>Yadi pana devo āyasmantaṁ nāradaṁ payirupāseyya, appeva nāma devo āyasmato nāradassa dhammaṁ sutvā sokasallaṁ pajaheyyā”ti. </span><br> <span class=sujato>What if Your Majesty was to pay homage to Venerable Nārada? Hopefully when you hear Nārada’s teaching, you could give up sorrow’s arrow.” </span><br><p id=an5.50:4.6><span class=root>“Tena hi, samma piyaka, āyasmantaṁ nāradaṁ paṭivedehi. </span><br> <span class=sujato>“Well then, my good Piyaka, let Nārada know. </span><br><p id=an5.50:4.7><span class=root>Kathañhi nāma mādiso samaṇaṁ vā brāhmaṇaṁ vā vijite vasantaṁ pubbe appaṭisaṁvidito upasaṅkamitabbaṁ maññeyyā”ti. </span><br> <span class=sujato>For how could one such as I presume to visit an ascetic or brahmin in my realm without first letting them know?” </span><br><p id=an5.50:4.8><span class=root>“Evaṁ, devā”ti kho piyako kosārakkho muṇḍassa rañño paṭissutvā yenāyasmā nārado tenupasaṅkami; upasaṅkamitvā āyasmantaṁ nāradaṁ abhivādetvā ekamantaṁ nisīdi. Ekamantaṁ nisinno kho piyako kosārakkho āyasmantaṁ nāradaṁ etadavoca: </span><br> <span class=sujato>“Yes, Your Majesty,” replied Piyaka. He went to Nārada, bowed, sat down to one side, and said to him, </span><br><p id=an5.50:5.1><span class=root>“Imassa, bhante, muṇḍassa rañño bhaddā devī kālaṅkatā piyā manāpā. </span><br> <span class=sujato>“Sir, King Muṇḍa’s dear and beloved Queen Bhaddā has passed away. </span><br><p id=an5.50:5.2><span class=root>So bhaddāya deviyā kālaṅkatāya piyāya manāpāya neva nhāyati na vilimpati na bhattaṁ bhuñjati na kammantaṁ payojeti—</span><br> <span class=sujato>And since she passed away, the king has not bathed, anointed himself, eaten his meals, or got his business done. </span><br><p id=an5.50:5.3><span class=root>rattindivaṁ bhaddāya deviyā sarīre ajjhomucchito. </span><br> <span class=sujato>Day and night he broods over Queen Bhaddā’s corpse. </span><br><p id=an5.50:5.4><span class=root>Sādhu, bhante, āyasmā nārado muṇḍassa rañño tathā dhammaṁ desetu yathā muṇḍo rājā āyasmato nāradassa dhammaṁ sutvā sokasallaṁ pajaheyyā”ti. </span><br> <span class=sujato>Sir, please teach the king so that, when he hears your teaching, he can give up sorrow’s arrow.” </span><br><p id=an5.50:5.5><span class=root>“Yassadāni, piyaka, muṇḍo rājā kālaṁ maññatī”ti. </span><br> <span class=sujato>“Please, Piyaka, let the king come when he likes.” </span><br><p id=an5.50:6.1><span class=root>Atha kho piyako kosārakkho uṭṭhāyāsanā āyasmantaṁ nāradaṁ abhivādetvā padakkhiṇaṁ katvā yena muṇḍo rājā tenupasaṅkami; upasaṅkamitvā muṇḍaṁ rājānaṁ etadavoca: </span><br> <span class=sujato>Then Piyaka got up from his seat, bowed, and respectfully circled Venerable Nārada, keeping him on his right, before going to the king and saying, </span><br><p id=an5.50:6.2><span class=root>“katāvakāso kho, deva, āyasmatā nāradena. </span><br> <span class=sujato>“Sire, the request for an audience with Venerable Nārada has been granted. </span><br><p id=an5.50:6.3><span class=root>Yassadāni devo kālaṁ maññatī”ti. </span><br> <span class=sujato>Please, Your Majesty, go at your convenience.” </span><br><p id=an5.50:6.4><span class=root>“Tena hi, samma piyaka, bhadrāni bhadrāni yānāni yojāpehī”ti. </span><br> <span class=sujato>“Well then, my good Piyaka, harness the finest chariots.” </span><br><p id=an5.50:6.5><span class=root>“Evaṁ, devā”ti kho piyako kosārakkho muṇḍassa rañño paṭissutvā bhadrāni bhadrāni yānāni yojāpetvā muṇḍaṁ rājānaṁ etadavoca: </span><br> <span class=sujato>“Yes, Your Majesty,” replied Piyaka. He did so, then told the king: </span><br><p id=an5.50:6.6><span class=root>“yuttāni kho te, deva, bhadrāni bhadrāni yānāni. </span><br> <span class=sujato>“Sire, the finest chariots are harnessed. </span><br><p id=an5.50:6.7><span class=root>Yassadāni devo kālaṁ maññatī”ti. </span><br> <span class=sujato>Please, Your Majesty, go at your convenience.” </span><br><p id=an5.50:7.1><span class=root>Atha kho muṇḍo rājā bhadraṁ yānaṁ abhiruhitvā bhadrehi bhadrehi yānehi yena kukkuṭārāmo tena pāyāsi mahaccā rājānubhāvena āyasmantaṁ nāradaṁ dassanāya. </span><br> <span class=sujato>Then King Muṇḍa mounted a fine carriage and, along with other fine carriages, set out in full royal pomp to see Venerable Nārada at the Chicken Monastery. </span><br><p id=an5.50:7.2><span class=root>Yāvatikā yānassa bhūmi yānena gantvā, yānā paccorohitvā pattikova ārāmaṁ pāvisi. </span><br> <span class=sujato>He went by carriage as far as the terrain allowed, then descended and entered the monastery on foot. </span><br><p id=an5.50:7.3><span class=root>Atha kho muṇḍo rājā yena āyasmā nārado tenupasaṅkami; upasaṅkamitvā āyasmantaṁ nāradaṁ abhivādetvā ekamantaṁ nisīdi. Ekamantaṁ nisinnaṁ kho muṇḍaṁ rājānaṁ āyasmā nārado etadavoca: </span><br> <span class=sujato>Then the king went up to Nārada, bowed, and sat down to one side. Then Nārada said to him: </span><br><p id=an5.50:8.1><span class=root>“Pañcimāni, mahārāja, alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><br> <span class=sujato>“Great king, there are five things that cannot be had by any ascetic or brahmin or god or Māra or divinity or by anyone in the world. </span><br><p id=an5.50:8.2><span class=root>Katamāni pañca? </span><br> <span class=sujato>What five? </span><br><p id=an5.50:8.3><span class=root>‘Jarādhammaṁ mā jīrī’ti alabbhanīyaṁ ṭhānaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><br> <span class=sujato>That someone liable to old age should not grow old. … </span><br><p id=an5.50:8.4><span class=root>‘Byādhidhammaṁ mā byādhīyī’ti …pe… ‘maraṇadhammaṁ mā mīyī’ti … ‘khayadhammaṁ mā khīyī’ti … ‘nassanadhammaṁ mā nassī’ti alabbhanīyaṁ ṭhānaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><br> <span class=sujato>That someone liable to sickness should not get sick. … That someone liable to death should not die. … That someone liable to ending should not end. … That someone liable to perishing should not perish. … </span><br><p id=an5.50:9.1><span class=root>Assutavato, mahārāja, puthujjanassa jarādhammaṁ jīrati. </span><br> <span class=sujato>An unlearned ordinary person has someone liable to old age who grows old. </span><br><p id=an5.50:9.2><span class=root>So jarādhamme jiṇṇe na iti paṭisañcikkhati: </span><br> <span class=sujato>But they don’t reflect on old age: </span><br><p id=an5.50:9.3><span class=root>‘na kho mayhevekassa jarādhammaṁ jīrati, atha kho yāvatā sattānaṁ āgati gati cuti upapatti sabbesaṁ sattānaṁ jarādhammaṁ jīrati. </span><br> <span class=sujato>‘It’s not just me who has someone liable to old age who grows old. For all sentient beings have someone liable to old age who grows old, as long as sentient beings come and go, pass away and are reborn. </span><br><p id=an5.50:9.4><span class=root>Ahañceva kho pana jarādhamme jiṇṇe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><br> <span class=sujato>If I were to sorrow and wail and lament, beating my breast and falling into confusion, just because someone liable to old age grows old, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span><br><p id=an5.50:9.5><span class=root>So jarādhamme jiṇṇe socati kilamati paridevati, urattāḷiṁ kandati, sammohaṁ āpajjati. </span><br> <span class=sujato>And so, when someone liable to old age grows old, they sorrow and wail and lament, beating their breast and falling into confusion. </span><br><p id=an5.50:9.6><span class=root>Ayaṁ vuccati, mahārāja: </span><br> <span class=sujato>This is called </span><br><p id=an5.50:9.7><span class=root>‘assutavā puthujjano viddho savisena sokasallena attānaṁyeva paritāpeti’. </span><br> <span class=sujato>an unlearned ordinary person struck by sorrow’s poisoned arrow, who only mortifies themselves. </span><br><p id=an5.50:10.1><span class=root>Puna caparaṁ, mahārāja, assutavato puthujjanassa byādhidhammaṁ byādhīyati …pe… maraṇadhammaṁ mīyati … khayadhammaṁ khīyati … nassanadhammaṁ nassati. </span><br> <span class=sujato>Furthermore, an unlearned ordinary person has someone liable to sickness … death … ending … perishing. </span><br><p id=an5.50:10.2><span class=root>So nassanadhamme naṭṭhe na iti paṭisañcikkhati: </span><br> <span class=sujato>But they don’t reflect on perishing: </span><br><p id=an5.50:10.3><span class=root>‘na kho mayhevekassa nassanadhammaṁ nassati, atha kho yāvatā sattānaṁ āgati gati cuti upapatti sabbesaṁ sattānaṁ nassanadhammaṁ nassati. </span><br> <span class=sujato>‘It’s not just me who has someone liable to perishing who perishes. For all sentient beings have someone liable to perishing who perishes, as long as sentient beings come and go, pass away and are reborn. </span><br><p id=an5.50:10.4><span class=root>Ahañceva kho pana nassanadhamme naṭṭhe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><br> <span class=sujato>If I were to sorrow and wail and lament, beating my breast and falling into confusion, just because someone liable to perishing perishes, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span><br><p id=an5.50:10.5><span class=root>So nassanadhamme naṭṭhe socati kilamati paridevati, urattāḷiṁ kandati, sammohaṁ āpajjati. </span><br> <span class=sujato>And so, when someone liable to perishing perishes, they sorrow and wail and lament, beating their breast and falling into confusion. </span><br><p id=an5.50:10.6><span class=root>Ayaṁ vuccati, mahārāja: </span><br> <span class=sujato>This is called </span><br><p id=an5.50:10.7><span class=root>‘assutavā puthujjano viddho savisena sokasallena attānaṁyeva paritāpeti’. </span><br> <span class=sujato>an unlearned ordinary person struck by sorrow’s poisoned arrow, who only mortifies themselves. </span><br><p id=an5.50:11.1><span class=root>Sutavato ca kho, mahārāja, ariyasāvakassa jarādhammaṁ jīrati. </span><br> <span class=sujato>A learned noble disciple has someone liable to old age who grows old. </span><br><p id=an5.50:11.2><span class=root>So jarādhamme jiṇṇe iti paṭisañcikkhati: </span><br> <span class=sujato>So they reflect on old age: </span><br><p id=an5.50:11.3><span class=root>‘na kho mayhevekassa jarādhammaṁ jīrati, atha kho yāvatā sattānaṁ āgati gati cuti upapatti sabbesaṁ sattānaṁ jarādhammaṁ jīrati. </span><br> <span class=sujato>‘It’s not just me who has someone liable to old age who grows old. For all sentient beings have someone liable to old age who grows old, as long as sentient beings come and go, pass away and are reborn. </span><br><p id=an5.50:11.4><span class=root>Ahañceva kho pana jarādhamme jiṇṇe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><br> <span class=sujato>If I were to sorrow and wail and lament, beating my breast and falling into confusion, just because someone liable to old age grows old, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span><br><p id=an5.50:11.5><span class=root>So jarādhamme jiṇṇe na socati na kilamati na paridevati, na urattāḷiṁ kandati, na sammohaṁ āpajjati. </span><br> <span class=sujato>And so, when someone liable to old age grows old, they don’t sorrow and wail and lament, beating their breast and falling into confusion. </span><br><p id=an5.50:11.6><span class=root>Ayaṁ vuccati, mahārāja: </span><br> <span class=sujato>This is called </span><br><p id=an5.50:11.7><span class=root>‘sutavā ariyasāvako abbuhi savisaṁ sokasallaṁ, yena viddho assutavā puthujjano attānaṁyeva paritāpeti. </span><br> <span class=sujato>a learned noble disciple who has drawn out sorrow’s poisoned arrow, struck by which unlearned ordinary people only mortify themselves. </span><br><p id=an5.50:11.8><span class=root>Asoko visallo ariyasāvako attānaṁyeva parinibbāpeti’. </span><br> <span class=sujato>Sorrowless, free of thorns, that noble disciple only extinguishes themselves. </span><br><p id=an5.50:12.1><span class=root>Puna caparaṁ, mahārāja, sutavato ariyasāvakassa byādhidhammaṁ byādhīyati …pe… maraṇadhammaṁ mīyati … khayadhammaṁ khīyati … nassanadhammaṁ nassati. </span><br> <span class=sujato>Furthermore, a learned noble disciple has someone liable to sickness … death … ending … perishing. </span><br><p id=an5.50:12.2><span class=root>So nassanadhamme naṭṭhe iti paṭisañcikkhati: </span><br> <span class=sujato>So they reflect on perishing: </span><br><p id=an5.50:12.3><span class=root>‘na kho mayhevekassa nassanadhammaṁ nassati, atha kho yāvatā sattānaṁ āgati gati cuti upapatti sabbesaṁ sattānaṁ nassanadhammaṁ nassati. </span><br> <span class=sujato>‘It’s not just me who has someone liable to perishing who perishes. For all sentient beings have someone liable to perishing who perishes, as long as sentient beings come and go, pass away and are reborn. </span><br><p id=an5.50:12.4><span class=root>Ahañceva kho pana nassanadhamme naṭṭhe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><br> <span class=sujato>If I were to sorrow and wail and lament, beating my breast and falling into confusion, just because someone liable to perishing perishes, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span><br><p id=an5.50:12.5><span class=root>So nassanadhamme naṭṭhe na socati na kilamati na paridevati, na urattāḷiṁ kandati, na sammohaṁ āpajjati. </span><br> <span class=sujato>And so, when someone liable to perishing perishes, they don’t sorrow and wail and lament, beating their breast and falling into confusion. </span><br><p id=an5.50:12.6><span class=root>Ayaṁ vuccati, mahārāja: </span><br> <span class=sujato>This is called </span><br><p id=an5.50:12.7><span class=root>‘sutavā ariyasāvako abbuhi savisaṁ sokasallaṁ, yena viddho assutavā puthujjano attānaṁyeva paritāpeti. </span><br> <span class=sujato>a learned noble disciple who has drawn out sorrow’s poisoned arrow, struck by which unlearned ordinary people only mortify themselves. </span><br><p id=an5.50:12.8><span class=root>Asoko visallo ariyasāvako attānaṁyeva parinibbāpeti’. </span><br> <span class=sujato>Sorrowless, free of thorns, that noble disciple only extinguishes themselves. </span><br><p id=an5.50:13.1><span class=root>Imāni kho, mahārāja, pañca alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasminti. </span><br> <span class=sujato>These are the five things that cannot be had by any ascetic or brahmin or god or Māra or divinity or by anyone in the world. </span><br><p id=an5.50:14.1><span class=root>Na socanāya paridevanāya, </span><br> <span class=sujato>Sorrowing and lamenting </span><br><p id=an5.50:14.2><span class=root>Atthodha labbhā api appakopi; </span><br> <span class=sujato>doesn’t do even a little bit of good. </span><br><p id=an5.50:14.3><span class=root>Socantamenaṁ dukhitaṁ viditvā, </span><br> <span class=sujato>When they know that you’re sad, </span><br><p id=an5.50:14.4><span class=root>Paccatthikā attamanā bhavanti. </span><br> <span class=sujato>your enemies are encouraged. </span><br><p id=an5.50:15.1><span class=root>Yato ca kho paṇḍito āpadāsu, </span><br> <span class=sujato>When an astute person doesn’t waver in the face of adversity, </span><br><p id=an5.50:15.2><span class=root>Na vedhatī atthavinicchayaññū; </span><br> <span class=sujato>as they’re able to evaluate what’s beneficial, </span><br><p id=an5.50:15.3><span class=root>Paccatthikāssa dukhitā bhavanti, </span><br> <span class=sujato>their enemies suffer, </span><br><p id=an5.50:15.4><span class=root>Disvā mukhaṁ avikāraṁ purāṇaṁ. </span><br> <span class=sujato>seeing that their normal expression doesn’t change. </span><br><p id=an5.50:16.1><span class=root>Jappena mantena subhāsitena, </span><br> <span class=sujato>Chants, recitations, fine sayings, </span><br><p id=an5.50:16.2><span class=root>Anuppadānena paveṇiyā vā; </span><br> <span class=sujato>charity or traditions: </span><br><p id=an5.50:16.3><span class=root>Yathā yathā yattha labhetha atthaṁ, </span><br> <span class=sujato>if by means of any such things you benefit, </span><br><p id=an5.50:16.4><span class=root>Tathā tathā tattha parakkameyya. </span><br> <span class=sujato>then by all means keep doing them. </span><br><p id=an5.50:17.1><span class=root>Sace pajāneyya alabbhaneyyo, </span><br> <span class=sujato>But if you understand that ‘this good thing </span><br><p id=an5.50:17.2><span class=root>Mayāva aññena vā esa attho; </span><br> <span class=sujato>can’t be had by me or by anyone else’, </span><br><p id=an5.50:17.3><span class=root>Asocamāno adhivāsayeyya, </span><br> <span class=sujato>you should accept it without sorrowing, thinking: </span><br><p id=an5.50:17.4><span class=root>Kammaṁ daḷhaṁ kinti karomi dānī”ti. </span><br> <span class=sujato>‘The deed is powerful. What can I do now?’” </span><br><p id=an5.50:18.1><span class=root>Evaṁ vutte, muṇḍo rājā āyasmantaṁ nāradaṁ etadavoca: </span><br> <span class=sujato>When he said this, King Muṇḍa said to Venerable Nārada, </span><br><p id=an5.50:18.2><span class=root>“ko nāmo ayaṁ, bhante, dhammapariyāyo”ti? </span><br> <span class=sujato>“Sir, what is the name of this exposition of the teaching?” </span><br><p id=an5.50:18.3><span class=root>“Sokasallaharaṇo nāma ayaṁ, mahārāja, dhammapariyāyo”ti. </span><br> <span class=sujato>“Great king, this exposition of the teaching is called ‘Pulling Out Sorrow’s Arrow’.” </span><br><p id=an5.50:18.4><span class=root>“Taggha, bhante, sokasallaharaṇo. </span><br> <span class=sujato>“Indeed, sir, this is the pulling out of sorrow’s arrow! </span><br><p id=an5.50:18.5><span class=root>Imañhi me, bhante, dhammapariyāyaṁ sutvā sokasallaṁ pahīnan”ti. </span><br> <span class=sujato>Hearing this exposition of the teaching, I’ve given up sorrow’s arrow.” </span><br><p id=an5.50:19.1><span class=root>Atha kho muṇḍo rājā piyakaṁ kosārakkhaṁ āmantesi: </span><br> <span class=sujato>Then King Muṇḍa addressed Piyaka, the keeper of the treasury, </span><br><p id=an5.50:19.2><span class=root>“tena hi, samma piyaka, bhaddāya deviyā sarīraṁ jhāpetha; thūpañcassā karotha. </span><br> <span class=sujato>“Well then, my good Piyaka, cremate Queen Bhaddā’s corpse and build a monument. </span><br><p id=an5.50:19.3><span class=root>Ajjatagge dāni mayaṁ nhāyissāma ceva vilimpissāma bhattañca bhuñjissāma kammante ca payojessāmā”ti. </span><br> <span class=sujato>From this day forth, I will bathe, anoint myself, eat my meals, and apply myself to my work.” </span><br><p id=an5.50:19.4><span class=root>Dasamaṁ. </span><br><p id=an5.50:19.5><span class=root>Muṇḍarājavaggo pañcamo. </span><br><p id=an5.50:20.0><span class=root>Tassuddānaṁ </span><br><p id=an5.50:20.1><span class=root>Ādiyo sappuriso iṭṭhā, </span><br><p id=an5.50:20.2><span class=root>manāpadāyībhisandaṁ; </span><br><p id=an5.50:20.3><span class=root>Sampadā ca dhanaṁ ṭhānaṁ, </span><br><p id=an5.50:20.4><span class=root>kosalo nāradena cāti. </span><br><p id=an5.50:20.5><span class=root>Paṭhamo paṇṇāsako samatto. </span><br></main><footer class="container footer"><small><a href=/about>Contact info</a></small></footer>