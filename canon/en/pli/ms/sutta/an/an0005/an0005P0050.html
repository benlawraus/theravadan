<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0050.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0049.html>Previous</a><a href=/canon/en/pli/ms/sutta/an/an0005/an0005P0051.html>Next</a></div><p><div class=verse-container id=an5.50:0.1><span>Aṅguttara Nikāya 5.50 </span><span class="translation sujato">Numbered Discourses 5.50 </span></div><p><div class=verse-container id=an5.50:0.2><span>5. Muṇḍarājavagga </span><span class="translation sujato">5. With King Muṇḍa </span></div><p><div class=verse-container id=an5.50:0.3><span class=big-bold>Nāradasutta </span><span class="translation sujato">With Nārada </span></div><p><div class=verse-container id=an5.50:1.1><span>Ekaṁ samayaṁ āyasmā nārado pāṭaliputte viharati kukkuṭārāme. </span><span class="translation sujato">At one time Venerable Nārada was staying near Pāṭaliputta, in the Chicken Monastery. </span></div><p><div class=verse-container id=an5.50:1.2><span>Tena kho pana samayena muṇḍassa rañño bhaddā devī kālaṅkatā hoti piyā manāpā. </span><span class="translation sujato">Now at that time King Muṇḍa’s dear and beloved Queen Bhaddā had just passed away. </span></div><p><div class=verse-container id=an5.50:1.3><span>So bhaddāya deviyā kālaṅkatāya piyāya manāpāya neva nhāyati na vilimpati na bhattaṁ bhuñjati na kammantaṁ payojeti—</span><span class="translation sujato">And since that time, the king did not bathe, anoint himself, eat his meals, or apply himself to his work. </span></div><p><div class=verse-container id=an5.50:1.4><span>rattindivaṁ bhaddāya deviyā sarīre ajjhomucchito. </span><span class="translation sujato">Day and night he brooded over Queen Bhaddā’s corpse. </span></div><p><div class=verse-container id=an5.50:1.5><span>Atha kho muṇḍo rājā piyakaṁ kosārakkhaṁ āmantesi: </span><span class="translation sujato">Then King Muṇḍa addressed Piyaka, the keeper of the treasury, </span></div><p><div class=verse-container id=an5.50:1.6><span>“tena hi, samma piyaka, bhaddāya deviyā sarīraṁ āyasāya teladoṇiyā pakkhipitvā aññissā āyasāya doṇiyā paṭikujjatha, yathā mayaṁ bhaddāya deviyā sarīraṁ cirataraṁ passeyyāmā”ti. </span><span class="translation sujato">“So, my good Piyaka, please place Queen Bhaddā’s corpse in an iron case filled with oil. Then close it up with another case, so that we can view Queen Bhaddā’s body even longer.” </span></div><p><div class=verse-container id=an5.50:1.7><span>“Evaṁ, devā”ti kho piyako kosārakkho muṇḍassa rañño paṭissutvā bhaddāya deviyā sarīraṁ āyasāya teladoṇiyā pakkhipitvā aññissā āyasāya doṇiyā paṭikujji. </span><span class="translation sujato">“Yes, Your Majesty,” replied Piyaka, and he did as the king instructed. </span></div><p><div class=verse-container id=an5.50:2.1><span>Atha kho piyakassa kosārakkhassa etadahosi: </span><span class="translation sujato">Then it occurred to Piyaka, </span></div><p><div class=verse-container id=an5.50:2.2><span>“imassa kho muṇḍassa rañño bhaddā devī kālaṅkatā piyā manāpā. </span><span class="translation sujato">“King Muṇḍa’s dear and beloved Queen Bhaddā has passed away. </span></div><p><div class=verse-container id=an5.50:2.3><span>So bhaddāya deviyā kālaṅkatāya piyāya manāpāya neva nhāyati na vilimpati na bhattaṁ bhuñjati na kammantaṁ payojeti—</span><span class="translation sujato">Since then the king does not bathe, anoint himself, eat his meals, or apply himself to his work. </span></div><p><div class=verse-container id=an5.50:2.4><span>rattindivaṁ bhaddāya deviyā sarīre ajjhomucchito. </span><span class="translation sujato">Day and night he broods over Queen Bhaddā’s corpse. </span></div><p><div class=verse-container id=an5.50:2.5><span>Kaṁ nu kho muṇḍo rājā samaṇaṁ vā brāhmaṇaṁ vā payirupāseyya, yassa dhammaṁ sutvā sokasallaṁ pajaheyyā”ti. </span><span class="translation sujato">Now, what ascetic or brahmin might the king pay homage to, whose teaching could help the king give up sorrow’s arrow?” </span></div><p><div class=verse-container id=an5.50:3.1><span>Atha kho piyakassa kosārakkhassa etadahosi: </span><span class="translation sujato">Then it occurred to Piyaka, </span></div><p><div class=verse-container id=an5.50:3.2><span>“ayaṁ kho āyasmā nārado pāṭaliputte viharati kukkuṭārāme. </span><span class="translation sujato">“This Venerable Nārada is staying in the Chicken Monastery at Pāṭaliputta. </span></div><p><div class=verse-container id=an5.50:3.3><span>Taṁ kho panāyasmantaṁ nāradaṁ evaṁ kalyāṇo kittisaddo abbhuggato: </span><span class="translation sujato">He has this good reputation: </span></div><p><div class=verse-container id=an5.50:3.4><span>‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. </span><span class="translation sujato">‘He is astute, competent, intelligent, learned, a brilliant speaker, eloquent, mature, a perfected one.’ </span></div><p><div class=verse-container id=an5.50:3.5><span>Yannūna muṇḍo rājā āyasmantaṁ nāradaṁ payirupāseyya, appeva nāma muṇḍo rājā āyasmato nāradassa dhammaṁ sutvā sokasallaṁ pajaheyyā”ti. </span><span class="translation sujato">What if King Muṇḍa was to pay homage to Venerable Nārada? Hopefully when he hears Nārada’s teaching, the king could give up sorrow’s arrow.” </span></div><p><div class=verse-container id=an5.50:4.1><span>Atha kho piyako kosārakkho yena muṇḍo rājā tenupasaṅkami; upasaṅkamitvā muṇḍaṁ rājānaṁ etadavoca: </span><span class="translation sujato">Then Piyaka went to the king and said to him, </span></div><p><div class=verse-container id=an5.50:4.2><span>“ayaṁ kho, deva, āyasmā nārado pāṭaliputte viharati kukkuṭārāme. </span><span class="translation sujato">“Sire, this Venerable Nārada is staying in the Chicken Monastery at Pāṭaliputta. </span></div><p><div class=verse-container id=an5.50:4.3><span>Taṁ kho panāyasmantaṁ nāradaṁ evaṁ kalyāṇo kittisaddo abbhuggato: </span><span class="translation sujato">He has this good reputation: </span></div><p><div class=verse-container id=an5.50:4.4><span>‘paṇḍito viyatto medhāvī bahussuto cittakathī kalyāṇapaṭibhāno vuddho ceva arahā ca’. </span><span class="translation sujato">‘He is astute, competent, intelligent, learned, a brilliant speaker, eloquent, mature, a perfected one.’ </span></div><p><div class=verse-container id=an5.50:4.5><span>Yadi pana devo āyasmantaṁ nāradaṁ payirupāseyya, appeva nāma devo āyasmato nāradassa dhammaṁ sutvā sokasallaṁ pajaheyyā”ti. </span><span class="translation sujato">What if Your Majesty was to pay homage to Venerable Nārada? Hopefully when you hear Nārada’s teaching, you could give up sorrow’s arrow.” </span></div><p><div class=verse-container id=an5.50:4.6><span>“Tena hi, samma piyaka, āyasmantaṁ nāradaṁ paṭivedehi. </span><span class="translation sujato">“Well then, my good Piyaka, let Nārada know. </span></div><p><div class=verse-container id=an5.50:4.7><span>Kathañhi nāma mādiso samaṇaṁ vā brāhmaṇaṁ vā vijite vasantaṁ pubbe appaṭisaṁvidito upasaṅkamitabbaṁ maññeyyā”ti. </span><span class="translation sujato">For how could one such as I presume to visit an ascetic or brahmin in my realm without first letting them know?” </span></div><p><div class=verse-container id=an5.50:4.8><span>“Evaṁ, devā”ti kho piyako kosārakkho muṇḍassa rañño paṭissutvā yenāyasmā nārado tenupasaṅkami; upasaṅkamitvā āyasmantaṁ nāradaṁ abhivādetvā ekamantaṁ nisīdi. Ekamantaṁ nisinno kho piyako kosārakkho āyasmantaṁ nāradaṁ etadavoca: </span><span class="translation sujato">“Yes, Your Majesty,” replied Piyaka. He went to Nārada, bowed, sat down to one side, and said to him, </span></div><p><div class=verse-container id=an5.50:5.1><span>“Imassa, bhante, muṇḍassa rañño bhaddā devī kālaṅkatā piyā manāpā. </span><span class="translation sujato">“Sir, King Muṇḍa’s dear and beloved Queen Bhaddā has passed away. </span></div><p><div class=verse-container id=an5.50:5.2><span>So bhaddāya deviyā kālaṅkatāya piyāya manāpāya neva nhāyati na vilimpati na bhattaṁ bhuñjati na kammantaṁ payojeti—</span><span class="translation sujato">And since she passed away, the king has not bathed, anointed himself, eaten his meals, or got his business done. </span></div><p><div class=verse-container id=an5.50:5.3><span>rattindivaṁ bhaddāya deviyā sarīre ajjhomucchito. </span><span class="translation sujato">Day and night he broods over Queen Bhaddā’s corpse. </span></div><p><div class=verse-container id=an5.50:5.4><span>Sādhu, bhante, āyasmā nārado muṇḍassa rañño tathā dhammaṁ desetu yathā muṇḍo rājā āyasmato nāradassa dhammaṁ sutvā sokasallaṁ pajaheyyā”ti. </span><span class="translation sujato">Sir, please teach the king so that, when he hears your teaching, he can give up sorrow’s arrow.” </span></div><p><div class=verse-container id=an5.50:5.5><span>“Yassadāni, piyaka, muṇḍo rājā kālaṁ maññatī”ti. </span><span class="translation sujato">“Please, Piyaka, let the king come when he likes.” </span></div><p><div class=verse-container id=an5.50:6.1><span>Atha kho piyako kosārakkho uṭṭhāyāsanā āyasmantaṁ nāradaṁ abhivādetvā padakkhiṇaṁ katvā yena muṇḍo rājā tenupasaṅkami; upasaṅkamitvā muṇḍaṁ rājānaṁ etadavoca: </span><span class="translation sujato">Then Piyaka got up from his seat, bowed, and respectfully circled Venerable Nārada, keeping him on his right, before going to the king and saying, </span></div><p><div class=verse-container id=an5.50:6.2><span>“katāvakāso kho, deva, āyasmatā nāradena. </span><span class="translation sujato">“Sire, the request for an audience with Venerable Nārada has been granted. </span></div><p><div class=verse-container id=an5.50:6.3><span>Yassadāni devo kālaṁ maññatī”ti. </span><span class="translation sujato">Please, Your Majesty, go at your convenience.” </span></div><p><div class=verse-container id=an5.50:6.4><span>“Tena hi, samma piyaka, bhadrāni bhadrāni yānāni yojāpehī”ti. </span><span class="translation sujato">“Well then, my good Piyaka, harness the finest chariots.” </span></div><p><div class=verse-container id=an5.50:6.5><span>“Evaṁ, devā”ti kho piyako kosārakkho muṇḍassa rañño paṭissutvā bhadrāni bhadrāni yānāni yojāpetvā muṇḍaṁ rājānaṁ etadavoca: </span><span class="translation sujato">“Yes, Your Majesty,” replied Piyaka. He did so, then told the king: </span></div><p><div class=verse-container id=an5.50:6.6><span>“yuttāni kho te, deva, bhadrāni bhadrāni yānāni. </span><span class="translation sujato">“Sire, the finest chariots are harnessed. </span></div><p><div class=verse-container id=an5.50:6.7><span>Yassadāni devo kālaṁ maññatī”ti. </span><span class="translation sujato">Please, Your Majesty, go at your convenience.” </span></div><p><div class=verse-container id=an5.50:7.1><span>Atha kho muṇḍo rājā bhadraṁ yānaṁ abhiruhitvā bhadrehi bhadrehi yānehi yena kukkuṭārāmo tena pāyāsi mahaccā rājānubhāvena āyasmantaṁ nāradaṁ dassanāya. </span><span class="translation sujato">Then King Muṇḍa mounted a fine carriage and, along with other fine carriages, set out in full royal pomp to see Venerable Nārada at the Chicken Monastery. </span></div><p><div class=verse-container id=an5.50:7.2><span>Yāvatikā yānassa bhūmi yānena gantvā, yānā paccorohitvā pattikova ārāmaṁ pāvisi. </span><span class="translation sujato">He went by carriage as far as the terrain allowed, then descended and entered the monastery on foot. </span></div><p><div class=verse-container id=an5.50:7.3><span>Atha kho muṇḍo rājā yena āyasmā nārado tenupasaṅkami; upasaṅkamitvā āyasmantaṁ nāradaṁ abhivādetvā ekamantaṁ nisīdi. Ekamantaṁ nisinnaṁ kho muṇḍaṁ rājānaṁ āyasmā nārado etadavoca: </span><span class="translation sujato">Then the king went up to Nārada, bowed, and sat down to one side. Then Nārada said to him: </span></div><p><div class=verse-container id=an5.50:8.1><span>“Pañcimāni, mahārāja, alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><span class="translation sujato">“Great king, there are five things that cannot be had by any ascetic or brahmin or god or Māra or divinity or by anyone in the world. </span></div><p><div class=verse-container id=an5.50:8.2><span>Katamāni pañca? </span><span class="translation sujato">What five? </span></div><p><div class=verse-container id=an5.50:8.3><span>‘Jarādhammaṁ mā jīrī’ti alabbhanīyaṁ ṭhānaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><span class="translation sujato">That someone liable to old age should not grow old. … </span></div><p><div class=verse-container id=an5.50:8.4><span>‘Byādhidhammaṁ mā byādhīyī’ti …pe… ‘maraṇadhammaṁ mā mīyī’ti … ‘khayadhammaṁ mā khīyī’ti … ‘nassanadhammaṁ mā nassī’ti alabbhanīyaṁ ṭhānaṁ samaṇena vā brāhmaṇena vā devena vā mārena vā brahmunā vā kenaci vā lokasmiṁ. </span><span class="translation sujato">That someone liable to sickness should not get sick. … That someone liable to death should not die. … That someone liable to ending should not end. … That someone liable to perishing should not perish. … </span></div><p><div class=verse-container id=an5.50:9.1><span>Assutavato, mahārāja, puthujjanassa jarādhammaṁ jīrati. </span><span class="translation sujato">An unlearned ordinary person has someone liable to old age who grows old. </span></div><p><div class=verse-container id=an5.50:9.2><span>So jarādhamme jiṇṇe na iti paṭisañcikkhati: </span><span class="translation sujato">But they don’t reflect on old age: </span></div><p><div class=verse-container id=an5.50:9.3><span>‘na kho mayhevekassa jarādhammaṁ jīrati, atha kho yāvatā sattānaṁ āgati gati cuti upapatti sabbesaṁ sattānaṁ jarādhammaṁ jīrati. </span><span class="translation sujato">‘It’s not just me who has someone liable to old age who grows old. For all sentient beings have someone liable to old age who grows old, as long as sentient beings come and go, pass away and are reborn. </span></div><p><div class=verse-container id=an5.50:9.4><span>Ahañceva kho pana jarādhamme jiṇṇe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><span class="translation sujato">If I were to sorrow and wail and lament, beating my breast and falling into confusion, just because someone liable to old age grows old, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span></div><p><div class=verse-container id=an5.50:9.5><span>So jarādhamme jiṇṇe socati kilamati paridevati, urattāḷiṁ kandati, sammohaṁ āpajjati. </span><span class="translation sujato">And so, when someone liable to old age grows old, they sorrow and wail and lament, beating their breast and falling into confusion. </span></div><p><div class=verse-container id=an5.50:9.6><span>Ayaṁ vuccati, mahārāja: </span><span class="translation sujato">This is called </span></div><p><div class=verse-container id=an5.50:9.7><span>‘assutavā puthujjano viddho savisena sokasallena attānaṁyeva paritāpeti’. </span><span class="translation sujato">an unlearned ordinary person struck by sorrow’s poisoned arrow, who only mortifies themselves. </span></div><p><div class=verse-container id=an5.50:10.1><span>Puna caparaṁ, mahārāja, assutavato puthujjanassa byādhidhammaṁ byādhīyati …pe… maraṇadhammaṁ mīyati … khayadhammaṁ khīyati … nassanadhammaṁ nassati. </span><span class="translation sujato">Furthermore, an unlearned ordinary person has someone liable to sickness … death … ending … perishing. </span></div><p><div class=verse-container id=an5.50:10.2><span>So nassanadhamme naṭṭhe na iti paṭisañcikkhati: </span><span class="translation sujato">But they don’t reflect on perishing: </span></div><p><div class=verse-container id=an5.50:10.3><span>‘na kho mayhevekassa nassanadhammaṁ nassati, atha kho yāvatā sattānaṁ āgati gati cuti upapatti sabbesaṁ sattānaṁ nassanadhammaṁ nassati. </span><span class="translation sujato">‘It’s not just me who has someone liable to perishing who perishes. For all sentient beings have someone liable to perishing who perishes, as long as sentient beings come and go, pass away and are reborn. </span></div><p><div class=verse-container id=an5.50:10.4><span>Ahañceva kho pana nassanadhamme naṭṭhe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><span class="translation sujato">If I were to sorrow and wail and lament, beating my breast and falling into confusion, just because someone liable to perishing perishes, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span></div><p><div class=verse-container id=an5.50:10.5><span>So nassanadhamme naṭṭhe socati kilamati paridevati, urattāḷiṁ kandati, sammohaṁ āpajjati. </span><span class="translation sujato">And so, when someone liable to perishing perishes, they sorrow and wail and lament, beating their breast and falling into confusion. </span></div><p><div class=verse-container id=an5.50:10.6><span>Ayaṁ vuccati, mahārāja: </span><span class="translation sujato">This is called </span></div><p><div class=verse-container id=an5.50:10.7><span>‘assutavā puthujjano viddho savisena sokasallena attānaṁyeva paritāpeti’. </span><span class="translation sujato">an unlearned ordinary person struck by sorrow’s poisoned arrow, who only mortifies themselves. </span></div><p><div class=verse-container id=an5.50:11.1><span>Sutavato ca kho, mahārāja, ariyasāvakassa jarādhammaṁ jīrati. </span><span class="translation sujato">A learned noble disciple has someone liable to old age who grows old. </span></div><p><div class=verse-container id=an5.50:11.2><span>So jarādhamme jiṇṇe iti paṭisañcikkhati: </span><span class="translation sujato">So they reflect on old age: </span></div><p><div class=verse-container id=an5.50:11.3><span>‘na kho mayhevekassa jarādhammaṁ jīrati, atha kho yāvatā sattānaṁ āgati gati cuti upapatti sabbesaṁ sattānaṁ jarādhammaṁ jīrati. </span><span class="translation sujato">‘It’s not just me who has someone liable to old age who grows old. For all sentient beings have someone liable to old age who grows old, as long as sentient beings come and go, pass away and are reborn. </span></div><p><div class=verse-container id=an5.50:11.4><span>Ahañceva kho pana jarādhamme jiṇṇe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><span class="translation sujato">If I were to sorrow and wail and lament, beating my breast and falling into confusion, just because someone liable to old age grows old, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span></div><p><div class=verse-container id=an5.50:11.5><span>So jarādhamme jiṇṇe na socati na kilamati na paridevati, na urattāḷiṁ kandati, na sammohaṁ āpajjati. </span><span class="translation sujato">And so, when someone liable to old age grows old, they don’t sorrow and wail and lament, beating their breast and falling into confusion. </span></div><p><div class=verse-container id=an5.50:11.6><span>Ayaṁ vuccati, mahārāja: </span><span class="translation sujato">This is called </span></div><p><div class=verse-container id=an5.50:11.7><span>‘sutavā ariyasāvako abbuhi savisaṁ sokasallaṁ, yena viddho assutavā puthujjano attānaṁyeva paritāpeti. </span><span class="translation sujato">a learned noble disciple who has drawn out sorrow’s poisoned arrow, struck by which unlearned ordinary people only mortify themselves. </span></div><p><div class=verse-container id=an5.50:11.8><span>Asoko visallo ariyasāvako attānaṁyeva parinibbāpeti’. </span><span class="translation sujato">Sorrowless, free of thorns, that noble disciple only extinguishes themselves. </span></div><p><div class=verse-container id=an5.50:12.1><span>Puna caparaṁ, mahārāja, sutavato ariyasāvakassa byādhidhammaṁ byādhīyati …pe… maraṇadhammaṁ mīyati … khayadhammaṁ khīyati … nassanadhammaṁ nassati. </span><span class="translation sujato">Furthermore, a learned noble disciple has someone liable to sickness … death … ending … perishing. </span></div><p><div class=verse-container id=an5.50:12.2><span>So nassanadhamme naṭṭhe iti paṭisañcikkhati: </span><span class="translation sujato">So they reflect on perishing: </span></div><p><div class=verse-container id=an5.50:12.3><span>‘na kho mayhevekassa nassanadhammaṁ nassati, atha kho yāvatā sattānaṁ āgati gati cuti upapatti sabbesaṁ sattānaṁ nassanadhammaṁ nassati. </span><span class="translation sujato">‘It’s not just me who has someone liable to perishing who perishes. For all sentient beings have someone liable to perishing who perishes, as long as sentient beings come and go, pass away and are reborn. </span></div><p><div class=verse-container id=an5.50:12.4><span>Ahañceva kho pana nassanadhamme naṭṭhe soceyyaṁ kilameyyaṁ parideveyyaṁ, urattāḷiṁ kandeyyaṁ, sammohaṁ āpajjeyyaṁ, bhattampi me nacchādeyya, kāyepi dubbaṇṇiyaṁ okkameyya, kammantāpi nappavatteyyuṁ, amittāpi attamanā assu, mittāpi dummanā assū’ti. </span><span class="translation sujato">If I were to sorrow and wail and lament, beating my breast and falling into confusion, just because someone liable to perishing perishes, I’d lose my appetite and my physical appearance would deteriorate. My work wouldn’t get done, my enemies would be encouraged, and my friends would be dispirited.’ </span></div><p><div class=verse-container id=an5.50:12.5><span>So nassanadhamme naṭṭhe na socati na kilamati na paridevati, na urattāḷiṁ kandati, na sammohaṁ āpajjati. </span><span class="translation sujato">And so, when someone liable to perishing perishes, they don’t sorrow and wail and lament, beating their breast and falling into confusion. </span></div><p><div class=verse-container id=an5.50:12.6><span>Ayaṁ vuccati, mahārāja: </span><span class="translation sujato">This is called </span></div><p><div class=verse-container id=an5.50:12.7><span>‘sutavā ariyasāvako abbuhi savisaṁ sokasallaṁ, yena viddho assutavā puthujjano attānaṁyeva paritāpeti. </span><span class="translation sujato">a learned noble disciple who has drawn out sorrow’s poisoned arrow, struck by which unlearned ordinary people only mortify themselves. </span></div><p><div class=verse-container id=an5.50:12.8><span>Asoko visallo ariyasāvako attānaṁyeva parinibbāpeti’. </span><span class="translation sujato">Sorrowless, free of thorns, that noble disciple only extinguishes themselves. </span></div><p><div class=verse-container id=an5.50:13.1><span>Imāni kho, mahārāja, pañca alabbhanīyāni ṭhānāni samaṇena vā brāhmaṇena vā devena vā mārena vā brahmunā vā kenaci vā lokasminti. </span><span class="translation sujato">These are the five things that cannot be had by any ascetic or brahmin or god or Māra or divinity or by anyone in the world. </span></div><p><div class=verse-container id=an5.50:14.1><span>Na socanāya paridevanāya, </span><span class="translation sujato">Sorrowing and lamenting </span></div><p><div class=verse-container id=an5.50:14.2><span>Atthodha labbhā api appakopi; </span><span class="translation sujato">doesn’t do even a little bit of good. </span></div><p><div class=verse-container id=an5.50:14.3><span>Socantamenaṁ dukhitaṁ viditvā, </span><span class="translation sujato">When they know that you’re sad, </span></div><p><div class=verse-container id=an5.50:14.4><span>Paccatthikā attamanā bhavanti. </span><span class="translation sujato">your enemies are encouraged. </span></div><p><div class=verse-container id=an5.50:15.1><span>Yato ca kho paṇḍito āpadāsu, </span><span class="translation sujato">When an astute person doesn’t waver in the face of adversity, </span></div><p><div class=verse-container id=an5.50:15.2><span>Na vedhatī atthavinicchayaññū; </span><span class="translation sujato">as they’re able to evaluate what’s beneficial, </span></div><p><div class=verse-container id=an5.50:15.3><span>Paccatthikāssa dukhitā bhavanti, </span><span class="translation sujato">their enemies suffer, </span></div><p><div class=verse-container id=an5.50:15.4><span>Disvā mukhaṁ avikāraṁ purāṇaṁ. </span><span class="translation sujato">seeing that their normal expression doesn’t change. </span></div><p><div class=verse-container id=an5.50:16.1><span>Jappena mantena subhāsitena, </span><span class="translation sujato">Chants, recitations, fine sayings, </span></div><p><div class=verse-container id=an5.50:16.2><span>Anuppadānena paveṇiyā vā; </span><span class="translation sujato">charity or traditions: </span></div><p><div class=verse-container id=an5.50:16.3><span>Yathā yathā yattha labhetha atthaṁ, </span><span class="translation sujato">if by means of any such things you benefit, </span></div><p><div class=verse-container id=an5.50:16.4><span>Tathā tathā tattha parakkameyya. </span><span class="translation sujato">then by all means keep doing them. </span></div><p><div class=verse-container id=an5.50:17.1><span>Sace pajāneyya alabbhaneyyo, </span><span class="translation sujato">But if you understand that ‘this good thing </span></div><p><div class=verse-container id=an5.50:17.2><span>Mayāva aññena vā esa attho; </span><span class="translation sujato">can’t be had by me or by anyone else’, </span></div><p><div class=verse-container id=an5.50:17.3><span>Asocamāno adhivāsayeyya, </span><span class="translation sujato">you should accept it without sorrowing, thinking: </span></div><p><div class=verse-container id=an5.50:17.4><span>Kammaṁ daḷhaṁ kinti karomi dānī”ti. </span><span class="translation sujato">‘The deed is powerful. What can I do now?’” </span></div><p><div class=verse-container id=an5.50:18.1><span>Evaṁ vutte, muṇḍo rājā āyasmantaṁ nāradaṁ etadavoca: </span><span class="translation sujato">When he said this, King Muṇḍa said to Venerable Nārada, </span></div><p><div class=verse-container id=an5.50:18.2><span>“ko nāmo ayaṁ, bhante, dhammapariyāyo”ti? </span><span class="translation sujato">“Sir, what is the name of this exposition of the teaching?” </span></div><p><div class=verse-container id=an5.50:18.3><span>“Sokasallaharaṇo nāma ayaṁ, mahārāja, dhammapariyāyo”ti. </span><span class="translation sujato">“Great king, this exposition of the teaching is called ‘Pulling Out Sorrow’s Arrow’.” </span></div><p><div class=verse-container id=an5.50:18.4><span>“Taggha, bhante, sokasallaharaṇo. </span><span class="translation sujato">“Indeed, sir, this is the pulling out of sorrow’s arrow! </span></div><p><div class=verse-container id=an5.50:18.5><span>Imañhi me, bhante, dhammapariyāyaṁ sutvā sokasallaṁ pahīnan”ti. </span><span class="translation sujato">Hearing this exposition of the teaching, I’ve given up sorrow’s arrow.” </span></div><p><div class=verse-container id=an5.50:19.1><span>Atha kho muṇḍo rājā piyakaṁ kosārakkhaṁ āmantesi: </span><span class="translation sujato">Then King Muṇḍa addressed Piyaka, the keeper of the treasury, </span></div><p><div class=verse-container id=an5.50:19.2><span>“tena hi, samma piyaka, bhaddāya deviyā sarīraṁ jhāpetha; thūpañcassā karotha. </span><span class="translation sujato">“Well then, my good Piyaka, cremate Queen Bhaddā’s corpse and build a monument. </span></div><p><div class=verse-container id=an5.50:19.3><span>Ajjatagge dāni mayaṁ nhāyissāma ceva vilimpissāma bhattañca bhuñjissāma kammante ca payojessāmā”ti. </span><span class="translation sujato">From this day forth, I will bathe, anoint myself, eat my meals, and apply myself to my work.” </span></div><p><div class=verse-container id=an5.50:19.4><span>Dasamaṁ. </span></div><p><div class=verse-container id=an5.50:19.5><span>Muṇḍarājavaggo pañcamo. </span></div><p><div class=verse-container id=an5.50:20.0><span>Tassuddānaṁ </span></div><p><div class=verse-container id=an5.50:20.1><span>Ādiyo sappuriso iṭṭhā, </span></div><p><div class=verse-container id=an5.50:20.2><span>manāpadāyībhisandaṁ; </span></div><p><div class=verse-container id=an5.50:20.3><span>Sampadā ca dhanaṁ ṭhānaṁ, </span></div><p><div class=verse-container id=an5.50:20.4><span>kosalo nāradena cāti. </span></div><p><div class=verse-container id=an5.50:20.5><span>Paṭhamo paṇṇāsako samatto. </span></div><div class=flex-between><a href=/canon/en/pli/ms/sutta/an/an0005/an0005P0049.html>Previous</a><a href=/canon/en/pli/ms/sutta/an/an0005/an0005P0051.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>