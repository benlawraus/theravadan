<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0178.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0177.html>Previous</a><a href=/canon/en/pli/ms/sutta/an/an0005/an0005P0179.html>Next</a></div><p id=an5.178:0.1><span class=root>Aṅguttara Nikāya 5.178 </span><br> <span class=sujato>Numbered Discourses 5.178 </span><br><p id=an5.178:0.2><span class=root>18. Upāsakavagga </span><br> <span class=sujato>18. A Lay Follower </span><br><p id=an5.178:0.3><span class="root big-bold">Rājāsutta </span><br> <span class=sujato>Kings </span><br><p id=an5.178:1.1><span class=root>“Taṁ kiṁ maññatha, bhikkhave, </span><br> <span class=sujato>“What do you think, mendicants? </span><br><p id=an5.178:1.2><span class=root>api nu tumhehi diṭṭhaṁ vā sutaṁ vā: </span><br> <span class=sujato>Have you ever seen or heard </span><br><p id=an5.178:1.3><span class=root>‘ayaṁ puriso pāṇātipātaṁ pahāya pāṇātipātā paṭiviratoti. </span><br> <span class=sujato>of a person who has given up killing living creatures, </span><br><p id=an5.178:1.4><span class=root>Tamenaṁ rājāno gahetvā pāṇātipātā veramaṇihetu hananti vā bandhanti vā pabbājenti vā yathāpaccayaṁ vā karontī’”ti? </span><br> <span class=sujato>and the kings have them arrested for that, and execute, imprison, or banish them, or do what the case requires?” </span><br><p id=an5.178:1.5><span class=root>“No hetaṁ, bhante”. </span><br> <span class=sujato>“No, sir.” </span><br><p id=an5.178:1.6><span class=root>“Sādhu, bhikkhave. </span><br> <span class=sujato>“Good, mendicants! </span><br><p id=an5.178:1.7><span class=root>Mayāpi kho etaṁ, bhikkhave, neva diṭṭhaṁ na sutaṁ: </span><br> <span class=sujato>I too have never seen or heard of such a thing. </span><br><p id=an5.178:1.8><span class=root>‘ayaṁ puriso pāṇātipātaṁ pahāya pāṇātipātā paṭiviratoti. </span><br><p id=an5.178:1.9><span class=root>Tamenaṁ rājāno gahetvā pāṇātipātā veramaṇihetu hananti vā bandhanti vā pabbājenti vā yathāpaccayaṁ vā karontī’ti. </span><br><p id=an5.178:1.10><span class=root>Api ca khvassa tatheva pāpakammaṁ pavedenti: </span><br> <span class=sujato>Rather, the kings are informed of someone’s bad deed: </span><br><p id=an5.178:1.11><span class=root>‘ayaṁ puriso itthiṁ vā purisaṁ vā jīvitā voropesīti. </span><br> <span class=sujato>‘This person has murdered a man or a woman.’ </span><br><p id=an5.178:1.12><span class=root>Tamenaṁ rājāno gahetvā pāṇātipātahetu hananti vā bandhanti vā pabbājenti vā yathāpaccayaṁ vā karonti. </span><br> <span class=sujato>The kings have them arrested for killing, and execute, imprison, or banish them, or do what the case requires. </span><br><p id=an5.178:1.13><span class=root>Api nu tumhehi evarūpaṁ diṭṭhaṁ vā sutaṁ vā’”ti? </span><br> <span class=sujato>Have you ever seen or heard of such a case?” </span><br><p id=an5.178:1.14><span class=root>“Diṭṭhañca no, bhante, sutañca suyyissati cā”ti. </span><br> <span class=sujato>“Sir, we have seen it and heard of it, and we will hear of it again.” </span><br><p id=an5.178:2.1><span class=root>“Taṁ kiṁ maññatha, bhikkhave, </span><br> <span class=sujato>“What do you think, mendicants? </span><br><p id=an5.178:2.2><span class=root>api nu tumhehi diṭṭhaṁ vā sutaṁ vā: </span><br> <span class=sujato>Have you ever seen or heard </span><br><p id=an5.178:2.3><span class=root>‘ayaṁ puriso adinnādānaṁ pahāya adinnādānā paṭiviratoti. </span><br> <span class=sujato>of a person who has given up stealing, </span><br><p id=an5.178:2.4><span class=root>Tamenaṁ rājāno gahetvā adinnādānā veramaṇihetu hananti vā bandhanti vā pabbājenti vā yathāpaccayaṁ vā karontī’”ti? </span><br> <span class=sujato>and the kings have them arrested for that …?” </span><br><p id=an5.178:2.5><span class=root>“No hetaṁ bhante”. </span><br> <span class=sujato>“No, sir.” </span><br><p id=an5.178:2.6><span class=root>“Sādhu, bhikkhave. </span><br> <span class=sujato>“Good, mendicants! </span><br><p id=an5.178:2.7><span class=root>Mayāpi kho etaṁ, bhikkhave, neva diṭṭhaṁ na sutaṁ: </span><br> <span class=sujato>I too have never seen or heard of such a thing. </span><br><p id=an5.178:2.8><span class=root>‘ayaṁ puriso adinnādānaṁ pahāya adinnādānā paṭiviratoti. </span><br><p id=an5.178:2.9><span class=root>Tamenaṁ rājāno gahetvā adinnādānā veramaṇihetu hananti vā bandhanti vā pabbājenti vā yathāpaccayaṁ vā karontī’ti. </span><br><p id=an5.178:2.10><span class=root>Api ca khvassa tatheva pāpakammaṁ pavedenti: </span><br> <span class=sujato>Rather, the kings are informed of someone’s bad deed: </span><br><p id=an5.178:2.11><span class=root>‘ayaṁ puriso gāmā vā araññā vā adinnaṁ theyyasaṅkhātaṁ ādiyīti. </span><br> <span class=sujato>‘This person took something from a village or wilderness, with the intention to commit theft.’ </span><br><p id=an5.178:2.12><span class=root>Tamenaṁ rājāno gahetvā adinnādānahetu hananti vā bandhanti vā pabbājenti vā yathāpaccayaṁ vā karonti. </span><br> <span class=sujato>The kings have them arrested for stealing … </span><br><p id=an5.178:2.13><span class=root>Api nu tumhehi evarūpaṁ diṭṭhaṁ vā sutaṁ vā’”ti? </span><br> <span class=sujato>Have you ever seen or heard of such a case?” </span><br><p id=an5.178:2.14><span class=root>“Diṭṭhañca no, bhante, sutañca suyyissati cā”ti. </span><br> <span class=sujato>“Sir, we have seen it and heard of it, and we will hear of it again.” </span><br><p id=an5.178:3.1><span class=root>“Taṁ kiṁ maññatha, bhikkhave, </span><br> <span class=sujato>“What do you think, mendicants? </span><br><p id=an5.178:3.2><span class=root>api nu tumhehi diṭṭhaṁ vā sutaṁ vā: </span><br> <span class=sujato>Have you ever seen or heard </span><br><p id=an5.178:3.3><span class=root>‘ayaṁ puriso kāmesumicchācāraṁ pahāya kāmesumicchācārā paṭiviratoti. </span><br> <span class=sujato>of a person who has given up sexual misconduct, </span><br><p id=an5.178:3.4><span class=root>Tamenaṁ rājāno gahetvā kāmesumicchācārā veramaṇihetu hananti vā bandhanti vā pabbājenti vā yathāpaccayaṁ vā karontī’”ti? </span><br> <span class=sujato>and the kings have them arrested for that …?” </span><br><p id=an5.178:3.5><span class=root>“No hetaṁ, bhante”. </span><br> <span class=sujato>“No, sir.” </span><br><p id=an5.178:3.6><span class=root>“Sādhu, bhikkhave. </span><br> <span class=sujato>“Good, mendicants! </span><br><p id=an5.178:3.7><span class=root>Mayāpi kho etaṁ, bhikkhave, neva diṭṭhaṁ na sutaṁ: </span><br> <span class=sujato>I too have never seen or heard of such a thing. </span><br><p id=an5.178:3.8><span class=root>‘ayaṁ puriso kāmesumicchācāraṁ pahāya kāmesumicchācārā paṭiviratoti. </span><br><p id=an5.178:3.9><span class=root>Tamenaṁ rājāno gahetvā kāmesumicchācārā veramaṇihetu hananti vā bandhanti vā pabbājenti vā yathāpaccayaṁ vā karontī’ti. </span><br><p id=an5.178:3.10><span class=root>Api ca khvassa tatheva pāpakammaṁ pavedenti: </span><br> <span class=sujato>Rather, the kings are informed of someone’s bad deed: </span><br><p id=an5.178:3.11><span class=root>‘ayaṁ puriso paritthīsu parakumārīsu cārittaṁ āpajjīti. </span><br> <span class=sujato>‘This person had sexual relations with women or maidens under someone else’s protection.’ </span><br><p id=an5.178:3.12><span class=root>Tamenaṁ rājāno gahetvā kāmesumicchācārahetu hananti vā bandhanti vā pabbājenti vā yathāpaccayaṁ vā karonti. </span><br> <span class=sujato>The kings have them arrested for that … </span><br><p id=an5.178:3.13><span class=root>Api nu tumhehi evarūpaṁ diṭṭhaṁ vā sutaṁ vā’”ti? </span><br> <span class=sujato>Have you ever seen or heard of such a case?” </span><br><p id=an5.178:3.14><span class=root>“Diṭṭhañca no, bhante, sutañca suyyissati cā”ti. </span><br> <span class=sujato>“Sir, we have seen it and heard of it, and we will hear of it again.” </span><br><p id=an5.178:4.1><span class=root>“Taṁ kiṁ maññatha, bhikkhave, </span><br> <span class=sujato>“What do you think, mendicants? </span><br><p id=an5.178:4.2><span class=root>api nu tumhehi diṭṭhaṁ vā sutaṁ vā: </span><br> <span class=sujato>Have you ever seen or heard </span><br><p id=an5.178:4.3><span class=root>‘ayaṁ puriso musāvādaṁ pahāya musāvādā paṭiviratoti. </span><br> <span class=sujato>of a person who has given up lying, </span><br><p id=an5.178:4.4><span class=root>Tamenaṁ rājāno gahetvā musāvādā veramaṇihetu hananti vā bandhanti vā pabbājenti vā yathāpaccayaṁ vā karontī’”ti? </span><br> <span class=sujato>and the kings have them arrested for that …?” </span><br><p id=an5.178:4.5><span class=root>“No hetaṁ, bhante”. </span><br> <span class=sujato>“No, sir.” </span><br><p id=an5.178:4.6><span class=root>“Sādhu, bhikkhave. </span><br> <span class=sujato>“Good, mendicants! </span><br><p id=an5.178:4.7><span class=root>Mayāpi kho etaṁ, bhikkhave, neva diṭṭhaṁ na sutaṁ: </span><br> <span class=sujato>I too have never seen or heard of such a thing. </span><br><p id=an5.178:4.8><span class=root>‘ayaṁ puriso musāvādaṁ pahāya musāvādā paṭiviratoti. </span><br><p id=an5.178:4.9><span class=root>Tamenaṁ rājāno gahetvā musāvādā veramaṇihetu hananti vā bandhanti vā pabbājenti vā yathāpaccayaṁ vā karontī’ti. </span><br><p id=an5.178:4.10><span class=root>Api ca khvassa tatheva pāpakammaṁ pavedenti: </span><br> <span class=sujato>Rather, the kings are informed of someone’s bad deed: </span><br><p id=an5.178:4.11><span class=root>‘ayaṁ puriso gahapatissa vā gahapatiputtassa vā musāvādena atthaṁ pabhañjīti. </span><br> <span class=sujato>‘This person has ruined a householder or householder’s child by lying.’ </span><br><p id=an5.178:4.12><span class=root>Tamenaṁ rājāno gahetvā musāvādahetu hananti vā bandhanti vā pabbājenti vā yathāpaccayaṁ vā karonti. </span><br> <span class=sujato>The kings have them arrested for that … </span><br><p id=an5.178:4.13><span class=root>Api nu tumhehi evarūpaṁ diṭṭhaṁ vā sutaṁ vā’”ti? </span><br> <span class=sujato>Have you ever seen or heard of such a case?” </span><br><p id=an5.178:4.14><span class=root>“Diṭṭhañca no, bhante, sutañca suyyissati cā”ti. </span><br> <span class=sujato>“Sir, we have seen it and heard of it, and we will hear of it again.” </span><br><p id=an5.178:5.1><span class=root>“Taṁ kiṁ maññatha, bhikkhave, </span><br> <span class=sujato>“What do you think, mendicants? </span><br><p id=an5.178:5.2><span class=root>api nu tumhehi diṭṭhaṁ vā sutaṁ vā: </span><br> <span class=sujato>Have you ever seen or heard </span><br><p id=an5.178:5.3><span class=root>‘ayaṁ puriso surāmerayamajjapamādaṭṭhānaṁ pahāya surāmerayamajjapamādaṭṭhānā paṭiviratoti. </span><br> <span class=sujato>of a person who has given up beer, wine, and liquor intoxicants, </span><br><p id=an5.178:5.4><span class=root>Tamenaṁ rājāno gahetvā surāmerayamajjapamādaṭṭhānā veramaṇihetu hananti vā bandhanti vā pabbājenti vā yathāpaccayaṁ vā karontī’”ti? </span><br> <span class=sujato>and the kings have them arrested for that, and execute, imprison, or banish them, or do what the case requires?” </span><br><p id=an5.178:5.5><span class=root>“No hetaṁ, bhante”. </span><br> <span class=sujato>“No, sir.” </span><br><p id=an5.178:5.6><span class=root>“Sādhu, bhikkhave. </span><br> <span class=sujato>“Good, mendicants! </span><br><p id=an5.178:5.7><span class=root>Mayāpi kho etaṁ, bhikkhave, neva diṭṭhaṁ na sutaṁ: </span><br> <span class=sujato>I too have never seen or heard of such a thing. </span><br><p id=an5.178:5.8><span class=root>‘ayaṁ puriso surāmerayamajjapamādaṭṭhānaṁ pahāya surāmerayamajjapamādaṭṭhānā paṭiviratoti. </span><br><p id=an5.178:5.9><span class=root>Tamenaṁ rājāno gahetvā surāmerayamajjapamādaṭṭhānā veramaṇihetu hananti vā bandhanti vā pabbājenti vā yathāpaccayaṁ vā karontī’ti. </span><br><p id=an5.178:5.10><span class=root>Api ca khvassa tatheva pāpakammaṁ pavedenti: </span><br> <span class=sujato>Rather, the kings are informed of someone’s bad deed: </span><br><p id=an5.178:5.11><span class=root>‘ayaṁ puriso surāmerayamajjapamādaṭṭhānaṁ anuyutto itthiṁ vā purisaṁ vā jīvitā voropesi; </span><br> <span class=sujato>‘While under the influence of beer, wine, and liquor intoxicants, this person murdered a woman or a man. </span><br><p id=an5.178:5.12><span class=root>ayaṁ puriso surāmerayamajjapamādaṭṭhānaṁ anuyutto gāmā vā araññā vā adinnaṁ theyyasaṅkhātaṁ ādiyi; </span><br> <span class=sujato>Or they stole something from a village or wilderness. </span><br><p id=an5.178:5.13><span class=root>ayaṁ puriso surāmerayamajjapamādaṭṭhānaṁ anuyutto paritthīsu parakumārīsu cārittaṁ āpajji; </span><br> <span class=sujato>Or they had sexual relations with women or maidens under someone else’s protection. </span><br><p id=an5.178:5.14><span class=root>ayaṁ puriso surāmerayamajjapamādaṭṭhānaṁ anuyutto gahapatissa vā gahapatiputtassa vā musāvādena atthaṁ pabhañjīti. </span><br> <span class=sujato>Or they ruined a householder or householder’s child by lying.’ </span><br><p id=an5.178:5.15><span class=root>Tamenaṁ rājāno gahetvā surāmerayamajjapamādaṭṭhānahetu hananti vā bandhanti vā pabbājenti vā yathāpaccayaṁ vā karonti. </span><br> <span class=sujato>The kings have them arrested for being under the influence of beer, wine, and liquor intoxicants, and execute, imprison, or banish them, or do what the case requires. </span><br><p id=an5.178:5.16><span class=root>Api nu tumhehi evarūpaṁ diṭṭhaṁ vā sutaṁ vā’”ti? </span><br> <span class=sujato>Have you ever seen or heard of such a case?” </span><br><p id=an5.178:5.17><span class=root>“Diṭṭhañca no, bhante, sutañca suyyissati cā”ti. </span><br> <span class=sujato>“Sir, we have seen it and heard of it, and we will hear of it again.” </span><br><p id=an5.178:5.18><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>