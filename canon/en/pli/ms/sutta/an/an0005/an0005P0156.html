<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0156.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0155.html>Previous</a><a href=/canon/en/pli/ms/sutta/an/an0005/an0005P0157.html>Next</a></div><p id=an5.156:0.1><span class=root>Aṅguttara Nikāya 5.156 </span><br> <span class=sujato>Numbered Discourses 5.156 </span><br><p id=an5.156:0.2><span class=root>16. Saddhammavagga </span><br> <span class=sujato>16. The True Teaching </span><br><p id=an5.156:0.3><span class="root big-bold">Tatiyasaddhammasammosasutta </span><br> <span class=sujato>The Decline of the True Teaching (3rd) </span><br><p id=an5.156:1.1><span class=root>“Pañcime, bhikkhave, dhammā saddhammassa sammosāya antaradhānāya saṁvattanti. </span><br> <span class=sujato>“Mendicants, these five things lead to the decline and disappearance of the true teaching. </span><br><p id=an5.156:1.2><span class=root>Katame pañca? </span><br> <span class=sujato>What five? </span><br><p id=an5.156:1.3><span class=root>Idha, bhikkhave, bhikkhū duggahitaṁ suttantaṁ pariyāpuṇanti dunnikkhittehi padabyañjanehi. </span><br> <span class=sujato>It’s when the mendicants memorize discourses that they learned incorrectly, with misplaced words and phrases. </span><br><p id=an5.156:1.4><span class=root>Dunnikkhittassa, bhikkhave, padabyañjanassa atthopi dunnayo hoti. </span><br> <span class=sujato>When the words and phrases are misplaced, the meaning is misinterpreted. </span><br><p id=an5.156:1.5><span class=root>Ayaṁ, bhikkhave, paṭhamo dhammo saddhammassa sammosāya antaradhānāya saṁvattati. </span><br> <span class=sujato>This is the first thing that leads to the decline and disappearance of the true teaching. </span><br><p id=an5.156:2.1><span class=root>Puna caparaṁ, bhikkhave, bhikkhū dubbacā honti, dovacassakaraṇehi dhammehi samannāgatā, akkhamā appadakkhiṇaggāhino anusāsaniṁ. </span><br> <span class=sujato>Furthermore, the mendicants are hard to admonish, having qualities that make them hard to admonish. They’re impatient, and don’t take instruction respectfully. </span><br><p id=an5.156:2.2><span class=root>Ayaṁ, bhikkhave, dutiyo dhammo saddhammassa sammosāya antaradhānāya saṁvattati. </span><br> <span class=sujato>This is the second thing … </span><br><p id=an5.156:3.1><span class=root>Puna caparaṁ, bhikkhave, ye te bhikkhū bahussutā āgatāgamā dhammadharā vinayadharā mātikādharā, te na sakkaccaṁ suttantaṁ paraṁ vācenti; </span><br> <span class=sujato>Furthermore, the mendicants who are very learned—inheritors of the heritage, who have memorized the teachings, the monastic law, and the outlines—don’t carefully make others recite the discourses. </span><br><p id=an5.156:3.2><span class=root>tesaṁ accayena chinnamūlako suttanto hoti appaṭisaraṇo. </span><br> <span class=sujato>When they pass away, the discourses are cut off at the root, with no-one to preserve them. </span><br><p id=an5.156:3.3><span class=root>Ayaṁ, bhikkhave, tatiyo dhammo saddhammassa sammosāya antaradhānāya saṁvattati. </span><br> <span class=sujato>This is the third thing … </span><br><p id=an5.156:4.1><span class=root>Puna caparaṁ, bhikkhave, therā bhikkhū bāhulikā honti sāthalikā okkamane pubbaṅgamā paviveke nikkhittadhurā, na vīriyaṁ ārabhanti appattassa pattiyā anadhigatassa adhigamāya asacchikatassa sacchikiriyāya. </span><br> <span class=sujato>Furthermore, the senior mendicants are indulgent and slack, leaders in backsliding, neglecting seclusion, not rousing energy for attaining the unattained, achieving the unachieved, and realizing the unrealized. </span><br><p id=an5.156:4.2><span class=root>Tesaṁ pacchimā janatā diṭṭhānugatiṁ āpajjati. </span><br> <span class=sujato>Those who come after them follow their example. </span><br><p id=an5.156:4.3><span class=root>Sāpi hoti bāhulikā sāthalikā okkamane pubbaṅgamā paviveke nikkhittadhurā, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya. </span><br> <span class=sujato>They too are indulgent and slack … </span><br><p id=an5.156:4.4><span class=root>Ayaṁ, bhikkhave, catuttho dhammo saddhammassa sammosāya antaradhānāya saṁvattati. </span><br> <span class=sujato>This is the fourth thing … </span><br><p id=an5.156:5.1><span class=root>Puna caparaṁ, bhikkhave, saṅgho bhinno hoti. </span><br> <span class=sujato>Furthermore, there’s a schism in the Saṅgha. </span><br><p id=an5.156:5.2><span class=root>Saṅghe kho pana, bhikkhave, bhinne aññamaññaṁ akkosā ca honti, aññamaññaṁ paribhāsā ca honti, aññamaññaṁ parikkhepā ca honti, aññamaññaṁ pariccajanā ca honti. </span><br> <span class=sujato>When the Saṅgha is split, they abuse, insult, block, and forsake each other. </span><br><p id=an5.156:5.3><span class=root>Tattha appasannā ceva nappasīdanti, pasannānañca ekaccānaṁ aññathattaṁ hoti. </span><br> <span class=sujato>This doesn’t inspire confidence in those without it, and it causes some with confidence to change their minds. </span><br><p id=an5.156:5.4><span class=root>Ayaṁ, bhikkhave, pañcamo dhammo saddhammassa sammosāya antaradhānāya saṁvattati. </span><br> <span class=sujato>This is the fifth thing that leads to the decline and disappearance of the true teaching. </span><br><p id=an5.156:5.5><span class=root>Ime kho, bhikkhave, pañca dhammā saddhammassa sammosāya antaradhānāya saṁvattanti. </span><br> <span class=sujato>These five things lead to the decline and disappearance of the true teaching. </span><br><p id=an5.156:6.1><span class=root>Pañcime, bhikkhave, dhammā saddhammassa ṭhitiyā asammosāya anantaradhānāya saṁvattanti. </span><br> <span class=sujato>These five things lead to the continuation, persistence, and enduring of the true teaching. </span><br><p id=an5.156:6.2><span class=root>Katame pañca? </span><br> <span class=sujato>What five? </span><br><p id=an5.156:6.3><span class=root>Idha, bhikkhave, bhikkhū suggahitaṁ suttantaṁ pariyāpuṇanti sunikkhittehi padabyañjanehi. </span><br> <span class=sujato>It’s when the mendicants memorize discourses that have been learned correctly, with well placed words and phrases. </span><br><p id=an5.156:6.4><span class=root>Sunikkhittassa, bhikkhave, padabyañjanassa atthopi sunayo hoti. </span><br> <span class=sujato>When the words and phrases are well organized, the meaning is correctly interpreted. </span><br><p id=an5.156:6.5><span class=root>Ayaṁ, bhikkhave, paṭhamo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the first thing that leads to the continuation, persistence, and enduring of the true teaching. </span><br><p id=an5.156:7.1><span class=root>Puna caparaṁ, bhikkhave, bhikkhū suvacā honti sovacassakaraṇehi dhammehi samannāgatā, khamā padakkhiṇaggāhino anusāsaniṁ. </span><br> <span class=sujato>Furthermore, the mendicants are easy to admonish, having qualities that make them easy to admonish. They’re patient, and take instruction respectfully. </span><br><p id=an5.156:7.2><span class=root>Ayaṁ, bhikkhave, dutiyo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the second thing … </span><br><p id=an5.156:8.1><span class=root>Puna caparaṁ, bhikkhave, ye te bhikkhū bahussutā āgatāgamā dhammadharā vinayadharā mātikādharā, te sakkaccaṁ suttantaṁ paraṁ vācenti; </span><br> <span class=sujato>Furthermore, the mendicants who are very learned—inheritors of the heritage, who have memorized the teachings, the monastic law, and the outlines—carefully make others recite the discourses. </span><br><p id=an5.156:8.2><span class=root>tesaṁ accayena na chinnamūlako suttanto hoti sappaṭisaraṇo. </span><br> <span class=sujato>When they pass away, the discourses aren’t cut off at the root, and they have someone to preserve them. </span><br><p id=an5.156:8.3><span class=root>Ayaṁ, bhikkhave, tatiyo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the third thing … </span><br><p id=an5.156:9.1><span class=root>Puna caparaṁ, bhikkhave, therā bhikkhū na bāhulikā honti na sāthalikā, okkamane nikkhittadhurā paviveke pubbaṅgamā; vīriyaṁ ārabhanti appattassa pattiyā anadhigatassa adhigamāya asacchikatassa sacchikiriyāya. </span><br> <span class=sujato>Furthermore, the senior mendicants are not indulgent and slack, leaders in backsliding, neglecting seclusion. They rouse energy for attaining the unattained, achieving the unachieved, and realizing the unrealized. </span><br><p id=an5.156:9.2><span class=root>Tesaṁ pacchimā janatā diṭṭhānugatiṁ āpajjati. </span><br> <span class=sujato>Those who come after them follow their example. </span><br><p id=an5.156:9.3><span class=root>Sāpi hoti na bāhulikā na sāthalikā, okkamane nikkhittadhurā paviveke pubbaṅgamā, vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya. </span><br> <span class=sujato>They too are not indulgent or slack … </span><br><p id=an5.156:9.4><span class=root>Ayaṁ, bhikkhave, catuttho dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the fourth thing … </span><br><p id=an5.156:10.1><span class=root>Puna caparaṁ, bhikkhave, saṅgho samaggo sammodamāno avivadamāno ekuddeso phāsuṁ viharati. </span><br> <span class=sujato>Furthermore, the Saṅgha lives comfortably, in harmony, appreciating each other, without quarreling, with one recitation. </span><br><p id=an5.156:10.2><span class=root>Saṅghe kho pana, bhikkhave, samagge na ceva aññamaññaṁ akkosā honti, na ca aññamaññaṁ paribhāsā honti, na ca aññamaññaṁ parikkhepā honti, na ca aññamaññaṁ pariccajanā honti. </span><br> <span class=sujato>When the Saṅgha is in harmony, they don’t abuse, insult, block, or forsake each other. </span><br><p id=an5.156:10.3><span class=root>Tattha appasannā ceva pasīdanti, pasannānañca bhiyyobhāvo hoti. </span><br> <span class=sujato>This inspires confidence in those without it, and increases confidence in those who have it. </span><br><p id=an5.156:10.4><span class=root>Ayaṁ, bhikkhave, pañcamo dhammo saddhammassa ṭhitiyā asammosāya anantaradhānāya saṁvattati. </span><br> <span class=sujato>This is the fifth thing that leads to the continuation, persistence, and enduring of the true teaching. </span><br><p id=an5.156:10.5><span class=root>Ime kho, bhikkhave, pañca dhammā saddhammassa ṭhitiyā asammosāya anantaradhānāya saṁvattantī”ti. </span><br> <span class=sujato>These five things lead to the continuation, persistence, and enduring of the true teaching.” </span><br><p id=an5.156:10.6><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>