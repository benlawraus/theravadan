<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0103.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0102.html>Previous</a><a href=/canon/en/pli/ms/sutta/an/an0005/an0005P0104.html>Next</a></div><p><div class=verse-container id=an5.103:0.1><span>Aṅguttara Nikāya 5.103 </span><span class="translation sujato">Numbered Discourses 5.103 </span></div><p><div class=verse-container id=an5.103:0.2><span>11. Phāsuvihāravagga </span><span class="translation sujato">11. Living Comfortably </span></div><p><div class=verse-container id=an5.103:0.3><span class=big-bold>Mahācorasutta </span><span class="translation sujato">A Master Thief </span></div><p><div class=verse-container id=an5.103:1.1><span>“Pañcahi, bhikkhave, aṅgehi samannāgato mahācoro sandhimpi chindati, nillopampi harati, ekāgārikampi karoti, paripanthepi tiṭṭhati. </span><span class="translation sujato">“Mendicants, a master thief with five factors breaks into houses, plunders wealth, steals from isolated buildings, and commits highway robbery. </span></div><p><div class=verse-container id=an5.103:1.2><span>Katamehi pañcahi? </span><span class="translation sujato">What five? </span></div><p><div class=verse-container id=an5.103:1.3><span>Idha, bhikkhave, mahācoro visamanissito ca hoti, gahananissito ca, balavanissito ca, bhogacāgī ca, ekacārī ca. </span><span class="translation sujato">A master thief relies on rough ground, on thick cover, and on powerful individuals; they pay bribes, and they act alone. </span></div><p><div class=verse-container id=an5.103:2.1><span>Kathañca, bhikkhave, mahācoro visamanissito hoti? </span><span class="translation sujato">And how does a master thief rely on rough ground? </span></div><p><div class=verse-container id=an5.103:2.2><span>Idha, bhikkhave, mahācoro nadīviduggaṁ vā nissito hoti pabbatavisamaṁ vā. </span><span class="translation sujato">It’s when a master thief relies on inaccessible riverlands or rugged mountains. </span></div><p><div class=verse-container id=an5.103:2.3><span>Evaṁ kho, bhikkhave, mahācoro visamanissito hoti. </span><span class="translation sujato">That’s how a master thief relies on rough ground. </span></div><p><div class=verse-container id=an5.103:3.1><span>Kathañca, bhikkhave, mahācoro gahananissito hoti? </span><span class="translation sujato">And how does a master thief rely on thick cover? </span></div><p><div class=verse-container id=an5.103:3.2><span>Idha, bhikkhave, mahācoro tiṇagahanaṁ vā nissito hoti rukkhagahanaṁ vā rodhaṁ vā mahāvanasaṇḍaṁ vā. </span><span class="translation sujato">It’s when a master thief relies on thick grass, thick trees, a blind spot, or a large forest grove. </span></div><p><div class=verse-container id=an5.103:3.3><span>Evaṁ kho, bhikkhave, mahācoro gahananissito hoti. </span><span class="translation sujato">That’s how a master thief relies on thick cover. </span></div><p><div class=verse-container id=an5.103:4.1><span>Kathañca, bhikkhave, mahācoro balavanissito hoti? </span><span class="translation sujato">And how does a master thief rely on powerful individuals? </span></div><p><div class=verse-container id=an5.103:4.2><span>Idha, bhikkhave, mahācoro rājānaṁ vā rājamahāmattānaṁ vā nissito hoti. </span><span class="translation sujato">It’s when a master thief relies on rulers or their chief ministers. </span></div><p><div class=verse-container id=an5.103:4.3><span>Tassa evaṁ hoti: </span><span class="translation sujato">They think: </span></div><p><div class=verse-container id=an5.103:4.4><span>‘sace maṁ koci kiñci vakkhati, ime me rājāno vā rājamahāmattā vā pariyodhāya atthaṁ bhaṇissantī’ti. </span><span class="translation sujato">‘If anyone accuses me of anything, these rulers or their chief ministers will speak in my defense in the case.’ </span></div><p><div class=verse-container id=an5.103:4.5><span>Sace naṁ koci kiñci āha, tyassa rājāno vā rājamahāmattā vā pariyodhāya atthaṁ bhaṇanti. </span><span class="translation sujato">And that’s exactly what happens. </span></div><p><div class=verse-container id=an5.103:4.6><span>Evaṁ kho, bhikkhave, mahācoro balavanissito hoti. </span><span class="translation sujato">That’s how a master thief relies on powerful individuals. </span></div><p><div class=verse-container id=an5.103:5.1><span>Kathañca, bhikkhave, mahācoro bhogacāgī hoti? </span><span class="translation sujato">And how does a master thief pay bribes? </span></div><p><div class=verse-container id=an5.103:5.2><span>Idha, bhikkhave, mahācoro aḍḍho hoti mahaddhano mahābhogo. </span><span class="translation sujato">It’s when a master thief is rich, affluent, and wealthy. </span></div><p><div class=verse-container id=an5.103:5.3><span>Tassa evaṁ hoti: </span><span class="translation sujato">They think: </span></div><p><div class=verse-container id=an5.103:5.4><span>‘sace maṁ koci kiñci vakkhati, ito bhogena paṭisantharissāmī’ti. </span><span class="translation sujato">‘If anyone accuses me of anything, I’ll settle it with a bribe.’ </span></div><p><div class=verse-container id=an5.103:5.5><span>Sace naṁ koci kiñci āha, tato bhogena paṭisantharati. </span><span class="translation sujato">And that’s exactly what happens. </span></div><p><div class=verse-container id=an5.103:5.6><span>Evaṁ kho, bhikkhave, mahācoro bhogacāgī hoti. </span><span class="translation sujato">That’s how a master thief pays bribes. </span></div><p><div class=verse-container id=an5.103:6.1><span>Kathañca, bhikkhave, mahācoro ekacārī hoti? </span><span class="translation sujato">And how does a master thief act alone? </span></div><p><div class=verse-container id=an5.103:6.2><span>Idha, bhikkhave, mahācoro ekakova gahaṇāni kattā hoti. </span><span class="translation sujato">It’s when a master thief carries out robbery all alone. </span></div><p><div class=verse-container id=an5.103:6.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=an5.103:6.4><span>‘Mā me guyhamantā bahiddhā sambhedaṁ agamaṁsū’ti. </span><span class="translation sujato">So that their secret plans are not leaked to others. </span></div><p><div class=verse-container id=an5.103:6.5><span>Evaṁ kho, bhikkhave, mahācoro ekacārī hoti. </span><span class="translation sujato">That’s how a master thief acts alone. </span></div><p><div class=verse-container id=an5.103:7.1><span>Imehi kho, bhikkhave, pañcahaṅgehi samannāgato mahācoro sandhimpi chindati nillopampi harati ekāgārikampi karoti paripanthepi tiṭṭhati. </span><span class="translation sujato">A master thief with these five factors breaks into houses, plunders wealth, steals from isolated buildings, and commits highway robbery. </span></div><p><div class=verse-container id=an5.103:8.1><span>Evamevaṁ kho, bhikkhave, pañcahi dhammehi samannāgato pāpabhikkhu khataṁ upahataṁ attānaṁ pariharati, sāvajjo ca hoti sānuvajjo viññūnaṁ, bahuñca apuññaṁ pasavati. </span><span class="translation sujato">In the same way, when a bad mendicant has five qualities, they keep themselves broken and damaged. They deserve to be blamed and criticized by sensible people, and they create much wickedness. </span></div><p><div class=verse-container id=an5.103:8.2><span>Katamehi pañcahi? </span><span class="translation sujato">What five? </span></div><p><div class=verse-container id=an5.103:8.3><span>Idha, bhikkhave, pāpabhikkhu visamanissito ca hoti, gahananissito ca, balavanissito ca, bhogacāgī ca, ekacārī ca. </span><span class="translation sujato">A bad mendicant relies on rough ground, on thick cover, and on powerful individuals; they pay bribes, and they act alone. </span></div><p><div class=verse-container id=an5.103:9.1><span>Kathañca, bhikkhave, pāpabhikkhu visamanissito hoti? </span><span class="translation sujato">And how does a bad mendicant rely on rough ground? </span></div><p><div class=verse-container id=an5.103:9.2><span>Idha, bhikkhave, pāpabhikkhu visamena kāyakammena samannāgato hoti, visamena vacīkammena samannāgato hoti, visamena manokammena samannāgato hoti. </span><span class="translation sujato">It’s when a bad mendicant has unethical conduct by way of body, speech, and mind. </span></div><p><div class=verse-container id=an5.103:9.3><span>Evaṁ kho, bhikkhave, pāpabhikkhu visamanissito hoti. </span><span class="translation sujato">That’s how a bad mendicant relies on rough ground. </span></div><p><div class=verse-container id=an5.103:10.1><span>Kathañca, bhikkhave, pāpabhikkhu gahananissito hoti? </span><span class="translation sujato">And how does a bad mendicant rely on thick cover? </span></div><p><div class=verse-container id=an5.103:10.2><span>Idha, bhikkhave, pāpabhikkhu micchādiṭṭhiko hoti antaggāhikāya diṭṭhiyā samannāgato. </span><span class="translation sujato">It’s when a bad mendicant has wrong view, he’s attached to an extremist view. </span></div><p><div class=verse-container id=an5.103:10.3><span>Evaṁ kho, bhikkhave, pāpabhikkhu gahananissito hoti. </span><span class="translation sujato">That’s how a bad mendicant relies on thick cover. </span></div><p><div class=verse-container id=an5.103:11.1><span>Kathañca, bhikkhave, pāpabhikkhu balavanissito hoti? </span><span class="translation sujato">And how does a bad mendicant rely on powerful individuals? </span></div><p><div class=verse-container id=an5.103:11.2><span>Idha, bhikkhave, pāpabhikkhu rājānaṁ vā rājamahāmattānaṁ vā nissito hoti. </span><span class="translation sujato">It’s when a bad mendicant relies on rulers or their chief ministers. </span></div><p><div class=verse-container id=an5.103:11.3><span>Tassa evaṁ hoti: </span><span class="translation sujato">They think: </span></div><p><div class=verse-container id=an5.103:11.4><span>‘sace maṁ koci kiñci vakkhati, ime me rājāno vā rājamahāmattā vā pariyodhāya atthaṁ bhaṇissantī’ti. </span><span class="translation sujato">‘If anyone accuses me of anything, these rulers or their chief ministers will speak in my defense in the case.’ </span></div><p><div class=verse-container id=an5.103:11.5><span>Sace naṁ koci kiñci āha, tyassa rājāno vā rājamahāmattā vā pariyodhāya atthaṁ bhaṇanti. </span><span class="translation sujato">And that’s exactly what happens. </span></div><p><div class=verse-container id=an5.103:11.6><span>Evaṁ kho, bhikkhave, pāpabhikkhu balavanissito hoti. </span><span class="translation sujato">That’s how a bad mendicant relies on powerful individuals. </span></div><p><div class=verse-container id=an5.103:12.1><span>Kathañca, bhikkhave, pāpabhikkhu bhogacāgī hoti? </span><span class="translation sujato">And how does a bad mendicant pay bribes? </span></div><p><div class=verse-container id=an5.103:12.2><span>Idha, bhikkhave, pāpabhikkhu lābhī hoti cīvarapiṇḍapātasenāsanagilānappaccayabhesajjaparikkhārānaṁ. </span><span class="translation sujato">It’s when a bad mendicant receives robes, almsfood, lodgings, and medicines and supplies for the sick. </span></div><p><div class=verse-container id=an5.103:12.3><span>Tassa evaṁ hoti: </span><span class="translation sujato">They think: </span></div><p><div class=verse-container id=an5.103:12.4><span>‘sace maṁ koci kiñci vakkhati, ito lābhena paṭisantharissāmī’ti. </span><span class="translation sujato">‘If anyone accuses me of anything, I’ll settle it with a bribe.’ </span></div><p><div class=verse-container id=an5.103:12.5><span>Sace naṁ koci kiñci āha, tato lābhena paṭisantharati. </span><span class="translation sujato">And that’s exactly what happens. </span></div><p><div class=verse-container id=an5.103:12.6><span>Evaṁ kho, bhikkhave, pāpabhikkhu bhogacāgī hoti. </span><span class="translation sujato">That’s how a bad mendicant pays bribes. </span></div><p><div class=verse-container id=an5.103:13.1><span>Kathañca, bhikkhave, pāpabhikkhu ekacārī hoti? </span><span class="translation sujato">And how does a bad mendicant act alone? </span></div><p><div class=verse-container id=an5.103:13.2><span>Idha, bhikkhave, pāpabhikkhu ekakova paccantimesu janapadesu nivāsaṁ kappeti. </span><span class="translation sujato">It’s when a bad mendicant dwells alone in the borderlands. </span></div><p><div class=verse-container id=an5.103:13.3><span>So tattha kulāni upasaṅkamanto lābhaṁ labhati. </span><span class="translation sujato">They visit families there to acquire material things. </span></div><p><div class=verse-container id=an5.103:13.4><span>Evaṁ kho, bhikkhave, pāpabhikkhu ekacārī hoti. </span><span class="translation sujato">That’s how a bad mendicant acts alone. </span></div><p><div class=verse-container id=an5.103:14.1><span>Imehi kho, bhikkhave, pañcahi dhammehi samannāgato pāpabhikkhu khataṁ upahataṁ attānaṁ pariharati, sāvajjo ca hoti sānuvajjo viññūnaṁ, bahuñca apuññaṁ pasavatī”ti. </span><span class="translation sujato">When a bad mendicant has these five qualities, they keep themselves broken and damaged. They deserve to be blamed and criticized by sensible people, and they create much wickedness.” </span></div><p><div class=verse-container id=an5.103:14.2><span>Tatiyaṁ. </span></div><div class=flex-between><a href=/canon/en/pli/ms/sutta/an/an0005/an0005P0102.html>Previous</a><a href=/canon/en/pli/ms/sutta/an/an0005/an0005P0104.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>