<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0034.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0033.html>Previous</a><a href=/canon/en/pli/ms/sutta/an/an0005/an0005P0035.html>Next</a></div><p><div class=verse-container id=an5.34:0.1><span>Aṅguttara Nikāya 5.34 </span><span class="translation sujato">Numbered Discourses 5.34 </span></div><p><div class=verse-container id=an5.34:0.2><span>4. Sumanavagga </span><span class="translation sujato">4. With Sumanā </span></div><p><div class=verse-container id=an5.34:0.3><span class=big-bold>Sīhasenāpatisutta </span><span class="translation sujato">With General Sīha </span></div><p><div class=verse-container id=an5.34:1.1><span>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=an5.34:1.2><span>Atha kho sīho senāpati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sīho senāpati bhagavantaṁ etadavoca: </span><span class="translation sujato">Then General Sīha went up to the Buddha, bowed, sat down to one side, and asked him, </span></div><p><div class=verse-container id=an5.34:1.3><span>“sakkā nu kho, bhante, bhagavā sandiṭṭhikaṁ dānaphalaṁ paññāpetun”ti? </span><span class="translation sujato">“Sir, can you point out a fruit of giving that’s apparent in the present life?” </span></div><p><div class=verse-container id=an5.34:2.1><span>“Sakkā, sīhā”ti bhagavā avoca: </span><span class="translation sujato">“I can, Sīha,” said the Buddha. </span></div><p><div class=verse-container id=an5.34:2.2><span>“dāyako, sīha, dānapati bahuno janassa piyo hoti manāpo. </span><span class="translation sujato">“A giver, a donor is dear and beloved to many people. </span></div><p><div class=verse-container id=an5.34:2.3><span>Yampi, sīha, dāyako dānapati bahuno janassa piyo hoti manāpo, idampi sandiṭṭhikaṁ dānaphalaṁ. </span><span class="translation sujato">This is a fruit of giving that’s apparent in the present life. </span></div><p><div class=verse-container id=an5.34:3.1><span>Puna caparaṁ, sīha, dāyakaṁ dānapatiṁ santo sappurisā bhajanti. </span><span class="translation sujato">Furthermore, good and true persons associate with a giver. </span></div><p><div class=verse-container id=an5.34:3.2><span>Yampi, sīha, dāyakaṁ dānapatiṁ santo sappurisā bhajanti, idampi sandiṭṭhikaṁ dānaphalaṁ. </span><span class="translation sujato">This is another fruit of giving that’s apparent in the present life. </span></div><p><div class=verse-container id=an5.34:4.1><span>Puna caparaṁ, sīha, dāyakassa dānapatino kalyāṇo kittisaddo abbhuggacchati. </span><span class="translation sujato">Furthermore, a giver gains a good reputation. </span></div><p><div class=verse-container id=an5.34:4.2><span>Yampi, sīha, dāyakassa dānapatino kalyāṇo kittisaddo abbhuggacchati, idampi sandiṭṭhikaṁ dānaphalaṁ. </span><span class="translation sujato">This is another fruit of giving that’s apparent in the present life. </span></div><p><div class=verse-container id=an5.34:5.1><span>Puna caparaṁ, sīha, dāyako dānapati yaṁ yadeva parisaṁ upasaṅkamati—yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ—visārado upasaṅkamati amaṅkubhūto. </span><span class="translation sujato">Furthermore, a giver enters any kind of assembly bold and assured, whether it’s an assembly of aristocrats, brahmins, householders, or ascetics. </span></div><p><div class=verse-container id=an5.34:5.2><span>Yampi, sīha, dāyako dānapati yaṁ yadeva parisaṁ upasaṅkamati—yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ—visārado upasaṅkamati amaṅkubhūto, idampi sandiṭṭhikaṁ dānaphalaṁ. </span><span class="translation sujato">This is another fruit of giving that’s apparent in the present life. </span></div><p><div class=verse-container id=an5.34:6.1><span>Puna caparaṁ, sīha, dāyako dānapati kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">Furthermore, when a giver’s body breaks up, after death, they’re reborn in a good place, a heavenly realm. </span></div><p><div class=verse-container id=an5.34:6.2><span>Yampi, sīha, dāyako dānapati kāyassa bhedā paraṁ maraṇā sugatiṁ saggaṁ lokaṁ upapajjati, idaṁ samparāyikaṁ dānaphalan”ti. </span><span class="translation sujato">This is a fruit of giving to do with lives to come.” </span></div><p><div class=verse-container id=an5.34:7.1><span>Evaṁ vutte, sīho senāpati bhagavantaṁ etadavoca: </span><span class="translation sujato">When he said this, General Sīha said to the Buddha, </span></div><p><div class=verse-container id=an5.34:7.2><span>“yānimāni, bhante, bhagavatā cattāri sandiṭṭhikāni dānaphalāni akkhātāni, nāhaṁ ettha bhagavato saddhāya gacchāmi; ahaṁ petāni jānāmi. </span><span class="translation sujato">“When it comes to those four fruits of giving that are apparent in the present life, I don’t have to rely on faith in the Buddha, for I know them too. </span></div><p><div class=verse-container id=an5.34:7.3><span>Ahaṁ, bhante, dāyako dānapati bahuno janassa piyo manāpo. </span><span class="translation sujato">I’m a giver, a donor, and am dear and beloved to many people. </span></div><p><div class=verse-container id=an5.34:7.4><span>Ahaṁ, bhante, dāyako dānapati; maṁ santo sappurisā bhajanti. </span><span class="translation sujato">I’m a giver, and good and true persons associate with me. </span></div><p><div class=verse-container id=an5.34:7.5><span>Ahaṁ, bhante, dāyako dānapati; mayhaṁ kalyāṇo kittisaddo abbhuggato: ‘sīho senāpati dāyako kārako saṅghupaṭṭhāko’ti. </span><span class="translation sujato">I’m a giver, and I have this good reputation: ‘General Sīha gives, serves, and attends on the Saṅgha.’ </span></div><p><div class=verse-container id=an5.34:7.6><span>Ahaṁ, bhante, dāyako dānapati yaṁ yadeva parisaṁ upasaṅkamāmi—yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ—visārado upasaṅkamāmi amaṅkubhūto. </span><span class="translation sujato">I’m a giver, and I enter any kind of assembly bold and assured, whether it’s an assembly of aristocrats, brahmins, householders, or ascetics. </span></div><p><div class=verse-container id=an5.34:7.7><span>Yānimāni, bhante, bhagavatā cattāri sandiṭṭhikāni dānaphalāni akkhātāni, nāhaṁ ettha bhagavato saddhāya gacchāmi; ahaṁ petāni jānāmi. </span><span class="translation sujato">When it comes to these four fruits of giving that are apparent in the present life, I don’t have to rely on faith in the Buddha, for I know them too. </span></div><p><div class=verse-container id=an5.34:7.8><span>Yañca kho maṁ, bhante, bhagavā evamāha: </span><span class="translation sujato">But when the Buddha says: </span></div><p><div class=verse-container id=an5.34:7.9><span>‘dāyako, sīha, dānapati kāyassa bhedā paraṁ maraṇā sugatiṁ saggaṁ lokaṁ upapajjatī’ti, etāhaṁ na jānāmi; ettha ca panāhaṁ bhagavato saddhāya gacchāmī”ti. </span><span class="translation sujato">‘When a giver’s body breaks up, after death, they’re reborn in a good place, a heavenly realm.’ I don’t know this, so I have to rely on faith in the Buddha.” </span></div><p><div class=verse-container id=an5.34:7.10><span>“Evametaṁ, sīha, evametaṁ, sīha. </span><span class="translation sujato">“That’s so true, Sīha! That’s so true! </span></div><p><div class=verse-container id=an5.34:7.11><span>Dāyako dānapati kāyassa bhedā paraṁ maraṇā sugatiṁ saggaṁ lokaṁ upapajjatīti. </span><span class="translation sujato">When a giver’s body breaks up, after death, they’re reborn in a good place, a heavenly realm. </span></div><p><div class=verse-container id=an5.34:8.1><span>Dadaṁ piyo hoti bhajanti naṁ bahū, </span><span class="translation sujato">Giving, you’re loved and befriended by many people. </span></div><p><div class=verse-container id=an5.34:8.2><span>Kittiñca pappoti yaso ca vaḍḍhati; </span><span class="translation sujato">You get a good reputation, and your fame grows. </span></div><p><div class=verse-container id=an5.34:8.3><span>Amaṅkubhūto parisaṁ vigāhati, </span><span class="translation sujato">A generous man enters an assembly </span></div><p><div class=verse-container id=an5.34:8.4><span>Visārado hoti naro amaccharī. </span><span class="translation sujato">bold and assured. </span></div><p><div class=verse-container id=an5.34:9.1><span>Tasmā hi dānāni dadanti paṇḍitā, </span><span class="translation sujato">So an astute person, seeking happiness, would give gifts, </span></div><p><div class=verse-container id=an5.34:9.2><span>Vineyya maccheramalaṁ sukhesino; </span><span class="translation sujato">having driven out the stain of stinginess. </span></div><p><div class=verse-container id=an5.34:9.3><span>Te dīgharattaṁ tidive patiṭṭhitā, </span><span class="translation sujato">They live long in the heaven of the Three and Thirty, </span></div><p><div class=verse-container id=an5.34:9.4><span>Devānaṁ sahabyagatā ramanti te. </span><span class="translation sujato">enjoying the company of the gods. </span></div><p><div class=verse-container id=an5.34:10.1><span>Katāvakāsā katakusalā ito cutā, </span><span class="translation sujato">Having taken the opportunity to do good, when they pass from here </span></div><p><div class=verse-container id=an5.34:10.2><span>Sayaṁpabhā anuvicaranti nandanaṁ; </span><span class="translation sujato">they wander radiant in the Garden of Delight. </span></div><p><div class=verse-container id=an5.34:10.3><span>Te tattha nandanti ramanti modare, </span><span class="translation sujato">There they delight, rejoice, and enjoy themselves, </span></div><p><div class=verse-container id=an5.34:10.4><span>Samappitā kāmaguṇehi pañcahi; </span><span class="translation sujato">provided with the five kinds of sensual stimulation. </span></div><p><div class=verse-container id=an5.34:10.5><span>Katvāna vākyaṁ asitassa tādino, </span><span class="translation sujato">Having practiced the word of the unattached, the unaffected, </span></div><p><div class=verse-container id=an5.34:10.6><span>Ramanti sagge sugatassa sāvakā”ti. </span><span class="translation sujato">disciples of the Holy One rejoice in heaven.” </span></div><p><div class=verse-container id=an5.34:10.7><span>Catutthaṁ. </span></div><div class=flex-between><a href=/canon/en/pli/ms/sutta/an/an0005/an0005P0033.html>Previous</a><a href=/canon/en/pli/ms/sutta/an/an0005/an0005P0035.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>