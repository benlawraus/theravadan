<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0075.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0074.html>Previous</a><a href=/canon/en/pli/ms/sutta/an/an0005/an0005P0076.html>Next</a></div><p id=an5.75:0.1><span class=root>Aṅguttara Nikāya 5.75 </span><br> <span class=sujato>Numbered Discourses 5.75 </span><br><p id=an5.75:0.2><span class=root>8. Yodhājīvavagga </span><br> <span class=sujato>8. Warriors </span><br><p id=an5.75:0.3><span class="root big-bold">Paṭhamayodhājīvasutta </span><br> <span class=sujato>Warriors (1st) </span><br><p id=an5.75:1.1><span class=root>“Pañcime, bhikkhave, yodhājīvā santo saṁvijjamānā lokasmiṁ. </span><br> <span class=sujato>“Mendicants, these five warriors are found in the world. </span><br><p id=an5.75:1.2><span class=root>Katame pañca? </span><br> <span class=sujato>What five? </span><br><p id=an5.75:1.3><span class=root>Idha, bhikkhave, ekacco yodhājīvo rajaggaññeva disvā saṁsīdati visīdati na santhambhati na sakkoti saṅgāmaṁ otarituṁ. </span><br> <span class=sujato>Firstly, one warrior falters and founders at the mere sight of a cloud of dust. He doesn’t stay firm, and fails to plunge into battle. </span><br><p id=an5.75:1.4><span class=root>Evarūpopi, bhikkhave, idhekacco yodhājīvo hoti. </span><br> <span class=sujato>Some warriors are like that. </span><br><p id=an5.75:1.5><span class=root>Ayaṁ, bhikkhave, paṭhamo yodhājīvo santo saṁvijjamāno lokasmiṁ. </span><br> <span class=sujato>This is the first warrior found in the world. </span><br><p id=an5.75:2.1><span class=root>Puna caparaṁ, bhikkhave, idhekacco yodhājīvo sahati rajaggaṁ; </span><br> <span class=sujato>Furthermore, one warrior can prevail over a cloud of dust, </span><br><p id=an5.75:2.2><span class=root>api ca kho dhajaggaññeva disvā saṁsīdati visīdati, na santhambhati, na sakkoti saṅgāmaṁ otarituṁ. </span><br> <span class=sujato>but he falters and founders at the mere sight of a banner’s crest. He doesn’t stay firm, and fails to plunge into battle. </span><br><p id=an5.75:2.3><span class=root>Evarūpopi, bhikkhave, idhekacco yodhājīvo hoti. </span><br> <span class=sujato>Some warriors are like that. </span><br><p id=an5.75:2.4><span class=root>Ayaṁ, bhikkhave, dutiyo yodhājīvo santo saṁvijjamāno lokasmiṁ. </span><br> <span class=sujato>This is the second warrior found in the world. </span><br><p id=an5.75:3.1><span class=root>Puna caparaṁ, bhikkhave, idhekacco yodhājīvo sahati rajaggaṁ sahati dhajaggaṁ; </span><br> <span class=sujato>Furthermore, one warrior can prevail over a cloud of dust and a banner’s crest, </span><br><p id=an5.75:3.2><span class=root>api ca kho ussāraṇaññeva sutvā saṁsīdati visīdati, na santhambhati, na sakkoti saṅgāmaṁ otarituṁ. </span><br> <span class=sujato>but he falters and founders at the mere sound of turmoil. He doesn’t stay firm, and fails to plunge into battle. </span><br><p id=an5.75:3.3><span class=root>Evarūpopi, bhikkhave, idhekacco yodhājīvo hoti. </span><br> <span class=sujato>Some warriors are like that. </span><br><p id=an5.75:3.4><span class=root>Ayaṁ, bhikkhave, tatiyo yodhājīvo santo saṁvijjamāno lokasmiṁ. </span><br> <span class=sujato>This is the third warrior found in the world. </span><br><p id=an5.75:4.1><span class=root>Puna caparaṁ, bhikkhave, idhekacco yodhājīvo sahati rajaggaṁ, sahati dhajaggaṁ, sahati ussāraṇaṁ; </span><br> <span class=sujato>Furthermore, one warrior can prevail over a cloud of dust and a banner’s crest and turmoil, </span><br><p id=an5.75:4.2><span class=root>api ca kho sampahāre haññati byāpajjati. </span><br> <span class=sujato>but he’s killed or injured when blows are struck. </span><br><p id=an5.75:4.3><span class=root>Evarūpopi, bhikkhave, idhekacco yodhājīvo hoti. </span><br> <span class=sujato>Some warriors are like that. </span><br><p id=an5.75:4.4><span class=root>Ayaṁ, bhikkhave, catuttho yodhājīvo santo saṁvijjamāno lokasmiṁ. </span><br> <span class=sujato>This is the fourth warrior found in the world. </span><br><p id=an5.75:5.1><span class=root>Puna caparaṁ, bhikkhave, idhekacco yodhājīvo sahati rajaggaṁ, sahati dhajaggaṁ, sahati ussāraṇaṁ, sahati sampahāraṁ. </span><br> <span class=sujato>Furthermore, one warrior can prevail over a cloud of dust and a banner’s crest and turmoil and being struck. </span><br><p id=an5.75:5.2><span class=root>So taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati. </span><br> <span class=sujato>He wins victory in battle, establishing himself as foremost in battle. </span><br><p id=an5.75:5.3><span class=root>Evarūpopi, bhikkhave, idhekacco yodhājīvo hoti. </span><br> <span class=sujato>Some warriors are like that. </span><br><p id=an5.75:5.4><span class=root>Ayaṁ, bhikkhave, pañcamo yodhājīvo santo saṁvijjamāno lokasmiṁ. </span><br> <span class=sujato>This is the fifth warrior found in the world. </span><br><p id=an5.75:5.5><span class=root>Ime kho, bhikkhave, pañca yodhājīvā santo saṁvijjamānā lokasmiṁ. </span><br> <span class=sujato>These are the five warriors found in the world. </span><br><p id=an5.75:6.1><span class=root>Evamevaṁ kho, bhikkhave, pañcime yodhājīvūpamā puggalā santo saṁvijjamānā bhikkhūsu. </span><br> <span class=sujato>In the same way, these five people similar to warriors are found among the monks. </span><br><p id=an5.75:6.2><span class=root>Katame pañca? </span><br> <span class=sujato>What five? </span><br><p id=an5.75:6.3><span class=root>Idha, bhikkhave, bhikkhu rajaggaññeva disvā saṁsīdati visīdati, na santhambhati, na sakkoti brahmacariyaṁ sandhāretuṁ. </span><br> <span class=sujato>Firstly, one monk falters and founders at the mere sight of a cloud of dust. He doesn’t stay firm, and fails to keep up the spiritual life. </span><br><p id=an5.75:6.4><span class=root>Sikkhādubbalyaṁ āvikatvā sikkhaṁ paccakkhāya hīnāyāvattati. </span><br> <span class=sujato>Declaring his inability to continue training, he rejects it and returns to a lesser life. </span><br><p id=an5.75:6.5><span class=root>Kimassa rajaggasmiṁ? </span><br> <span class=sujato>What is his ‘cloud of dust’? </span><br><p id=an5.75:6.6><span class=root>Idha, bhikkhave, bhikkhu suṇāti: </span><br> <span class=sujato>It’s when a monk hears: </span><br><p id=an5.75:6.7><span class=root>‘amukasmiṁ nāma gāme vā nigame vā itthī vā kumārī vā abhirūpā dassanīyā pāsādikā paramāya vaṇṇapokkharatāya samannāgatā’ti. </span><br> <span class=sujato>‘In such and such a village or town there’s a women or a girl who is attractive, good-looking, lovely, of surpassing beauty.’ </span><br><p id=an5.75:6.8><span class=root>So taṁ sutvā saṁsīdati visīdati, na santhambhati, na sakkoti brahmacariyaṁ sandhāretuṁ. </span><br> <span class=sujato>Hearing this, he falters and founders. He doesn’t stay firm, and fails to keep up the spiritual life. </span><br><p id=an5.75:6.9><span class=root>Sikkhādubbalyaṁ āvikatvā sikkhaṁ paccakkhāya hīnāyāvattati. </span><br> <span class=sujato>Declaring his inability to continue training, he rejects it and returns to a lesser life. </span><br><p id=an5.75:6.10><span class=root>Idamassa rajaggasmiṁ. </span><br> <span class=sujato>This is his ‘cloud of dust’. </span><br><p id=an5.75:7.1><span class=root>Seyyathāpi so, bhikkhave, yodhājīvo rajaggaññeva disvā saṁsīdati visīdati, na santhambhati, na sakkoti saṅgāmaṁ otarituṁ; </span><br> <span class=sujato>I say that this person is like the warrior who falters and founders at the mere sight of a cloud of dust. </span><br><p id=an5.75:7.2><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.75:7.3><span class=root>Evarūpopi, bhikkhave, idhekacco puggalo hoti. </span><br> <span class=sujato>Some people are like that. </span><br><p id=an5.75:7.4><span class=root>Ayaṁ, bhikkhave, paṭhamo yodhājīvūpamo puggalo santo saṁvijjamāno bhikkhūsu. </span><br> <span class=sujato>This is the first person similar to a warrior found among the monks. </span><br><p id=an5.75:8.1><span class=root>Puna caparaṁ, bhikkhave, bhikkhu sahati rajaggaṁ; </span><br> <span class=sujato>Furthermore, one monk can prevail over a cloud of dust, </span><br><p id=an5.75:8.2><span class=root>api ca kho dhajaggaññeva disvā saṁsīdati visīdati, na santhambhati, na sakkoti brahmacariyaṁ sandhāretuṁ. </span><br> <span class=sujato>but at the mere sight of a banner’s crest he falters and founders. He doesn’t stay firm, and fails to keep up the spiritual life. </span><br><p id=an5.75:8.3><span class=root>Sikkhādubbalyaṁ āvikatvā sikkhaṁ paccakkhāya hīnāyāvattati. </span><br> <span class=sujato>Declaring his inability to continue training, he rejects it and returns to a lesser life. </span><br><p id=an5.75:8.4><span class=root>Kimassa dhajaggasmiṁ? </span><br> <span class=sujato>What is his ‘banner’s crest’? </span><br><p id=an5.75:8.5><span class=root>Idha, bhikkhave, bhikkhu na heva kho suṇāti: </span><br> <span class=sujato>It’s when a monk doesn’t hear: </span><br><p id=an5.75:8.6><span class=root>‘amukasmiṁ nāma gāme vā nigame vā itthī vā kumārī vā abhirūpā dassanīyā pāsādikā paramāya vaṇṇapokkharatāya samannāgatā’ti; </span><br> <span class=sujato>‘In such and such a village or town there’s a women or a girl who is attractive, good-looking, lovely, of surpassing beauty.’ </span><br><p id=an5.75:8.7><span class=root>api ca kho sāmaṁ passati itthiṁ vā kumāriṁ vā abhirūpaṁ dassanīyaṁ pāsādikaṁ paramāya vaṇṇapokkharatāya samannāgataṁ. </span><br> <span class=sujato>But he sees for himself a women or a girl who is attractive, good-looking, lovely, of surpassing beauty. </span><br><p id=an5.75:8.8><span class=root>So taṁ disvā saṁsīdati visīdati, na santhambhati, na sakkoti brahmacariyaṁ sandhāretuṁ. </span><br> <span class=sujato>Seeing her, he falters and founders. He doesn’t stay firm, and fails to keep up the spiritual life. </span><br><p id=an5.75:8.9><span class=root>Sikkhādubbalyaṁ āvikatvā sikkhaṁ paccakkhāya hīnāyāvattati. </span><br> <span class=sujato>Declaring his inability to continue training, he rejects it and returns to a lesser life. </span><br><p id=an5.75:8.10><span class=root>Idamassa dhajaggasmiṁ. </span><br> <span class=sujato>This is his ‘banner’s crest’. </span><br><p id=an5.75:9.1><span class=root>Seyyathāpi so, bhikkhave, yodhājīvo sahati rajaggaṁ; </span><br> <span class=sujato>I say that this person is like the warrior who can prevail over a cloud of dust, </span><br><p id=an5.75:9.2><span class=root>api ca kho dhajaggaññeva disvā saṁsīdati visīdati, na santhambhati, na sakkoti saṅgāmaṁ otarituṁ; </span><br> <span class=sujato>but he falters and founders at the mere sight of a banner’s crest. </span><br><p id=an5.75:9.3><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.75:9.4><span class=root>Evarūpopi, bhikkhave, idhekacco puggalo hoti. </span><br> <span class=sujato>Some people are like that. </span><br><p id=an5.75:9.5><span class=root>Ayaṁ, bhikkhave, dutiyo yodhājīvūpamo puggalo santo saṁvijjamāno bhikkhūsu. </span><br> <span class=sujato>This is the second person similar to a warrior found among the monks. </span><br><p id=an5.75:10.1><span class=root>Puna caparaṁ, bhikkhave, bhikkhu sahati rajaggaṁ, sahati dhajaggaṁ; </span><br> <span class=sujato>Furthermore, one monk can prevail over a cloud of dust and a banner’s crest, </span><br><p id=an5.75:10.2><span class=root>api ca kho ussāraṇaññeva sutvā saṁsīdati visīdati, na santhambhati, na sakkoti brahmacariyaṁ sandhāretuṁ. </span><br> <span class=sujato>but he falters and founders at the mere sound of turmoil. He doesn’t stay firm, and fails to keep up the spiritual life. </span><br><p id=an5.75:10.3><span class=root>Sikkhādubbalyaṁ āvikatvā sikkhaṁ paccakkhāya hīnāyāvattati. </span><br> <span class=sujato>Declaring his inability to continue training, he rejects it and returns to a lesser life. </span><br><p id=an5.75:10.4><span class=root>Kimassa ussāraṇāya? </span><br> <span class=sujato>What is his ‘turmoil’? </span><br><p id=an5.75:10.5><span class=root>Idha, bhikkhave, bhikkhuṁ araññagataṁ vā rukkhamūlagataṁ vā suññāgāragataṁ vā mātugāmo upasaṅkamitvā ūhasati ullapati ujjagghati uppaṇḍeti. </span><br> <span class=sujato>It’s when a mendicant who has gone to a wilderness, or to the root of a tree, or to an empty hut is approached by a female. She smiles, chats, laughs, and teases him. </span><br><p id=an5.75:10.6><span class=root>So mātugāmena ūhasiyamāno ullapiyamāno ujjagghiyamāno uppaṇḍiyamāno saṁsīdati visīdati, na santhambhati, na sakkoti brahmacariyaṁ sandhāretuṁ. </span><br> <span class=sujato>He falters and founders. He doesn’t stay firm, and fails to keep up the spiritual life. </span><br><p id=an5.75:10.7><span class=root>Sikkhādubbalyaṁ āvikatvā sikkhaṁ paccakkhāya hīnāyāvattati. </span><br> <span class=sujato>Declaring his inability to continue training, he rejects it and returns to a lesser life. </span><br><p id=an5.75:10.8><span class=root>Idamassa ussāraṇāya. </span><br> <span class=sujato>This is his ‘turmoil’. </span><br><p id=an5.75:11.1><span class=root>Seyyathāpi so, bhikkhave, yodhājīvo sahati rajaggaṁ, sahati dhajaggaṁ; </span><br> <span class=sujato>I say that this person is like the warrior who can prevail over a cloud of dust and a banner’s crest, </span><br><p id=an5.75:11.2><span class=root>api ca kho ussāraṇaññeva sutvā saṁsīdati visīdati, na santhambhati, na sakkoti saṅgāmaṁ otarituṁ; </span><br> <span class=sujato>but he falters and founders at the mere sound of turmoil. </span><br><p id=an5.75:11.3><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.75:11.4><span class=root>Evarūpopi, bhikkhave, idhekacco puggalo hoti. </span><br> <span class=sujato>Some people are like that. </span><br><p id=an5.75:11.5><span class=root>Ayaṁ, bhikkhave, tatiyo yodhājīvūpamo puggalo santo saṁvijjamāno bhikkhūsu. </span><br> <span class=sujato>This is the third person similar to a warrior found among the monks. </span><br><p id=an5.75:12.1><span class=root>Puna caparaṁ, bhikkhave, bhikkhu sahati rajaggaṁ, sahati dhajaggaṁ, sahati ussāraṇaṁ; </span><br> <span class=sujato>Furthermore, one monk can prevail over a cloud of dust and a banner’s crest and turmoil, </span><br><p id=an5.75:12.2><span class=root>api ca kho sampahāre haññati byāpajjati. </span><br> <span class=sujato>but he’s killed or injured when blows are struck. </span><br><p id=an5.75:12.3><span class=root>Kimassa sampahārasmiṁ? </span><br> <span class=sujato>What is his ‘blows are struck’? </span><br><p id=an5.75:12.4><span class=root>Idha, bhikkhave, bhikkhuṁ araññagataṁ vā rukkhamūlagataṁ vā suññāgāragataṁ vā mātugāmo upasaṅkamitvā abhinisīdati abhinipajjati ajjhottharati. </span><br> <span class=sujato>It’s when a mendicant who has gone to a wilderness, or to the root of a tree, or to an empty hut is approached by a female. She sits right by him, lies down, or embraces him. </span><br><p id=an5.75:12.5><span class=root>So mātugāmena abhinisīdiyamāno abhinipajjiyamāno ajjhotthariyamāno sikkhaṁ apaccakkhāya dubbalyaṁ anāvikatvā methunaṁ dhammaṁ paṭisevati. </span><br> <span class=sujato>Without resigning the training and declaring his inability to continue, he has sex. </span><br><p id=an5.75:12.6><span class=root>Idamassa sampahārasmiṁ. </span><br> <span class=sujato>This is his ‘blows are struck’. </span><br><p id=an5.75:13.1><span class=root>Seyyathāpi so, bhikkhave, yodhājīvo sahati rajaggaṁ, sahati dhajaggaṁ, sahati ussāraṇaṁ, api ca kho sampahāre haññati byāpajjati; </span><br> <span class=sujato>I say that this person is like the warrior who can prevail over a cloud of dust and a banner’s crest and turmoil, but is killed or injured when blows are struck. </span><br><p id=an5.75:13.2><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.75:13.3><span class=root>Evarūpopi, bhikkhave, idhekacco puggalo hoti. </span><br> <span class=sujato>Some people are like that. </span><br><p id=an5.75:13.4><span class=root>Ayaṁ, bhikkhave, catuttho yodhājīvūpamo puggalo santo saṁvijjamāno bhikkhūsu. </span><br> <span class=sujato>This is the fourth person similar to a warrior found among the monks. </span><br><p id=an5.75:14.1><span class=root>Puna caparaṁ, bhikkhave, bhikkhu sahati rajaggaṁ, sahati dhajaggaṁ, sahati ussāraṇaṁ, sahati sampahāraṁ, so taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati. </span><br> <span class=sujato>Furthermore, one monk can prevail over a cloud of dust and a banner’s crest and turmoil, and being struck. He wins victory in battle, establishing himself as foremost in battle. </span><br><p id=an5.75:14.2><span class=root>Kimassa saṅgāmavijayasmiṁ? </span><br> <span class=sujato>What is his ‘victory in battle’? </span><br><p id=an5.75:14.3><span class=root>Idha, bhikkhave, bhikkhuṁ araññagataṁ vā rukkhamūlagataṁ vā suññāgāragataṁ vā mātugāmo upasaṅkamitvā abhinisīdati abhinipajjati ajjhottharati. </span><br> <span class=sujato>It’s when a mendicant who has gone to a wilderness, or to the root of a tree, or to an empty hut is approached by a female. She sits right by him, lies down, or embraces him. </span><br><p id=an5.75:14.4><span class=root>So mātugāmena abhinisīdiyamāno abhinipajjiyamāno ajjhotthariyamāno viniveṭhetvā vinimocetvā yena kāmaṁ pakkamati. </span><br> <span class=sujato>But he disentangles and frees himself, and goes wherever he wants. </span><br><p id=an5.75:14.5><span class=root>So vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><br> <span class=sujato>He frequents a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span><br><p id=an5.75:15.1><span class=root>So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><br> <span class=sujato>Gone to a wilderness, or to the root of a tree, or to an empty hut, he sits down cross-legged, sets his body straight, and establishes mindfulness in his presence. </span><br><p id=an5.75:15.2><span class=root>So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti; </span><br> <span class=sujato>Giving up covetousness for the world, he meditates with a heart rid of covetousness, cleansing the mind of covetousness. </span><br><p id=an5.75:15.3><span class=root>byāpādapadosaṁ pahāya abyāpannacitto viharati, sabbapāṇabhūtahitānukampī byāpādapadosā cittaṁ parisodheti; </span><br> <span class=sujato>Giving up ill will and malevolence, he meditates with a mind rid of ill will, full of sympathy for all living beings, cleansing the mind of ill will. </span><br><p id=an5.75:15.4><span class=root>thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti; </span><br> <span class=sujato>Giving up dullness and drowsiness, he meditates with a mind rid of dullness and drowsiness, perceiving light, mindful and aware, cleansing the mind of dullness and drowsiness. </span><br><p id=an5.75:15.5><span class=root>uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti; </span><br> <span class=sujato>Giving up restlessness and remorse, he meditates without restlessness, his mind peaceful inside, cleansing the mind of restlessness and remorse. </span><br><p id=an5.75:15.6><span class=root>vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti. </span><br> <span class=sujato>Giving up doubt, he meditates having gone beyond doubt, not undecided about skillful qualities, cleansing the mind of doubt. </span><br><p id=an5.75:15.7><span class=root>So ime pañca nīvaraṇe pahāya cetaso upakkilese paññāya dubbalīkaraṇe </span><br> <span class=sujato>He gives up these five hindrances, corruptions of the heart that weaken wisdom. </span><br><p id=an5.75:15.8><span class=root>vivicceva kāmehi …pe… </span><br> <span class=sujato>Then, quite secluded from sensual pleasures, secluded from unskillful qualities, he enters and remains in the first absorption … </span><br><p id=an5.75:15.9><span class=root>catutthaṁ jhānaṁ upasampajja viharati. </span><br> <span class=sujato>second absorption … third absorption … fourth absorption. </span><br><p id=an5.75:16.1><span class=root>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti. </span><br> <span class=sujato>When his mind has become immersed in samādhi like this—purified, bright, flawless, rid of corruptions, pliable, workable, steady, and imperturbable—he extends it toward knowledge of the ending of defilements. </span><br><p id=an5.75:16.2><span class=root>So ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti, ‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti yathābhūtaṁ pajānāti, </span><br> <span class=sujato>He truly understands: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span><br><p id=an5.75:16.3><span class=root>‘ime āsavā’ti yathābhūtaṁ pajānāti, ‘ayaṁ āsavasamudayo’ti yathābhūtaṁ pajānāti, ‘ayaṁ āsavanirodho’ti yathābhūtaṁ pajānāti, ‘ayaṁ āsavanirodhagāminī paṭipadā’ti yathābhūtaṁ pajānāti. </span><br> <span class=sujato>He truly understands: ‘These are defilements’ … ‘This is the origin of defilements’ … ‘This is the cessation of defilements’ … ‘This is the practice that leads to the cessation of defilements’. </span><br><p id=an5.75:16.4><span class=root>Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati, </span><br> <span class=sujato>Knowing and seeing like this, his mind is freed from the defilements of sensuality, desire to be reborn, and ignorance. </span><br><p id=an5.75:16.5><span class=root>vimuttasmiṁ vimuttamiti ñāṇaṁ hoti. </span><br> <span class=sujato>When it is freed, he knows it is freed. </span><br><p id=an5.75:16.6><span class=root>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānāti. </span><br> <span class=sujato>He understands: ‘Rebirth is ended, the spiritual journey has been completed, what had to be done has been done, there is nothing further for this place.’ </span><br><p id=an5.75:16.7><span class=root>Idamassa saṅgāmavijayasmiṁ. </span><br> <span class=sujato>This is his ‘victory in battle’. </span><br><p id=an5.75:17.1><span class=root>Seyyathāpi so, bhikkhave, yodhājīvo sahati rajaggaṁ, sahati dhajaggaṁ, sahati ussāraṇaṁ, sahati sampahāraṁ, so taṁ saṅgāmaṁ abhivijinitvā vijitasaṅgāmo tameva saṅgāmasīsaṁ ajjhāvasati; </span><br> <span class=sujato>I say that this person is like the warrior who can prevail over a cloud of dust and a banner’s crest and turmoil and being struck. He wins victory in battle, establishing himself as foremost in battle. </span><br><p id=an5.75:17.2><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.75:17.3><span class=root>Evarūpopi, bhikkhave, idhekacco puggalo hoti. </span><br> <span class=sujato>Some people are like that. </span><br><p id=an5.75:17.4><span class=root>Ayaṁ, bhikkhave, pañcamo yodhājīvūpamo puggalo santo saṁvijjamāno bhikkhūsu. </span><br> <span class=sujato>This is the fifth person similar to a warrior found among the monks. </span><br><p id=an5.75:17.5><span class=root>Ime kho, bhikkhave, pañca yodhājīvūpamā puggalā santo saṁvijjamānā bhikkhūsū”ti. </span><br> <span class=sujato>These five people similar to warriors are found among the monks.” </span><br><p id=an5.75:17.6><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>