<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0141.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0140.html>Previous</a><a href=/canon/en/pli/ms/sutta/an/an0005/an0005P0142.html>Next</a></div><p id=an5.141:0.1><span class=root>Aṅguttara Nikāya 5.141 </span><br> <span class=sujato>Numbered Discourses 5.141 </span><br><p id=an5.141:0.2><span class=root>15. Tikaṇḍakīvagga </span><br> <span class=sujato>15. At Tikaṇḍakī </span><br><p id=an5.141:0.3><span class="root big-bold">Avajānātisutta </span><br> <span class=sujato>Scorn </span><br><p id=an5.141:1.1><span class=root>“Pañcime, bhikkhave, puggalā santo saṁvijjamānā lokasmiṁ. </span><br> <span class=sujato>“Mendicants, these five people are found in the world. </span><br><p id=an5.141:1.2><span class=root>Katame pañca? </span><br> <span class=sujato>What five? </span><br><p id=an5.141:1.3><span class=root>Datvā avajānāti, saṁvāsena avajānāti, ādheyyamukho hoti, lolo hoti, mando momūho hoti. </span><br> <span class=sujato>One gives then scorns, one lives together then scorns, one is gullible for gossip, one is impulsive, and one is dull and stupid. </span><br><p id=an5.141:2.1><span class=root>Kathañca, bhikkhave, puggalo datvā avajānāti? </span><br> <span class=sujato>And how does a person give then scorn? </span><br><p id=an5.141:2.2><span class=root>Idha, bhikkhave, puggalo puggalassa deti cīvarapiṇḍapātasenāsanagilānappaccayabhesajjaparikkhāraṁ. </span><br> <span class=sujato>It’s when a person gives someone robes, almsfood, lodgings, and medicines and supplies for the sick. </span><br><p id=an5.141:2.3><span class=root>Tassa evaṁ hoti: </span><br> <span class=sujato>They think: </span><br><p id=an5.141:2.4><span class=root>‘ahaṁ demi; </span><br> <span class=sujato>‘I give; </span><br><p id=an5.141:2.5><span class=root>ayaṁ paṭiggaṇhātī’ti. </span><br> <span class=sujato>this one receives.’ </span><br><p id=an5.141:2.6><span class=root>Tamenaṁ datvā avajānāti. </span><br> <span class=sujato>They give to that person, then they scorn them. </span><br><p id=an5.141:2.7><span class=root>Evaṁ kho, bhikkhave, puggalo datvā avajānāti. </span><br> <span class=sujato>That’s how a person gives then scorns. </span><br><p id=an5.141:3.1><span class=root>Kathañca, bhikkhave, puggalo saṁvāsena avajānāti? </span><br> <span class=sujato>And how does a person live together then scorn? </span><br><p id=an5.141:3.2><span class=root>Idha, bhikkhave, puggalo puggalena saddhiṁ saṁvasati dve vā tīṇi vā vassāni. </span><br> <span class=sujato>It’s when a person lives with someone else for two or three years. </span><br><p id=an5.141:3.3><span class=root>Tamenaṁ saṁvāsena avajānāti. </span><br> <span class=sujato>They live together with that person, then they scorn them. </span><br><p id=an5.141:3.4><span class=root>Evaṁ kho, bhikkhave, puggalo saṁvāsena avajānāti. </span><br> <span class=sujato>That’s how a person live together then scorns. </span><br><p id=an5.141:4.1><span class=root>Kathañca, bhikkhave, puggalo ādheyyamukho hoti? </span><br> <span class=sujato>And how is a person gullible for gossip? </span><br><p id=an5.141:4.2><span class=root>Idha, bhikkhave, ekacco puggalo parassa vaṇṇe vā avaṇṇe vā bhāsiyamāne taṁ khippaññeva adhimuccitā hoti. </span><br> <span class=sujato>It’s when they’re very quick to believe what a certain person says in praise or criticism of another. </span><br><p id=an5.141:4.3><span class=root>Evaṁ kho, bhikkhave, puggalo ādheyyamukho hoti. </span><br> <span class=sujato>That’s how a person is gullible for gossip. </span><br><p id=an5.141:5.1><span class=root>Kathañca, bhikkhave, puggalo lolo hoti? </span><br> <span class=sujato>And how is a person impulsive? </span><br><p id=an5.141:5.2><span class=root>Idha, bhikkhave, ekacco puggalo ittarasaddho hoti ittarabhattī ittarapemo ittarappasādo. </span><br> <span class=sujato>It’s when a certain person is fickle in faith, devotion, fondness, and confidence. </span><br><p id=an5.141:5.3><span class=root>Evaṁ kho, bhikkhave, puggalo lolo hoti. </span><br> <span class=sujato>That’s how a person is impulsive. </span><br><p id=an5.141:6.1><span class=root>Kathañca, bhikkhave, puggalo mando momūho hoti? </span><br> <span class=sujato>And how is a person dull and stupid? </span><br><p id=an5.141:6.2><span class=root>Idha, bhikkhave, ekacco puggalo kusalākusale dhamme na jānāti, sāvajjānavajje dhamme na jānāti, hīnappaṇīte dhamme na jānāti, kaṇhasukkasappaṭibhāge dhamme na jānāti. </span><br> <span class=sujato>It’s when they don’t know the difference between qualities that are skillful and unskillful, blameworthy and blameless, inferior and superior, and those on the side of dark and bright. </span><br><p id=an5.141:6.3><span class=root>Evaṁ kho, bhikkhave, puggalo mando momūho hoti. </span><br> <span class=sujato>That’s how a person is dull and stupid. </span><br><p id=an5.141:6.4><span class=root>Ime kho, bhikkhave, pañca puggalā santo saṁvijjamānā lokasmin”ti. </span><br> <span class=sujato>These are the five people found in the world.” </span><br><p id=an5.141:6.5><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>