<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0166.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0165.html>Previous</a><a href=/canon/en/pli/ms/sutta/an/an0005/an0005P0167.html>Next</a></div><p id=an5.166:0.1><span class=root>Aṅguttara Nikāya 5.166 </span><br> <span class=sujato>Numbered Discourses 5.166 </span><br><p id=an5.166:0.2><span class=root>17. Āghātavagga </span><br> <span class=sujato>17. Resentment </span><br><p id=an5.166:0.3><span class="root big-bold">Nirodhasutta </span><br> <span class=sujato>Cessation </span><br><p id=an5.166:1.1><span class=root>Tatra kho āyasmā sāriputto bhikkhū āmantesi …pe… </span><br> <span class=sujato>There Venerable Sāriputta addressed the mendicants: </span><br><p id=an5.166:1.2><span class=root>“idhāvuso, bhikkhu sīlasampanno samādhisampanno paññāsampanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“Reverends, take a mendicant who is accomplished in ethics, immersion, and wisdom. They might enter into and emerge from the cessation of perception and feeling. </span><br><p id=an5.166:1.3><span class=root>atthetaṁ ṭhānaṁ. </span><br> <span class=sujato>That is possible. </span><br><p id=an5.166:1.4><span class=root>No ce diṭṭheva dhamme aññaṁ ārādheyya, atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>If they don’t reach enlightenment in this very life, then, surpassing the company of gods that consume solid food, they’re reborn in a certain host of mind-made gods. There they might enter into and emerge from the cessation of perception and feeling. </span><br><p id=an5.166:1.5><span class=root>atthetaṁ ṭhānan”ti. </span><br> <span class=sujato>That is possible.” </span><br><p id=an5.166:2.1><span class=root>Evaṁ vutte, āyasmā udāyī āyasmantaṁ sāriputtaṁ etadavoca: </span><br> <span class=sujato>When he said this, Venerable Udāyī said to him, </span><br><p id=an5.166:2.2><span class=root>“aṭṭhānaṁ kho etaṁ, āvuso sāriputta, anavakāso yaṁ so bhikkhu atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“This is not possible, Reverend Sāriputta, it cannot happen!” </span><br><p id=an5.166:2.3><span class=root>natthetaṁ ṭhānan”ti. </span><br><p id=an5.166:3.1><span class=root>Dutiyampi kho …pe… tatiyampi kho āyasmā sāriputto bhikkhū āmantesi: </span><br> <span class=sujato>But for a second … and a third time Sāriputta repeated his statement. </span><br><p id=an5.166:3.2><span class=root>“idhāvuso, bhikkhu sīlasampanno samādhisampanno paññāsampanno saññāvedayitanirodhaṁ samāpajjeyyāpi vuṭṭhaheyyāpi—</span><br><p id=an5.166:3.3><span class=root>atthetaṁ ṭhānaṁ. </span><br><p id=an5.166:3.4><span class=root>No ce diṭṭheva dhamme aññaṁ ārādheyya, atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br><p id=an5.166:3.5><span class=root>atthetaṁ ṭhānan”ti. </span><br><p id=an5.166:4.1><span class=root>Tatiyampi kho āyasmā udāyī āyasmantaṁ sāriputtaṁ etadavoca: </span><br> <span class=sujato>And for a third time, Udāyī said to him, </span><br><p id=an5.166:4.2><span class=root>“aṭṭhānaṁ kho etaṁ, āvuso sāriputta, anavakāso yaṁ so bhikkhu atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“This is not possible, Reverend Sāriputta, it cannot happen!” </span><br><p id=an5.166:4.3><span class=root>natthetaṁ ṭhānan”ti. </span><br><p id=an5.166:5.1><span class=root>Atha kho āyasmato sāriputtassa etadahosi: </span><br> <span class=sujato>Then Venerable Sāriputta thought, </span><br><p id=an5.166:5.2><span class=root>“yāvatatiyakampi kho me āyasmā udāyī paṭikkosati, na ca me koci bhikkhu anumodati. </span><br> <span class=sujato>“Venerable Udāyī disagrees with me three times, and not one mendicant agrees with me. </span><br><p id=an5.166:5.3><span class=root>Yannūnāhaṁ yena bhagavā tenupasaṅkameyyan”ti. </span><br> <span class=sujato>Why don’t I go to see the Buddha?” </span><br><p id=an5.166:5.4><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>Then Sāriputta went up to the Buddha, bowed, sat down to one side, </span><br><p id=an5.166:5.5><span class=root>Ekamantaṁ nisinno kho āyasmā sāriputto bhikkhū āmantesi: </span><br> <span class=sujato>and said to the mendicants: </span><br><p id=an5.166:5.6><span class=root>“idhāvuso, bhikkhu sīlasampanno samādhisampanno paññāsampanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“Reverends, take a mendicant who is accomplished in ethics, immersion, and wisdom. They might enter into and emerge from the cessation of perception and feeling. </span><br><p id=an5.166:5.7><span class=root>atthetaṁ ṭhānaṁ. </span><br> <span class=sujato>There is such a possibility. </span><br><p id=an5.166:5.8><span class=root>No ce diṭṭheva dhamme aññaṁ ārādheyya, atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>If they don’t reach enlightenment in this very life, they’re reborn in the company of a certain host of mind-made gods, who surpass the gods that consume solid food. There they might enter into and emerge from the cessation of perception and feeling. </span><br><p id=an5.166:5.9><span class=root>atthetaṁ ṭhānan”ti. </span><br> <span class=sujato>That is possible.” </span><br><p id=an5.166:6.1><span class=root>Evaṁ vutte, āyasmā udāyī āyasmantaṁ sāriputtaṁ etadavoca: </span><br> <span class=sujato>When he said this, Udāyī said to him, </span><br><p id=an5.166:6.2><span class=root>“aṭṭhānaṁ kho etaṁ, āvuso sāriputta, anavakāso yaṁ so bhikkhu atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“This is not possible, Reverend Sāriputta, it cannot happen!” </span><br><p id=an5.166:6.3><span class=root>natthetaṁ ṭhānan”ti. </span><br><p id=an5.166:7.1><span class=root>Dutiyampi kho …pe… tatiyampi kho āyasmā sāriputto bhikkhū āmantesi: </span><br> <span class=sujato>But for a second … and a third time Sāriputta repeated his statement. </span><br><p id=an5.166:7.2><span class=root>“idhāvuso, bhikkhu sīlasampanno samādhisampanno paññāsampanno saññāvedayitanirodhaṁ samāpajjeyyāpi vuṭṭhaheyyāpi—</span><br><p id=an5.166:7.3><span class=root>atthetaṁ ṭhānaṁ. </span><br><p id=an5.166:7.4><span class=root>No ce diṭṭheva dhamme aññaṁ ārādheyya, atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br><p id=an5.166:7.5><span class=root>atthetaṁ ṭhānan”ti. </span><br><p id=an5.166:8.1><span class=root>Tatiyampi kho āyasmā udāyī āyasmantaṁ sāriputtaṁ etadavoca: </span><br> <span class=sujato>And for a third time, Udāyī said to him, </span><br><p id=an5.166:8.2><span class=root>“aṭṭhānaṁ kho etaṁ, āvuso sāriputta, anavakāso yaṁ so bhikkhu atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“This is not possible, Reverend Sāriputta, it cannot happen!” </span><br><p id=an5.166:8.3><span class=root>natthetaṁ ṭhānan”ti. </span><br><p id=an5.166:9.1><span class=root>Atha kho āyasmato sāriputtassa etadahosi: </span><br> <span class=sujato>Then Venerable Sāriputta thought, </span><br><p id=an5.166:9.2><span class=root>“bhagavatopi kho me sammukhā āyasmā udāyī yāvatatiyakaṁ paṭikkosati, na ca me koci bhikkhu anumodati. </span><br> <span class=sujato>“Even in front of the Buddha Venerable Udāyī disagrees with me three times, and not one mendicant agrees with me. </span><br><p id=an5.166:9.3><span class=root>Yannūnāhaṁ tuṇhī assan”ti. </span><br> <span class=sujato>I’d better stay silent.” </span><br><p id=an5.166:9.4><span class=root>Atha kho āyasmā sāriputto tuṇhī ahosi. </span><br> <span class=sujato>Then Sāriputta fell silent. </span><br><p id=an5.166:10.1><span class=root>Atha kho bhagavā āyasmantaṁ udāyiṁ āmantesi: </span><br> <span class=sujato>Then the Buddha said to Venerable Udāyī, </span><br><p id=an5.166:10.2><span class=root>“kaṁ pana tvaṁ, udāyi, manomayaṁ kāyaṁ paccesī”ti? </span><br> <span class=sujato>“But Udāyī, do you believe in a mind-made body?” </span><br><p id=an5.166:10.3><span class=root>“Ye te, bhante, devā arūpino saññāmayā”ti. </span><br> <span class=sujato>“For those gods, sir, who are formless, made of perception.” </span><br><p id=an5.166:10.4><span class=root>“Kiṁ nu kho tuyhaṁ, udāyi, bālassa abyattassa bhaṇitena. </span><br> <span class=sujato>“Udāyī, what has an incompetent fool like you got to say? </span><br><p id=an5.166:10.5><span class=root>Tvampi nāma bhaṇitabbaṁ maññasī”ti. </span><br> <span class=sujato>How on earth could you imagine you’ve got something worth saying!” </span><br><p id=an5.166:11.1><span class=root>Atha kho bhagavā āyasmantaṁ ānandaṁ āmantesi: </span><br> <span class=sujato>Then the Buddha said to Venerable Ānanda, </span><br><p id=an5.166:11.2><span class=root>“atthi nāma, ānanda, theraṁ bhikkhuṁ vihesiyamānaṁ ajjhupekkhissatha. </span><br> <span class=sujato>“Ānanda! How can you just watch while a senior mendicant is being harassed? </span><br><p id=an5.166:11.3><span class=root>Na hi nāma, ānanda, kāruññampi bhavissati theramhi bhikkhumhi vihesiyamānamhī”ti. </span><br> <span class=sujato>Don’t you have any compassion for a senior mendicant who is being harassed?” </span><br><p id=an5.166:12.1><span class=root>Atha kho bhagavā bhikkhū āmantesi: </span><br> <span class=sujato>Then the Buddha addressed the mendicants: </span><br><p id=an5.166:12.2><span class=root>“idha, bhikkhave, bhikkhu sīlasampanno samādhisampanno paññāsampanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>“Mendicants, take a mendicant who is accomplished in ethics, immersion, and wisdom. They might enter into and emerge from the cessation of perception and feeling. </span><br><p id=an5.166:12.3><span class=root>atthetaṁ ṭhānaṁ. </span><br> <span class=sujato>That is possible. </span><br><p id=an5.166:12.4><span class=root>No ce diṭṭheva dhamme aññaṁ ārādheyya, atikkammeva kabaḷīkārāhārabhakkhānaṁ devānaṁ sahabyataṁ aññataraṁ manomayaṁ kāyaṁ upapanno saññāvedayitanirodhaṁ samāpajjeyyāpi vuṭṭhaheyyāpi—</span><br> <span class=sujato>If they don’t reach enlightenment in this very life, they’re reborn in the company of a certain host of mind-made gods, who surpass the gods that consume solid food. There they might enter into and emerge from the cessation of perception and feeling. </span><br><p id=an5.166:12.5><span class=root>atthetaṁ ṭhānan”ti. </span><br> <span class=sujato>That is possible.” </span><br><p id=an5.166:12.6><span class=root>Idamavoca bhagavā. </span><br> <span class=sujato>That is what the Buddha said. </span><br><p id=an5.166:12.7><span class=root>Idaṁ vatvāna sugato uṭṭhāyāsanā vihāraṁ pāvisi. </span><br> <span class=sujato>When he had spoken, the Holy One got up from his seat and entered his dwelling. </span><br><p id=an5.166:13.1><span class=root>Atha kho āyasmā ānando acirapakkantassa bhagavato yenāyasmā upavāṇo tenupasaṅkami; upasaṅkamitvā āyasmantaṁ upavāṇaṁ etadavoca: </span><br> <span class=sujato>Then, not long after the Buddha had left, Venerable Ānanda went to Venerable Upavāna and said to him, </span><br><p id=an5.166:13.2><span class=root>“idhāvuso upavāṇa, aññe there bhikkhū vihesenti. </span><br> <span class=sujato>“Reverend Upavāna, they’ve been harassing other senior mendicants, </span><br><p id=an5.166:13.3><span class=root>Mayaṁ tena na muccāma. </span><br> <span class=sujato>but I didn’t question them. </span><br><p id=an5.166:13.4><span class=root>Anacchariyaṁ kho, panetaṁ āvuso upavāṇa, yaṁ bhagavā sāyanhasamayaṁ paṭisallānā vuṭṭhito etadeva ārabbha udāhareyya yathā āyasmantaṁyevettha upavāṇaṁ paṭibhāseyya. </span><br> <span class=sujato>I wouldn’t be surprised if the Buddha brings this up when he comes out of retreat later this afternoon. He might even call upon Venerable Upavāna himself. </span><br><p id=an5.166:13.5><span class=root>Idāneva amhākaṁ sārajjaṁ okkantan”ti. </span><br> <span class=sujato>And right now I feel timid.” </span><br><p id=an5.166:13.6><span class=root>Atha kho bhagavā sāyanhasamayaṁ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. Nisajja kho bhagavā āyasmantaṁ upavāṇaṁ etadavoca: </span><br> <span class=sujato>Then in the late afternoon, the Buddha came out of retreat and went to the assembly hall, where he sat on the seat spread out, and said to Upavāna, </span><br><p id=an5.166:14.1><span class=root>“Katihi nu kho, upavāṇa, dhammehi samannāgato thero bhikkhu sabrahmacārīnaṁ piyo ca hoti manāpo ca garu ca bhāvanīyo cā”ti? </span><br> <span class=sujato>“Upavāna, how many qualities should a senior mendicant have to be dear and beloved to their spiritual companions, respected and admired?” </span><br><p id=an5.166:14.2><span class=root>“Pañcahi, bhante, dhammehi samannāgato thero bhikkhu sabrahmacārīnaṁ piyo ca hoti manāpo ca garu ca bhāvanīyo ca. </span><br> <span class=sujato>“Sir, a senior mendicant with five qualities is dear and beloved to their spiritual companions, respected and admired. </span><br><p id=an5.166:14.3><span class=root>Katamehi pañcahi? </span><br> <span class=sujato>What five? </span><br><p id=an5.166:14.4><span class=root>Idha, bhante, thero bhikkhu sīlavā hoti …pe… samādāya sikkhati sikkhāpadesu; </span><br> <span class=sujato>It’s when a mendicant is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span><br><p id=an5.166:14.5><span class=root>bahussuto hoti …pe… diṭṭhiyā suppaṭividdhā; </span><br> <span class=sujato>They’re very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s totally full and pure. They are very learned in such teachings, remembering them, reciting them, mentally scrutinizing them, and comprehending them theoretically. </span><br><p id=an5.166:14.6><span class=root>kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagalāya atthassa viññāpaniyā; </span><br> <span class=sujato>They’re a good speaker who enunciates well, with a polished, clear, and articulate voice that expresses the meaning. </span><br><p id=an5.166:14.7><span class=root>catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī; </span><br> <span class=sujato>They get the four absorptions—blissful meditations in this life that belong to the higher mind—when they want, without trouble or difficulty. </span><br><p id=an5.166:14.8><span class=root>āsavānaṁ khayā …pe… sacchikatvā upasampajja viharati. </span><br> <span class=sujato>They realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </span><br><p id=an5.166:14.9><span class=root>Imehi kho, bhante, pañcahi dhammehi samannāgato thero bhikkhu sabrahmacārīnaṁ piyo ca hoti manāpo ca garu ca bhāvanīyo cā”ti. </span><br> <span class=sujato>A senior mendicant with these five qualities is dear and beloved to their spiritual companions, respected and admired.” </span><br><p id=an5.166:15.1><span class=root>“Sādhu sādhu, upavāṇa. </span><br> <span class=sujato>“Good, good, Upavāna! </span><br><p id=an5.166:15.2><span class=root>Imehi kho, upavāṇa, pañcahi dhammehi samannāgato thero bhikkhu sabrahmacārīnaṁ piyo ca hoti manāpo ca garu ca bhāvanīyo ca. </span><br> <span class=sujato>A senior mendicant with these five qualities is dear and beloved to their spiritual companions, respected and admired. </span><br><p id=an5.166:15.3><span class=root>Ime ce, upavāṇa, pañca dhammā therassa bhikkhuno na saṁvijjeyyuṁ, taṁ sabrahmacārī na sakkareyyuṁ na garuṁ kareyyuṁ na māneyyuṁ na pūjeyyuṁ khaṇḍiccena pāliccena valittacatāya. </span><br> <span class=sujato>If these five qualities are not found in a senior mendicant, why would their spiritual companions honor, respect, revere, or venerate them? Because of their broken teeth, gray hair, and wrinkled skin? </span><br><p id=an5.166:15.4><span class=root>Yasmā ca kho, upavāṇa, ime pañca dhammā therassa bhikkhuno saṁvijjanti, tasmā taṁ sabrahmacārī sakkaronti garuṁ karonti mānenti pūjentī”ti. </span><br> <span class=sujato>But since these five qualities are found in a senior mendicant, their spiritual companions honor, respect, revere, or venerate them.” </span><br><p id=an5.166:15.5><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>