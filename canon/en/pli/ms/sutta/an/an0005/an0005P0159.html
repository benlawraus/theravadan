<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0159.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0158.html>Previous</a><a href=/canon/en/pli/ms/sutta/an/an0005/an0005P0160.html>Next</a></div><p id=an5.159:0.1><span class=root>Aṅguttara Nikāya 5.159 </span><br> <span class=sujato>Numbered Discourses 5.159 </span><br><p id=an5.159:0.2><span class=root>16. Saddhammavagga </span><br> <span class=sujato>16. The True Teaching </span><br><p id=an5.159:0.3><span class="root big-bold">Udāyīsutta </span><br> <span class=sujato>With Udāyī </span><br><p id=an5.159:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an5.159:1.2><span class=root>ekaṁ samayaṁ bhagavā kosambiyaṁ viharati ghositārāme. </span><br> <span class=sujato>At one time the Buddha was staying near Kosambī, in Ghosita’s Monastery. </span><br><p id=an5.159:1.3><span class=root>Tena kho pana samayena āyasmā udāyī mahatiyā gihiparisāya parivuto dhammaṁ desento nisinno hoti. </span><br> <span class=sujato>Now, at that time Venerable Udāyī was sitting teaching Dhamma, surrounded by a large assembly of laypeople. </span><br><p id=an5.159:1.4><span class=root>Addasā kho āyasmā ānando āyasmantaṁ udāyiṁ mahatiyā gihiparisāya parivutaṁ dhammaṁ desentaṁ nisinnaṁ. </span><br> <span class=sujato>Seeing this, Venerable Ānanda </span><br><p id=an5.159:1.5><span class=root>Disvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>went up to the Buddha, bowed, sat down to one side, and said to him: </span><br><p id=an5.159:1.6><span class=root>“āyasmā, bhante, udāyī mahatiyā gihiparisāya parivuto dhammaṁ desetī”ti. </span><br> <span class=sujato>“Sir, Venerable Udāyī is teaching Dhamma, surrounded by a large assembly of laypeople.” </span><br><p id=an5.159:2.1><span class=root>“Na kho, ānanda, sukaraṁ paresaṁ dhammaṁ desetuṁ. </span><br> <span class=sujato>“Ānanda, it’s not easy to teach Dhamma to others. </span><br><p id=an5.159:2.2><span class=root>Paresaṁ, ānanda, dhammaṁ desentena pañca dhamme ajjhattaṁ upaṭṭhāpetvā paresaṁ dhammo desetabbo. </span><br> <span class=sujato>You should establish five things in yourself before teaching Dhamma to others. </span><br><p id=an5.159:2.3><span class=root>Katame pañca? </span><br> <span class=sujato>What five? </span><br><p id=an5.159:2.4><span class=root>‘Anupubbiṁ kathaṁ kathessāmī’ti paresaṁ dhammo desetabbo; </span><br> <span class=sujato>You should teach Dhamma to others thinking: ‘I will teach step by step.’ … </span><br><p id=an5.159:2.5><span class=root>‘pariyāyadassāvī kathaṁ kathessāmī’ti paresaṁ dhammo desetabbo; </span><br> <span class=sujato>‘I will teach showing my method.’ … </span><br><p id=an5.159:2.6><span class=root>‘anuddayataṁ paṭicca kathaṁ kathessāmī’ti paresaṁ dhammo desetabbo; </span><br> <span class=sujato>‘I will teach out of kindness.’ … </span><br><p id=an5.159:2.7><span class=root>‘na āmisantaro kathaṁ kathessāmī’ti paresaṁ dhammo desetabbo; </span><br> <span class=sujato>‘I will not teach while secretly hoping to profit.’ … </span><br><p id=an5.159:2.8><span class=root>‘attānañca parañca anupahacca kathaṁ kathessāmī’ti paresaṁ dhammo desetabbo. </span><br> <span class=sujato>‘I will teach without hurting myself or others.’ </span><br><p id=an5.159:2.9><span class=root>Na kho, ānanda, sukaraṁ paresaṁ dhammaṁ desetuṁ. </span><br> <span class=sujato>It’s not easy to teach Dhamma to others. </span><br><p id=an5.159:2.10><span class=root>Paresaṁ, ānanda, dhammaṁ desentena ime pañca dhamme ajjhattaṁ upaṭṭhāpetvā paresaṁ dhammo desetabbo”ti. </span><br> <span class=sujato>You should establish these five things in yourself before teaching Dhamma to others.” </span><br><p id=an5.159:2.11><span class=root>Navamaṁ. </span><br></main><footer class="container footer"><small><a href=/about>Contact info</a></small></footer>