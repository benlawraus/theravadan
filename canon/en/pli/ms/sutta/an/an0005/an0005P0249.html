<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0249.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0248.html>Previous</a><a href=/canon/en/pli/ms/sutta/an/an0005/an0005P0250.html>Next</a></div><p id=an5.249:0.1><span class=root>Aṅguttara Nikāya 5.249 </span><br> <span class=sujato>Numbered Discourses 5.249 </span><br><p id=an5.249:0.2><span class=root>25. Duccaritavagga </span><br> <span class=sujato>25. Bad Conduct </span><br><p id=an5.249:0.3><span class="root big-bold">Sivathikasutta </span><br> <span class=sujato>A Charnel Ground </span><br><p id=an5.249:1.1><span class=root>“Pañcime, bhikkhave, ādīnavā sivathikāya. </span><br> <span class=sujato>“Mendicants, there are these five drawbacks to a charnel ground. </span><br><p id=an5.249:1.2><span class=root>Katame pañca? </span><br> <span class=sujato>What five? </span><br><p id=an5.249:1.3><span class=root>Asuci, duggandhā, sappaṭibhayā, vāḷānaṁ amanussānaṁ āvāso, bahuno janassa ārodanā—</span><br> <span class=sujato>It’s filthy, stinking, frightening, a gathering place for savage monsters, and a weeping place for many people. </span><br><p id=an5.249:1.4><span class=root>ime kho, bhikkhave, pañca ādīnavā sivathikāya. </span><br> <span class=sujato>These are the five drawbacks of a charnel ground. </span><br><p id=an5.249:2.1><span class=root>Evamevaṁ kho, bhikkhave, pañcime ādīnavā sivathikūpame puggale. </span><br> <span class=sujato>In the same way there are five drawbacks of a person like a charnel ground. </span><br><p id=an5.249:2.2><span class=root>Katame pañca? </span><br> <span class=sujato>What five? </span><br><p id=an5.249:2.3><span class=root>Idha, bhikkhave, ekacco puggalo asucinā kāyakammena samannāgato hoti; </span><br> <span class=sujato>To start with, a person has filthy conduct by way of body, speech, and mind. </span><br><p id=an5.249:2.4><span class=root>asucinā vacīkammena samannāgato hoti; </span><br><p id=an5.249:2.5><span class=root>asucinā manokammena samannāgato hoti. </span><br><p id=an5.249:2.6><span class=root>Idamassa asucitāya vadāmi. </span><br> <span class=sujato>This is how they’re filthy, I say. </span><br><p id=an5.249:2.7><span class=root>Seyyathāpi sā, bhikkhave, sivathikā asuci; </span><br> <span class=sujato>That person is just as filthy as a charnel ground. </span><br><p id=an5.249:2.8><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.249:3.1><span class=root>Tassa asucinā kāyakammena samannāgatassa, asucinā vacīkammena samannāgatassa, asucinā manokammena samannāgatassa pāpako kittisaddo abbhuggacchati. </span><br> <span class=sujato>Because of their filthy conduct, they get a bad reputation. </span><br><p id=an5.249:3.2><span class=root>Idamassa duggandhatāya vadāmi. </span><br> <span class=sujato>This is how they’re stinky, I say. </span><br><p id=an5.249:3.3><span class=root>Seyyathāpi sā, bhikkhave, sivathikā duggandhā; </span><br> <span class=sujato>That person is just as stinky as a charnel ground. </span><br><p id=an5.249:3.4><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.249:4.1><span class=root>Tamenaṁ asucinā kāyakammena samannāgataṁ, asucinā vacīkammena samannāgataṁ, asucinā manokammena samannāgataṁ pesalā sabrahmacārī ārakā parivajjanti. </span><br> <span class=sujato>Because of their filthy conduct, good-hearted spiritual companions avoid them from afar. </span><br><p id=an5.249:4.2><span class=root>Idamassa sappaṭibhayasmiṁ vadāmi. </span><br> <span class=sujato>That’s how they’re frightening, I say. </span><br><p id=an5.249:4.3><span class=root>Seyyathāpi sā, bhikkhave, sivathikā sappaṭibhayā; </span><br> <span class=sujato>That person is just as frightening as a charnel ground. </span><br><p id=an5.249:4.4><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.249:5.1><span class=root>So asucinā kāyakammena samannāgato, asucinā vacīkammena samannāgato, asucinā manokammena samannāgato sabhāgehi puggalehi saddhiṁ saṁvasati. </span><br> <span class=sujato>Because of their filthy conduct, they live together with people of a similar character. </span><br><p id=an5.249:5.2><span class=root>Idamassa vāḷāvāsasmiṁ vadāmi. </span><br> <span class=sujato>This is how they gather with savage monsters, I say. </span><br><p id=an5.249:5.3><span class=root>Seyyathāpi sā, bhikkhave, sivathikā vāḷānaṁ amanussānaṁ āvāso; </span><br> <span class=sujato>That person is just as much a gathering place of savage monsters as a charnel ground. </span><br><p id=an5.249:5.4><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.249:6.1><span class=root>Tamenaṁ asucinā kāyakammena samannāgataṁ, asucinā vacīkammena samannāgataṁ, asucinā manokammena samannāgataṁ pesalā sabrahmacārī disvā khīyadhammaṁ āpajjanti: </span><br> <span class=sujato>Because of their filthy conduct, when good-hearted spiritual companions see them they complain: </span><br><p id=an5.249:6.2><span class=root>‘aho vata no dukkhaṁ ye mayaṁ evarūpehi puggalehi saddhiṁ saṁvasāmā’ti. </span><br> <span class=sujato>‘Oh, it’s so painful for us to have to live together with such as these.’ </span><br><p id=an5.249:6.3><span class=root>Idamassa ārodanāya vadāmi. </span><br> <span class=sujato>This is how there’s weeping, I say. </span><br><p id=an5.249:6.4><span class=root>Seyyathāpi sā, bhikkhave, sivathikā bahuno janassa ārodanā; </span><br> <span class=sujato>This person is just as much a weeping place for many people as a charnel ground. </span><br><p id=an5.249:6.5><span class=root>tathūpamāhaṁ, bhikkhave, imaṁ puggalaṁ vadāmi. </span><br><p id=an5.249:6.6><span class=root>Ime kho, bhikkhave, pañca ādīnavā sivathikūpame puggale”ti. </span><br> <span class=sujato>These are the five drawbacks of a person like a charnel ground.” </span><br><p id=an5.249:6.7><span class=root>Navamaṁ. </span><br></main><footer class="container footer"><small><a href=/about>Contact info</a></small></footer>