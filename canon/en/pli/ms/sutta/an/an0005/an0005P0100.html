<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0100.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0099.html>Previous</a><a href=/canon/en/pli/ms/sutta/an/an0005/an0005P0101.html>Next</a></div><p><div class=verse-container id=an5.100:0.1><span>Aṅguttara Nikāya 5.100 </span><span class="translation sujato">Numbered Discourses 5.100 </span></div><p><div class=verse-container id=an5.100:0.2><span>10. Kakudhavagga </span><span class="translation sujato">10. With Kakudha </span></div><p><div class=verse-container id=an5.100:0.3><span class=big-bold>Kakudhatherasutta </span><span class="translation sujato">With Kakudha </span></div><p><div class=verse-container id=an5.100:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an5.100:1.2><span>ekaṁ samayaṁ bhagavā kosambiyaṁ viharati ghositārāme. </span><span class="translation sujato">At one time the Buddha was staying near Kosambī, in Ghosita’s Monastery. </span></div><p><div class=verse-container id=an5.100:1.3><span>Tena kho pana samayena kakudho nāma koliyaputto āyasmato mahāmoggallānassa upaṭṭhāko adhunākālaṅkato aññataraṁ manomayaṁ kāyaṁ upapanno. </span><span class="translation sujato">At that time the Koliyan named Kakudha—Venerable Mahāmoggallāna’s supporter—had recently passed away and been reborn in a certain host of mind-made gods. </span></div><p><div class=verse-container id=an5.100:1.4><span>Tassa evarūpo attabhāvapaṭilābho hoti—seyyathāpi nāma dve vā tīṇi vā māgadhakāni gāmakkhettāni. </span><span class="translation sujato">He was reincarnated in a life-form that was two or three times the size of a Magadhan village with its fields. </span></div><p><div class=verse-container id=an5.100:1.5><span>So tena attabhāvapaṭilābhena neva attānaṁ no paraṁ byābādheti. </span><span class="translation sujato">But with that life-form he didn’t obstruct himself or others. </span></div><p><div class=verse-container id=an5.100:2.1><span>Atha kho kakudho devaputto yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhito kho kakudho devaputto āyasmantaṁ mahāmoggallānaṁ etadavoca: </span><span class="translation sujato">Then the god Kakudha went up to Venerable Mahāmoggallāna, bowed, stood to one side, and said to him, </span></div><p><div class=verse-container id=an5.100:2.2><span>“devadattassa, bhante, evarūpaṁ icchāgataṁ uppajji: </span><span class="translation sujato">“Sir, this fixed desire arose in Devadatta: </span></div><p><div class=verse-container id=an5.100:2.3><span>‘ahaṁ bhikkhusaṅghaṁ pariharissāmī’ti. </span><span class="translation sujato">‘I shall lead the mendicant Saṅgha.’ </span></div><p><div class=verse-container id=an5.100:2.4><span>Sahacittuppādā ca, bhante, devadatto tassā iddhiyā parihīno”ti. </span><span class="translation sujato">And as that thought arose, Devadatta lost that psychic power.” </span></div><p><div class=verse-container id=an5.100:2.5><span>Idamavoca kakudho devaputto. </span><span class="translation sujato">That’s what the god Kakudha said. </span></div><p><div class=verse-container id=an5.100:2.6><span>Idaṁ vatvā āyasmantaṁ mahāmoggallānaṁ abhivādetvā padakkhiṇaṁ katvā tatthevantaradhāyi. </span><span class="translation sujato">Then he bowed and respectfully circled Mahāmoggallāna, keeping him on his right side, before vanishing right there. </span></div><p><div class=verse-container id=an5.100:3.1><span>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca: </span><span class="translation sujato">Then Mahāmoggallāna went up to the Buddha, bowed, sat down to one side, and told him what had happened. </span></div><p><div class=verse-container id=an5.100:4.1><span>“Kakudho nāma, bhante, koliyaputto mamaṁ upaṭṭhāko adhunākālaṅkato aññataraṁ manomayaṁ kāyaṁ upapanno hoti. </span></div><p><div class=verse-container id=an5.100:4.2><span>Tassa evarūpo attabhāvapaṭilābho—seyyathāpi nāma dve vā tīṇi vā māgadhakāni gāmakkhettāni. </span></div><p><div class=verse-container id=an5.100:4.3><span>So tena attabhāvapaṭilābhena neva attānaṁ no paraṁ byābādheti. </span></div><p><div class=verse-container id=an5.100:4.4><span>Atha kho, bhante, kakudho devaputto yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhante, kakudho devaputto maṁ etadavoca: </span></div><p><div class=verse-container id=an5.100:4.5><span>‘devadattassa, bhante, evarūpaṁ icchāgataṁ uppajji—</span></div><p><div class=verse-container id=an5.100:4.6><span>ahaṁ bhikkhusaṅghaṁ pariharissāmīti. </span></div><p><div class=verse-container id=an5.100:4.7><span>Sahacittuppādā ca, bhante, devadatto tassā iddhiyā parihīno’ti. </span></div><p><div class=verse-container id=an5.100:4.8><span>Idamavoca, bhante, kakudho devaputto. </span></div><p><div class=verse-container id=an5.100:4.9><span>Idaṁ vatvā maṁ abhivādetvā padakkhiṇaṁ katvā tatthevantaradhāyī”ti. </span></div><p><div class=verse-container id=an5.100:5.1><span>“Kiṁ pana te, moggallāna, kakudho devaputto cetasā ceto paricca vidito: </span><span class="translation sujato">“But Moggallāna, did you comprehend the god Kakudha’s mind, and know that </span></div><p><div class=verse-container id=an5.100:5.2><span>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti? </span><span class="translation sujato">everything he says is correct and not otherwise?” </span></div><p><div class=verse-container id=an5.100:5.3><span>“Cetasā ceto paricca vidito me, bhante, kakudho devaputto: </span><span class="translation sujato">“Indeed I did, sir.” </span></div><p><div class=verse-container id=an5.100:5.4><span>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti. </span></div><p><div class=verse-container id=an5.100:5.5><span>“Rakkhassetaṁ, moggallāna, vācaṁ. </span><span class="translation sujato">“Mark these words, Moggallāna! </span></div><p><div class=verse-container id=an5.100:5.6><span>Rakkhassetaṁ, moggallāna, vācaṁ. </span><span class="translation sujato">Mark these words! </span></div><p><div class=verse-container id=an5.100:5.7><span>Idāni so moghapuriso attanāva attānaṁ pātukarissati. </span><span class="translation sujato">Now that futile man Devadatta will expose himself by his own deeds. </span></div><p><div class=verse-container id=an5.100:6.1><span>Pañcime, moggallāna, satthāro santo saṁvijjamānā lokasmiṁ. </span><span class="translation sujato">Moggallāna, there are these five teachers found in the world. </span></div><p><div class=verse-container id=an5.100:6.2><span>Katame pañca? </span><span class="translation sujato">What five? </span></div><p><div class=verse-container id=an5.100:6.3><span>Idha, moggallāna, ekacco satthā aparisuddhasīlo samāno ‘parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><span class="translation sujato">Firstly, some teacher with impure conduct claims: ‘I am pure in ethics. My ethical conduct is pure, bright, uncorrupted.’ </span></div><p><div class=verse-container id=an5.100:6.4><span>Tamenaṁ sāvakā evaṁ jānanti: </span><span class="translation sujato">But their disciples know: </span></div><p><div class=verse-container id=an5.100:6.5><span>‘ayaṁ kho bhavaṁ satthā aparisuddhasīlo samāno parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><span class="translation sujato">‘This teacher has impure ethical conduct, but claims to be ethically pure. </span></div><p><div class=verse-container id=an5.100:6.6><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sujato">They wouldn’t like it if we were to tell the laypeople. </span></div><p><div class=verse-container id=an5.100:6.7><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sujato">And how could we treat them in a way that they don’t like? </span></div><p><div class=verse-container id=an5.100:6.8><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sujato">But they consent to robes, almsfood, lodgings, and medicines and supplies for the sick. </span></div><p><div class=verse-container id=an5.100:6.9><span>yaṁ tumo karissati tumova tena paññāyissatī’ti. </span><span class="translation sujato">A person will be recognized by their own deeds.’ </span></div><p><div class=verse-container id=an5.100:6.10><span>Evarūpaṁ kho, moggallāna, satthāraṁ sāvakā sīlato rakkhanti; </span><span class="translation sujato">The disciples of such a teacher cover up their teacher’s conduct, </span></div><p><div class=verse-container id=an5.100:6.11><span>evarūpo ca pana satthā sāvakehi sīlato rakkhaṁ paccāsīsati. </span><span class="translation sujato">and the teacher expects them to do so. </span></div><p><div class=verse-container id=an5.100:7.1><span>Puna caparaṁ, moggallāna, idhekacco satthā aparisuddhājīvo samāno ‘parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><span class="translation sujato">Furthermore, some teacher with impure livelihood claims: ‘I am pure in livelihood. My livelihood is pure, bright, uncorrupted.’ </span></div><p><div class=verse-container id=an5.100:7.2><span>Tamenaṁ sāvakā evaṁ jānanti: </span><span class="translation sujato">But their disciples know: </span></div><p><div class=verse-container id=an5.100:7.3><span>‘ayaṁ kho bhavaṁ satthā aparisuddhājīvo samāno parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><span class="translation sujato">‘This teacher has impure livelihood, but claims to have pure livelihood. </span></div><p><div class=verse-container id=an5.100:7.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sujato">They wouldn’t like it if we were to tell the laypeople. </span></div><p><div class=verse-container id=an5.100:7.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sujato">And how could we treat them in a way that they don’t like? </span></div><p><div class=verse-container id=an5.100:7.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sujato">But they consent to robes, almsfood, lodgings, and medicines and supplies for the sick. </span></div><p><div class=verse-container id=an5.100:7.7><span>yaṁ tumo karissati tumova tena paññāyissatī’ti. </span><span class="translation sujato">A person will be recognized by their own deeds.’ </span></div><p><div class=verse-container id=an5.100:7.8><span>Evarūpaṁ kho, moggallāna, satthāraṁ sāvakā ājīvato rakkhanti; </span><span class="translation sujato">The disciples of such a teacher cover up their teacher’s livelihood, </span></div><p><div class=verse-container id=an5.100:7.9><span>evarūpo ca pana satthā sāvakehi ājīvato rakkhaṁ paccāsīsati. </span><span class="translation sujato">and the teacher expects them to do so. </span></div><p><div class=verse-container id=an5.100:8.1><span>Puna caparaṁ, moggallāna, idhekacco satthā aparisuddhadhammadesano samāno ‘parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><span class="translation sujato">Furthermore, some teacher with impure teaching claims: ‘I am pure in teaching. My teaching is pure, bright, uncorrupted.’ </span></div><p><div class=verse-container id=an5.100:8.2><span>Tamenaṁ sāvakā evaṁ jānanti: </span><span class="translation sujato">But their disciples know: </span></div><p><div class=verse-container id=an5.100:8.3><span>‘ayaṁ kho bhavaṁ satthā aparisuddhadhammadesano samāno parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><span class="translation sujato">‘This teacher has impure teaching, but claims to have pure teaching. </span></div><p><div class=verse-container id=an5.100:8.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sujato">They wouldn’t like it if we were to tell the laypeople. </span></div><p><div class=verse-container id=an5.100:8.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sujato">And how could we treat them in a way that they don’t like? </span></div><p><div class=verse-container id=an5.100:8.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sujato">But they consent to robes, almsfood, lodgings, and medicines and supplies for the sick. </span></div><p><div class=verse-container id=an5.100:8.7><span>yaṁ tumo karissati tumova tena paññāyissatī’ti. </span><span class="translation sujato">A person will be recognized by their own deeds.’ </span></div><p><div class=verse-container id=an5.100:8.8><span>Evarūpaṁ kho, moggallāna, satthāraṁ sāvakā dhammadesanato rakkhanti; </span><span class="translation sujato">The disciples of such a teacher cover up their teacher’s teaching, </span></div><p><div class=verse-container id=an5.100:8.9><span>evarūpo ca pana satthā sāvakehi dhammadesanato rakkhaṁ paccāsīsati. </span><span class="translation sujato">and the teacher expects them to do so. </span></div><p><div class=verse-container id=an5.100:9.1><span>Puna caparaṁ, moggallāna, idhekacco satthā aparisuddhaveyyākaraṇo samāno ‘parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><span class="translation sujato">Furthermore, some teacher with impure answers claims: ‘I am pure in how I answer. My answers are pure, bright, uncorrupted.’ </span></div><p><div class=verse-container id=an5.100:9.2><span>Tamenaṁ sāvakā evaṁ jānanti: </span><span class="translation sujato">But their disciples know: </span></div><p><div class=verse-container id=an5.100:9.3><span>‘ayaṁ kho bhavaṁ satthā aparisuddhaveyyākaraṇo samāno parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><span class="translation sujato">‘This teacher has impure answers, but claims to have pure answers. </span></div><p><div class=verse-container id=an5.100:9.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sujato">They wouldn’t like it if we were to tell the laypeople. </span></div><p><div class=verse-container id=an5.100:9.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sujato">And how could we treat them in a way that they don’t like? </span></div><p><div class=verse-container id=an5.100:9.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sujato">But they consent to robes, almsfood, lodgings, and medicines and supplies for the sick. </span></div><p><div class=verse-container id=an5.100:9.7><span>yaṁ tumo karissati tumova tena paññāyissatī’ti. </span><span class="translation sujato">A person will be recognized by their own deeds.’ </span></div><p><div class=verse-container id=an5.100:9.8><span>Evarūpaṁ kho, moggallāna, satthāraṁ sāvakā veyyākaraṇato rakkhanti; </span><span class="translation sujato">The disciples of such a teacher cover up their teacher’s answers, </span></div><p><div class=verse-container id=an5.100:9.9><span>evarūpo ca pana satthā sāvakehi veyyākaraṇato rakkhaṁ paccāsīsati. </span><span class="translation sujato">and the teacher expects them to do so. </span></div><p><div class=verse-container id=an5.100:10.1><span>Puna caparaṁ, moggallāna, idhekacco satthā aparisuddhañāṇadassano samāno ‘parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><span class="translation sujato">Furthermore, some teacher with impure knowledge and vision claims: ‘I am pure in knowledge and vision. My knowledge and vision are pure, bright, uncorrupted.’ </span></div><p><div class=verse-container id=an5.100:10.2><span>Tamenaṁ sāvakā evaṁ jānanti: </span><span class="translation sujato">But their disciples know: </span></div><p><div class=verse-container id=an5.100:10.3><span>‘ayaṁ kho bhavaṁ satthā aparisuddhañāṇadassano samāno parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><span class="translation sujato">‘This teacher has impure knowledge and vision, but claims to have pure knowledge and vision. </span></div><p><div class=verse-container id=an5.100:10.4><span>Mayañceva kho pana gihīnaṁ āroceyyāma, nāssassa manāpaṁ. </span><span class="translation sujato">They wouldn’t like it if we were to tell the laypeople. </span></div><p><div class=verse-container id=an5.100:10.5><span>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><span class="translation sujato">And how could we treat them in a way that they don’t like? </span></div><p><div class=verse-container id=an5.100:10.6><span>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><span class="translation sujato">But they consent to robes, almsfood, lodgings, and medicines and supplies for the sick. </span></div><p><div class=verse-container id=an5.100:10.7><span>yaṁ tumo karissati tumova tena paññāyissatī’ti. </span><span class="translation sujato">A person will be recognized by their own deeds.’ </span></div><p><div class=verse-container id=an5.100:10.8><span>Evarūpaṁ kho, moggallāna, satthāraṁ sāvakā ñāṇadassanato rakkhanti; </span><span class="translation sujato">The disciples of such a teacher cover up their teacher’s knowledge and vision, </span></div><p><div class=verse-container id=an5.100:10.9><span>evarūpo ca pana satthā sāvakehi ñāṇadassanato rakkhaṁ paccāsīsati. </span><span class="translation sujato">and the teacher expects them to do so. </span></div><p><div class=verse-container id=an5.100:10.10><span>Ime kho, moggallāna, pañca satthāro santo saṁvijjamānā lokasmiṁ. </span><span class="translation sujato">These are the five teachers found in the world. </span></div><p><div class=verse-container id=an5.100:11.1><span>Ahaṁ kho pana, moggallāna, parisuddhasīlo samāno ‘parisuddhasīlomhī’ti paṭijānāmi ‘parisuddhaṁ me sīlaṁ pariyodātaṁ asaṅkiliṭṭhan’ti. </span><span class="translation sujato">But Moggallāna, I have pure ethical conduct, and I claim: ‘I am pure in ethical conduct. My ethical conduct is pure, bright, uncorrupted.’ </span></div><p><div class=verse-container id=an5.100:11.2><span>Na ca maṁ sāvakā sīlato rakkhanti, na cāhaṁ sāvakehi sīlato rakkhaṁ paccāsīsāmi. </span><span class="translation sujato">My disciples don’t cover up my conduct, and I don’t expect them to. </span></div><p><div class=verse-container id=an5.100:11.3><span>Parisuddhājīvo samāno ‘parisuddhājīvomhī’ti paṭijānāmi ‘parisuddho me ājīvo pariyodāto asaṅkiliṭṭho’ti. </span><span class="translation sujato">I have pure livelihood, and I claim: ‘I am pure in livelihood. My livelihood is pure, bright, uncorrupted.’ </span></div><p><div class=verse-container id=an5.100:11.4><span>Na ca maṁ sāvakā ājīvato rakkhanti, na cāhaṁ sāvakehi ājīvato rakkhaṁ paccāsīsāmi. </span><span class="translation sujato">My disciples don’t cover up my livelihood, and I don’t expect them to. </span></div><p><div class=verse-container id=an5.100:11.5><span>Parisuddhadhammadesano samāno ‘parisuddhadhammadesanomhī’ti paṭijānāmi ‘parisuddhā me dhammadesanā pariyodātā asaṅkiliṭṭhā’ti. </span><span class="translation sujato">I have pure teaching, and I claim: ‘I am pure in teaching. My teaching is pure, bright, uncorrupted.’ </span></div><p><div class=verse-container id=an5.100:11.6><span>Na ca maṁ sāvakā dhammadesanato rakkhanti, na cāhaṁ sāvakehi dhammadesanato rakkhaṁ paccāsīsāmi. </span><span class="translation sujato">My disciples don’t cover up my teaching, and I don’t expect them to. </span></div><p><div class=verse-container id=an5.100:11.7><span>Parisuddhaveyyākaraṇo samāno ‘parisuddhaveyyākaraṇomhī’ti paṭijānāmi ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><span class="translation sujato">I have pure answers, and I claim: ‘I am pure in how I answer. My answers are pure, bright, uncorrupted.’ </span></div><p><div class=verse-container id=an5.100:11.8><span>Na ca maṁ sāvakā veyyākaraṇato rakkhanti, na cāhaṁ sāvakehi veyyākaraṇato rakkhaṁ paccāsīsāmi. </span><span class="translation sujato">My disciples don’t cover up my answers, and I don’t expect them to. </span></div><p><div class=verse-container id=an5.100:11.9><span>Parisuddhañāṇadassano samāno ‘parisuddhañāṇadassanomhī’ti paṭijānāmi ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><span class="translation sujato">I have pure knowledge and vision, and I claim: ‘I am pure in knowledge and vision. My knowledge and vision are pure, bright, uncorrupted.’ </span></div><p><div class=verse-container id=an5.100:11.10><span>Na ca maṁ sāvakā ñāṇadassanato rakkhanti, na cāhaṁ sāvakehi ñāṇadassanato rakkhaṁ paccāsīsāmī”ti. </span><span class="translation sujato">My disciples don’t cover up my knowledge and vision, and I don’t expect them to.” </span></div><p><div class=verse-container id=an5.100:11.11><span>Dasamaṁ. </span></div><p><div class=verse-container id=an5.100:11.12><span>Kakudhavaggo pañcamo. </span></div><p><div class=verse-container id=an5.100:12.0><span>Tassuddānaṁ </span></div><p><div class=verse-container id=an5.100:12.1><span>Dve sampadā byākaraṇaṁ, </span></div><p><div class=verse-container id=an5.100:12.2><span>phāsu akuppapañcamaṁ; </span></div><p><div class=verse-container id=an5.100:12.3><span>Sutaṁ kathā āraññako, </span></div><p><div class=verse-container id=an5.100:12.4><span>sīho ca kakudho dasāti. </span></div><p><div class=verse-container id=an5.100:12.5><span>Dutiyo paṇṇāsako samatto. </span></div><div class=flex-between><a href=/canon/en/pli/ms/sutta/an/an0005/an0005P0099.html>Previous</a><a href=/canon/en/pli/ms/sutta/an/an0005/an0005P0101.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>