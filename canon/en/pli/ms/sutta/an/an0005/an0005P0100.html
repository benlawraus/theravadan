<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0100.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0005/an0005P0099.html>Previous</a><a href=/canon/en/pli/ms/sutta/an/an0005/an0005P0101.html>Next</a></div><p id=an5.100:0.1><span class=root>Aṅguttara Nikāya 5.100 </span><br> <span class=sujato>Numbered Discourses 5.100 </span><br><p id=an5.100:0.2><span class=root>10. Kakudhavagga </span><br> <span class=sujato>10. With Kakudha </span><br><p id=an5.100:0.3><span class="root big-bold">Kakudhatherasutta </span><br> <span class=sujato>With Kakudha </span><br><p id=an5.100:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an5.100:1.2><span class=root>ekaṁ samayaṁ bhagavā kosambiyaṁ viharati ghositārāme. </span><br> <span class=sujato>At one time the Buddha was staying near Kosambī, in Ghosita’s Monastery. </span><br><p id=an5.100:1.3><span class=root>Tena kho pana samayena kakudho nāma koliyaputto āyasmato mahāmoggallānassa upaṭṭhāko adhunākālaṅkato aññataraṁ manomayaṁ kāyaṁ upapanno. </span><br> <span class=sujato>At that time the Koliyan named Kakudha—Venerable Mahāmoggallāna’s supporter—had recently passed away and been reborn in a certain host of mind-made gods. </span><br><p id=an5.100:1.4><span class=root>Tassa evarūpo attabhāvapaṭilābho hoti—seyyathāpi nāma dve vā tīṇi vā māgadhakāni gāmakkhettāni. </span><br> <span class=sujato>He was reincarnated in a life-form that was two or three times the size of a Magadhan village with its fields. </span><br><p id=an5.100:1.5><span class=root>So tena attabhāvapaṭilābhena neva attānaṁ no paraṁ byābādheti. </span><br> <span class=sujato>But with that life-form he didn’t obstruct himself or others. </span><br><p id=an5.100:2.1><span class=root>Atha kho kakudho devaputto yenāyasmā mahāmoggallāno tenupasaṅkami; upasaṅkamitvā āyasmantaṁ mahāmoggallānaṁ abhivādetvā ekamantaṁ aṭṭhāsi. Ekamantaṁ ṭhito kho kakudho devaputto āyasmantaṁ mahāmoggallānaṁ etadavoca: </span><br> <span class=sujato>Then the god Kakudha went up to Venerable Mahāmoggallāna, bowed, stood to one side, and said to him, </span><br><p id=an5.100:2.2><span class=root>“devadattassa, bhante, evarūpaṁ icchāgataṁ uppajji: </span><br> <span class=sujato>“Sir, this fixed desire arose in Devadatta: </span><br><p id=an5.100:2.3><span class=root>‘ahaṁ bhikkhusaṅghaṁ pariharissāmī’ti. </span><br> <span class=sujato>‘I shall lead the mendicant Saṅgha.’ </span><br><p id=an5.100:2.4><span class=root>Sahacittuppādā ca, bhante, devadatto tassā iddhiyā parihīno”ti. </span><br> <span class=sujato>And as that thought arose, Devadatta lost that psychic power.” </span><br><p id=an5.100:2.5><span class=root>Idamavoca kakudho devaputto. </span><br> <span class=sujato>That’s what the god Kakudha said. </span><br><p id=an5.100:2.6><span class=root>Idaṁ vatvā āyasmantaṁ mahāmoggallānaṁ abhivādetvā padakkhiṇaṁ katvā tatthevantaradhāyi. </span><br> <span class=sujato>Then he bowed and respectfully circled Mahāmoggallāna, keeping him on his right side, before vanishing right there. </span><br><p id=an5.100:3.1><span class=root>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā mahāmoggallāno bhagavantaṁ etadavoca: </span><br> <span class=sujato>Then Mahāmoggallāna went up to the Buddha, bowed, sat down to one side, and told him what had happened. </span><br><p id=an5.100:4.1><span class=root>“Kakudho nāma, bhante, koliyaputto mamaṁ upaṭṭhāko adhunākālaṅkato aññataraṁ manomayaṁ kāyaṁ upapanno hoti. </span><br><p id=an5.100:4.2><span class=root>Tassa evarūpo attabhāvapaṭilābho—seyyathāpi nāma dve vā tīṇi vā māgadhakāni gāmakkhettāni. </span><br><p id=an5.100:4.3><span class=root>So tena attabhāvapaṭilābhena neva attānaṁ no paraṁ byābādheti. </span><br><p id=an5.100:4.4><span class=root>Atha kho, bhante, kakudho devaputto yenāhaṁ tenupasaṅkami; upasaṅkamitvā maṁ abhivādetvā ekamantaṁ aṭṭhāsi. Ekamantaṁ ṭhito kho, bhante, kakudho devaputto maṁ etadavoca: </span><br><p id=an5.100:4.5><span class=root>‘devadattassa, bhante, evarūpaṁ icchāgataṁ uppajji—</span><br><p id=an5.100:4.6><span class=root>ahaṁ bhikkhusaṅghaṁ pariharissāmīti. </span><br><p id=an5.100:4.7><span class=root>Sahacittuppādā ca, bhante, devadatto tassā iddhiyā parihīno’ti. </span><br><p id=an5.100:4.8><span class=root>Idamavoca, bhante, kakudho devaputto. </span><br><p id=an5.100:4.9><span class=root>Idaṁ vatvā maṁ abhivādetvā padakkhiṇaṁ katvā tatthevantaradhāyī”ti. </span><br><p id=an5.100:5.1><span class=root>“Kiṁ pana te, moggallāna, kakudho devaputto cetasā ceto paricca vidito: </span><br> <span class=sujato>“But Moggallāna, did you comprehend the god Kakudha’s mind, and know that </span><br><p id=an5.100:5.2><span class=root>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti? </span><br> <span class=sujato>everything he says is correct and not otherwise?” </span><br><p id=an5.100:5.3><span class=root>“Cetasā ceto paricca vidito me, bhante, kakudho devaputto: </span><br> <span class=sujato>“Indeed I did, sir.” </span><br><p id=an5.100:5.4><span class=root>‘yaṁ kiñci kakudho devaputto bhāsati sabbaṁ taṁ tatheva hoti, no aññathā’”ti. </span><br><p id=an5.100:5.5><span class=root>“Rakkhassetaṁ, moggallāna, vācaṁ. </span><br> <span class=sujato>“Mark these words, Moggallāna! </span><br><p id=an5.100:5.6><span class=root>Rakkhassetaṁ, moggallāna, vācaṁ. </span><br> <span class=sujato>Mark these words! </span><br><p id=an5.100:5.7><span class=root>Idāni so moghapuriso attanāva attānaṁ pātukarissati. </span><br> <span class=sujato>Now that futile man Devadatta will expose himself by his own deeds. </span><br><p id=an5.100:6.1><span class=root>Pañcime, moggallāna, satthāro santo saṁvijjamānā lokasmiṁ. </span><br> <span class=sujato>Moggallāna, there are these five teachers found in the world. </span><br><p id=an5.100:6.2><span class=root>Katame pañca? </span><br> <span class=sujato>What five? </span><br><p id=an5.100:6.3><span class=root>Idha, moggallāna, ekacco satthā aparisuddhasīlo samāno ‘parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><br> <span class=sujato>Firstly, some teacher with impure conduct claims: ‘I am pure in ethics. My ethical conduct is pure, bright, uncorrupted.’ </span><br><p id=an5.100:6.4><span class=root>Tamenaṁ sāvakā evaṁ jānanti: </span><br> <span class=sujato>But their disciples know: </span><br><p id=an5.100:6.5><span class=root>‘ayaṁ kho bhavaṁ satthā aparisuddhasīlo samāno parisuddhasīlomhī’ti paṭijānāti ‘parisuddhaṁ me sīlaṁ pariyodātaṁ asaṅkiliṭṭhan’ti. </span><br> <span class=sujato>‘This teacher has impure ethical conduct, but claims to be ethically pure. </span><br><p id=an5.100:6.6><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sujato>They wouldn’t like it if we were to tell the laypeople. </span><br><p id=an5.100:6.7><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sujato>And how could we treat them in a way that they don’t like? </span><br><p id=an5.100:6.8><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sujato>But they consent to robes, almsfood, lodgings, and medicines and supplies for the sick. </span><br><p id=an5.100:6.9><span class=root>yaṁ tumo karissati tumova tena paññāyissatī’ti. </span><br> <span class=sujato>A person will be recognized by their own deeds.’ </span><br><p id=an5.100:6.10><span class=root>Evarūpaṁ kho, moggallāna, satthāraṁ sāvakā sīlato rakkhanti; </span><br> <span class=sujato>The disciples of such a teacher cover up their teacher’s conduct, </span><br><p id=an5.100:6.11><span class=root>evarūpo ca pana satthā sāvakehi sīlato rakkhaṁ paccāsīsati. </span><br> <span class=sujato>and the teacher expects them to do so. </span><br><p id=an5.100:7.1><span class=root>Puna caparaṁ, moggallāna, idhekacco satthā aparisuddhājīvo samāno ‘parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><br> <span class=sujato>Furthermore, some teacher with impure livelihood claims: ‘I am pure in livelihood. My livelihood is pure, bright, uncorrupted.’ </span><br><p id=an5.100:7.2><span class=root>Tamenaṁ sāvakā evaṁ jānanti: </span><br> <span class=sujato>But their disciples know: </span><br><p id=an5.100:7.3><span class=root>‘ayaṁ kho bhavaṁ satthā aparisuddhājīvo samāno parisuddhājīvomhī’ti paṭijānāti ‘parisuddho me ājīvo pariyodāto asaṅkiliṭṭho’ti. </span><br> <span class=sujato>‘This teacher has impure livelihood, but claims to have pure livelihood. </span><br><p id=an5.100:7.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sujato>They wouldn’t like it if we were to tell the laypeople. </span><br><p id=an5.100:7.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sujato>And how could we treat them in a way that they don’t like? </span><br><p id=an5.100:7.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sujato>But they consent to robes, almsfood, lodgings, and medicines and supplies for the sick. </span><br><p id=an5.100:7.7><span class=root>yaṁ tumo karissati tumova tena paññāyissatī’ti. </span><br> <span class=sujato>A person will be recognized by their own deeds.’ </span><br><p id=an5.100:7.8><span class=root>Evarūpaṁ kho, moggallāna, satthāraṁ sāvakā ājīvato rakkhanti; </span><br> <span class=sujato>The disciples of such a teacher cover up their teacher’s livelihood, </span><br><p id=an5.100:7.9><span class=root>evarūpo ca pana satthā sāvakehi ājīvato rakkhaṁ paccāsīsati. </span><br> <span class=sujato>and the teacher expects them to do so. </span><br><p id=an5.100:8.1><span class=root>Puna caparaṁ, moggallāna, idhekacco satthā aparisuddhadhammadesano samāno ‘parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><br> <span class=sujato>Furthermore, some teacher with impure teaching claims: ‘I am pure in teaching. My teaching is pure, bright, uncorrupted.’ </span><br><p id=an5.100:8.2><span class=root>Tamenaṁ sāvakā evaṁ jānanti: </span><br> <span class=sujato>But their disciples know: </span><br><p id=an5.100:8.3><span class=root>‘ayaṁ kho bhavaṁ satthā aparisuddhadhammadesano samāno parisuddhadhammadesanomhī’ti paṭijānāti ‘parisuddhā me dhammadesanā pariyodātā asaṅkiliṭṭhā’ti. </span><br> <span class=sujato>‘This teacher has impure teaching, but claims to have pure teaching. </span><br><p id=an5.100:8.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sujato>They wouldn’t like it if we were to tell the laypeople. </span><br><p id=an5.100:8.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sujato>And how could we treat them in a way that they don’t like? </span><br><p id=an5.100:8.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sujato>But they consent to robes, almsfood, lodgings, and medicines and supplies for the sick. </span><br><p id=an5.100:8.7><span class=root>yaṁ tumo karissati tumova tena paññāyissatī’ti. </span><br> <span class=sujato>A person will be recognized by their own deeds.’ </span><br><p id=an5.100:8.8><span class=root>Evarūpaṁ kho, moggallāna, satthāraṁ sāvakā dhammadesanato rakkhanti; </span><br> <span class=sujato>The disciples of such a teacher cover up their teacher’s teaching, </span><br><p id=an5.100:8.9><span class=root>evarūpo ca pana satthā sāvakehi dhammadesanato rakkhaṁ paccāsīsati. </span><br> <span class=sujato>and the teacher expects them to do so. </span><br><p id=an5.100:9.1><span class=root>Puna caparaṁ, moggallāna, idhekacco satthā aparisuddhaveyyākaraṇo samāno ‘parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><br> <span class=sujato>Furthermore, some teacher with impure answers claims: ‘I am pure in how I answer. My answers are pure, bright, uncorrupted.’ </span><br><p id=an5.100:9.2><span class=root>Tamenaṁ sāvakā evaṁ jānanti: </span><br> <span class=sujato>But their disciples know: </span><br><p id=an5.100:9.3><span class=root>‘ayaṁ kho bhavaṁ satthā aparisuddhaveyyākaraṇo samāno parisuddhaveyyākaraṇomhī’ti paṭijānāti ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><br> <span class=sujato>‘This teacher has impure answers, but claims to have pure answers. </span><br><p id=an5.100:9.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sujato>They wouldn’t like it if we were to tell the laypeople. </span><br><p id=an5.100:9.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sujato>And how could we treat them in a way that they don’t like? </span><br><p id=an5.100:9.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sujato>But they consent to robes, almsfood, lodgings, and medicines and supplies for the sick. </span><br><p id=an5.100:9.7><span class=root>yaṁ tumo karissati tumova tena paññāyissatī’ti. </span><br> <span class=sujato>A person will be recognized by their own deeds.’ </span><br><p id=an5.100:9.8><span class=root>Evarūpaṁ kho, moggallāna, satthāraṁ sāvakā veyyākaraṇato rakkhanti; </span><br> <span class=sujato>The disciples of such a teacher cover up their teacher’s answers, </span><br><p id=an5.100:9.9><span class=root>evarūpo ca pana satthā sāvakehi veyyākaraṇato rakkhaṁ paccāsīsati. </span><br> <span class=sujato>and the teacher expects them to do so. </span><br><p id=an5.100:10.1><span class=root>Puna caparaṁ, moggallāna, idhekacco satthā aparisuddhañāṇadassano samāno ‘parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><br> <span class=sujato>Furthermore, some teacher with impure knowledge and vision claims: ‘I am pure in knowledge and vision. My knowledge and vision are pure, bright, uncorrupted.’ </span><br><p id=an5.100:10.2><span class=root>Tamenaṁ sāvakā evaṁ jānanti: </span><br> <span class=sujato>But their disciples know: </span><br><p id=an5.100:10.3><span class=root>‘ayaṁ kho bhavaṁ satthā aparisuddhañāṇadassano samāno parisuddhañāṇadassanomhī’ti paṭijānāti ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><br> <span class=sujato>‘This teacher has impure knowledge and vision, but claims to have pure knowledge and vision. </span><br><p id=an5.100:10.4><span class=root>Mayañceva kho pana gihīnaṁ āroceyyāma, nāssassa manāpaṁ. </span><br> <span class=sujato>They wouldn’t like it if we were to tell the laypeople. </span><br><p id=an5.100:10.5><span class=root>Yaṁ kho panassa amanāpaṁ, kathaṁ naṁ mayaṁ tena samudācareyyāma: </span><br> <span class=sujato>And how could we treat them in a way that they don’t like? </span><br><p id=an5.100:10.6><span class=root>‘sammannati kho pana cīvarapiṇḍapātasenāsanagilānappaccayabhesajjaparikkhārena; </span><br> <span class=sujato>But they consent to robes, almsfood, lodgings, and medicines and supplies for the sick. </span><br><p id=an5.100:10.7><span class=root>yaṁ tumo karissati tumova tena paññāyissatī’ti. </span><br> <span class=sujato>A person will be recognized by their own deeds.’ </span><br><p id=an5.100:10.8><span class=root>Evarūpaṁ kho, moggallāna, satthāraṁ sāvakā ñāṇadassanato rakkhanti; </span><br> <span class=sujato>The disciples of such a teacher cover up their teacher’s knowledge and vision, </span><br><p id=an5.100:10.9><span class=root>evarūpo ca pana satthā sāvakehi ñāṇadassanato rakkhaṁ paccāsīsati. </span><br> <span class=sujato>and the teacher expects them to do so. </span><br><p id=an5.100:10.10><span class=root>Ime kho, moggallāna, pañca satthāro santo saṁvijjamānā lokasmiṁ. </span><br> <span class=sujato>These are the five teachers found in the world. </span><br><p id=an5.100:11.1><span class=root>Ahaṁ kho pana, moggallāna, parisuddhasīlo samāno ‘parisuddhasīlomhī’ti paṭijānāmi ‘parisuddhaṁ me sīlaṁ pariyodātaṁ asaṅkiliṭṭhan’ti. </span><br> <span class=sujato>But Moggallāna, I have pure ethical conduct, and I claim: ‘I am pure in ethical conduct. My ethical conduct is pure, bright, uncorrupted.’ </span><br><p id=an5.100:11.2><span class=root>Na ca maṁ sāvakā sīlato rakkhanti, na cāhaṁ sāvakehi sīlato rakkhaṁ paccāsīsāmi. </span><br> <span class=sujato>My disciples don’t cover up my conduct, and I don’t expect them to. </span><br><p id=an5.100:11.3><span class=root>Parisuddhājīvo samāno ‘parisuddhājīvomhī’ti paṭijānāmi ‘parisuddho me ājīvo pariyodāto asaṅkiliṭṭho’ti. </span><br> <span class=sujato>I have pure livelihood, and I claim: ‘I am pure in livelihood. My livelihood is pure, bright, uncorrupted.’ </span><br><p id=an5.100:11.4><span class=root>Na ca maṁ sāvakā ājīvato rakkhanti, na cāhaṁ sāvakehi ājīvato rakkhaṁ paccāsīsāmi. </span><br> <span class=sujato>My disciples don’t cover up my livelihood, and I don’t expect them to. </span><br><p id=an5.100:11.5><span class=root>Parisuddhadhammadesano samāno ‘parisuddhadhammadesanomhī’ti paṭijānāmi ‘parisuddhā me dhammadesanā pariyodātā asaṅkiliṭṭhā’ti. </span><br> <span class=sujato>I have pure teaching, and I claim: ‘I am pure in teaching. My teaching is pure, bright, uncorrupted.’ </span><br><p id=an5.100:11.6><span class=root>Na ca maṁ sāvakā dhammadesanato rakkhanti, na cāhaṁ sāvakehi dhammadesanato rakkhaṁ paccāsīsāmi. </span><br> <span class=sujato>My disciples don’t cover up my teaching, and I don’t expect them to. </span><br><p id=an5.100:11.7><span class=root>Parisuddhaveyyākaraṇo samāno ‘parisuddhaveyyākaraṇomhī’ti paṭijānāmi ‘parisuddhaṁ me veyyākaraṇaṁ pariyodātaṁ asaṅkiliṭṭhan’ti. </span><br> <span class=sujato>I have pure answers, and I claim: ‘I am pure in how I answer. My answers are pure, bright, uncorrupted.’ </span><br><p id=an5.100:11.8><span class=root>Na ca maṁ sāvakā veyyākaraṇato rakkhanti, na cāhaṁ sāvakehi veyyākaraṇato rakkhaṁ paccāsīsāmi. </span><br> <span class=sujato>My disciples don’t cover up my answers, and I don’t expect them to. </span><br><p id=an5.100:11.9><span class=root>Parisuddhañāṇadassano samāno ‘parisuddhañāṇadassanomhī’ti paṭijānāmi ‘parisuddhaṁ me ñāṇadassanaṁ pariyodātaṁ asaṅkiliṭṭhan’ti. </span><br> <span class=sujato>I have pure knowledge and vision, and I claim: ‘I am pure in knowledge and vision. My knowledge and vision are pure, bright, uncorrupted.’ </span><br><p id=an5.100:11.10><span class=root>Na ca maṁ sāvakā ñāṇadassanato rakkhanti, na cāhaṁ sāvakehi ñāṇadassanato rakkhaṁ paccāsīsāmī”ti. </span><br> <span class=sujato>My disciples don’t cover up my knowledge and vision, and I don’t expect them to.” </span><br><p id=an5.100:11.11><span class=root>Dasamaṁ. </span><br><p id=an5.100:11.12><span class=root>Kakudhavaggo pañcamo. </span><br><p id=an5.100:12.0><span class=root>Tassuddānaṁ </span><br><p id=an5.100:12.1><span class=root>Dve sampadā byākaraṇaṁ, </span><br><p id=an5.100:12.2><span class=root>phāsu akuppapañcamaṁ; </span><br><p id=an5.100:12.3><span class=root>Sutaṁ kathā āraññako, </span><br><p id=an5.100:12.4><span class=root>sīho ca kakudho dasāti. </span><br><p id=an5.100:12.5><span class=root>Dutiyo paṇṇāsako samatto. </span><br></main><footer class="container footer"><small><a href=/about/>Contact info</a></small></footer>