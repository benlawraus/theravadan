<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0005.html> Pañcakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0005/an0005P0180.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0005/an0005P0179.html>Previous</a><a href=/canon/en/pli/ms/sutta/an/an0005/an0005P0181.html>Next</a></div><p><div class=verse-container id=an5.180:0.1><span>Aṅguttara Nikāya 5.180 </span><span class="translation sujato">Numbered Discourses 5.180 </span></div><p><div class=verse-container id=an5.180:0.2><span>18. Upāsakavagga </span><span class="translation sujato">18. A Lay Follower </span></div><p><div class=verse-container id=an5.180:0.3><span class=big-bold>Gavesīsutta </span><span class="translation sujato">About Gavesī </span></div><p><div class=verse-container id=an5.180:1.1><span>Ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ. </span><span class="translation sujato">At one time the Buddha was wandering in the land of the Kosalans together with a large Saṅgha of mendicants. </span></div><p><div class=verse-container id=an5.180:1.2><span>Addasā kho bhagavā addhānamaggappaṭipanno aññatarasmiṁ padese mahantaṁ sālavanaṁ; </span><span class="translation sujato">While traveling along a road the Buddha saw a large sal grove in a certain spot. </span></div><p><div class=verse-container id=an5.180:1.3><span>disvāna maggā okkamma yena taṁ sālavanaṁ tenupasaṅkami; upasaṅkamitvā taṁ sālavanaṁ ajjhogāhetvā aññatarasmiṁ padese sitaṁ pātvākāsi. </span><span class="translation sujato">He left the road, went to the sal grove, and plunged deep into it. And at a certain spot he smiled. </span></div><p><div class=verse-container id=an5.180:2.1><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=an5.180:2.2><span>“ko nu kho hetu ko paccayo bhagavato sitassa pātukammāya? </span><span class="translation sujato">“What is the cause, what is the reason why the Buddha smiled? </span></div><p><div class=verse-container id=an5.180:2.3><span>Na akāraṇena tathāgatā sitaṁ pātukarontī”ti. </span><span class="translation sujato">Realized Ones do not smile for no reason.” </span></div><p><div class=verse-container id=an5.180:2.4><span>Atha kho āyasmā ānando bhagavantaṁ etadavoca: </span><span class="translation sujato">So Venerable Ānanda said to the Buddha, </span></div><p><div class=verse-container id=an5.180:2.5><span>“ko nu kho, bhante, hetu ko paccayo bhagavato sitassa pātukammāya? </span><span class="translation sujato">“What is the cause, what is the reason why the Buddha smiled? </span></div><p><div class=verse-container id=an5.180:2.6><span>Na akāraṇena tathāgatā sitaṁ pātukarontī”ti. </span><span class="translation sujato">Realized Ones do not smile for no reason.” </span></div><p><div class=verse-container id=an5.180:3.1><span>“Bhūtapubbaṁ, ānanda, imasmiṁ padese nagaraṁ ahosi iddhañceva phītañca bahujanaṁ ākiṇṇamanussaṁ. </span><span class="translation sujato">“Once upon a time, Ānanda, there was a city in this spot that was successful and prosperous, populous, full of people. </span></div><p><div class=verse-container id=an5.180:3.2><span>Taṁ kho panānanda, nagaraṁ kassapo bhagavā arahaṁ sammāsambuddho upanissāya vihāsi. </span><span class="translation sujato">And Kassapa, a blessed one, a perfected one, a fully awakened Buddha, lived supported by that city. </span></div><p><div class=verse-container id=an5.180:3.3><span>Kassapassa kho panānanda, bhagavato arahato sammāsambuddhassa gavesī nāma upāsako ahosi sīlesu aparipūrakārī. </span><span class="translation sujato">He had a lay follower called Gavesī who had not fulfilled all the precepts. </span></div><p><div class=verse-container id=an5.180:3.4><span>Gavesinā kho, ānanda, upāsakena pañcamattāni upāsakasatāni paṭidesitāni samādapitāni ahesuṁ sīlesu aparipūrakārino. </span><span class="translation sujato">And the five hundred lay followers who were taught and advised by Gavesī also had not fulfilled all the precepts. </span></div><p><div class=verse-container id=an5.180:3.5><span>Atha kho, ānanda, gavesissa upāsakassa etadahosi: </span><span class="translation sujato">Then Gavesī thought: </span></div><p><div class=verse-container id=an5.180:3.6><span>‘ahaṁ kho imesaṁ pañcannaṁ upāsakasatānaṁ bahūpakāro pubbaṅgamo samādapetā, ahañcamhi sīlesu aparipūrakārī, imāni ca pañca upāsakasatāni sīlesu aparipūrakārino. </span><span class="translation sujato">‘I’m the helper, leader, and adviser of these five hundred lay followers, yet neither I nor they have fulfilled the precepts. </span></div><p><div class=verse-container id=an5.180:3.7><span>Iccetaṁ samasamaṁ, natthi kiñci atirekaṁ; </span><span class="translation sujato">We’re the same, I’m in no way better. </span></div><p><div class=verse-container id=an5.180:3.8><span>handāhaṁ atirekāyā’ti. </span><span class="translation sujato">So let me do better.’ </span></div><p><div class=verse-container id=an5.180:4.1><span>Atha kho, ānanda, gavesī upāsako yena tāni pañca upāsakasatāni tenupasaṅkami; upasaṅkamitvā tāni pañca upāsakasatāni etadavoca: </span><span class="translation sujato">Then Gavesī went to those five hundred lay followers and said to them: </span></div><p><div class=verse-container id=an5.180:4.2><span>‘ajjatagge maṁ āyasmanto sīlesu paripūrakāriṁ dhārethā’ti. </span><span class="translation sujato">‘From this day forth may the venerables remember me as one who has fulfilled the precepts.’ </span></div><p><div class=verse-container id=an5.180:4.3><span>Atha kho, ānanda, tesaṁ pañcannaṁ upāsakasatānaṁ etadahosi: </span><span class="translation sujato">Then those five hundred lay followers thought: </span></div><p><div class=verse-container id=an5.180:4.4><span>‘ayyo kho gavesī amhākaṁ bahūpakāro pubbaṅgamo samādapetā. </span><span class="translation sujato">‘Master Gavesī is our helper, leader, and adviser, </span></div><p><div class=verse-container id=an5.180:4.5><span>Ayyo hi nāma gavesī sīlesu paripūrakārī bhavissati. </span><span class="translation sujato">and now he will fulfill the precepts. </span></div><p><div class=verse-container id=an5.180:4.6><span>Kimaṅgaṁ pana mayan’ti. </span><span class="translation sujato">Why don’t we do the same?’ </span></div><p><div class=verse-container id=an5.180:4.7><span>Atha kho, ānanda, tāni pañca upāsakasatāni yena gavesī upāsako tenupasaṅkamiṁsu; upasaṅkamitvā gavesiṁ upāsakaṁ etadavocuṁ: </span><span class="translation sujato">Then those five hundred lay followers went to Gavesī and said to him: </span></div><p><div class=verse-container id=an5.180:4.8><span>‘ajjatagge ayyo gavesī imānipi pañca upāsakasatāni sīlesu paripūrakārino dhāretū’ti. </span><span class="translation sujato">‘From this day forth may Master Gavesī remember these five hundred lay followers as having fulfilled the precepts.’ </span></div><p><div class=verse-container id=an5.180:4.9><span>Atha kho, ānanda, gavesissa upāsakassa etadahosi: </span><span class="translation sujato">Then Gavesī thought: </span></div><p><div class=verse-container id=an5.180:4.10><span>‘ahaṁ kho imesaṁ pañcannaṁ upāsakasatānaṁ bahūpakāro pubbaṅgamo samādapetā, ahañcamhi sīlesu paripūrakārī, imānipi pañca upāsakasatāni sīlesu paripūrakārino. </span><span class="translation sujato">‘I’m the helper, leader, and adviser of these five hundred lay followers, and both I and they have fulfilled the precepts. </span></div><p><div class=verse-container id=an5.180:4.11><span>Iccetaṁ samasamaṁ, natthi kiñci atirekaṁ; </span><span class="translation sujato">We’re the same, I’m in no way better. </span></div><p><div class=verse-container id=an5.180:4.12><span>handāhaṁ atirekāyā’ti. </span><span class="translation sujato">So let me do better.’ </span></div><p><div class=verse-container id=an5.180:5.1><span>Atha kho, ānanda, gavesī upāsako yena tāni pañca upāsakasatāni tenupasaṅkami; upasaṅkamitvā tāni pañca upāsakasatāni etadavoca: </span><span class="translation sujato">Then Gavesī went to those five hundred lay followers and said to them: </span></div><p><div class=verse-container id=an5.180:5.2><span>‘ajjatagge maṁ āyasmanto brahmacāriṁ dhāretha ārācāriṁ virataṁ methunā gāmadhammā’ti. </span><span class="translation sujato">‘From this day forth may the venerables remember me as one who is celibate, set apart, avoiding the vulgar act of sex.’ </span></div><p><div class=verse-container id=an5.180:5.3><span>Atha kho, ānanda, tesaṁ pañcannaṁ upāsakasatānaṁ etadahosi: </span><span class="translation sujato">Then those five hundred lay followers did the same. … </span></div><p><div class=verse-container id=an5.180:5.4><span>‘ayyo kho gavesī amhākaṁ bahūpakāro pubbaṅgamo samādapetā. </span></div><p><div class=verse-container id=an5.180:5.5><span>Ayyo hi nāma gavesī brahmacārī bhavissati ārācārī virato methunā gāmadhammā. </span></div><p><div class=verse-container id=an5.180:5.6><span>Kimaṅgaṁ pana mayan’ti. </span></div><p><div class=verse-container id=an5.180:5.7><span>Atha kho, ānanda, tāni pañca upāsakasatāni yena gavesī upāsako tenupasaṅkamiṁsu; upasaṅkamitvā gavesiṁ upāsakaṁ etadavocuṁ: </span></div><p><div class=verse-container id=an5.180:5.8><span>‘ajjatagge ayyo gavesī imānipi pañca upāsakasatāni brahmacārino dhāretu ārācārino viratā methunā gāmadhammā’ti. </span></div><p><div class=verse-container id=an5.180:5.9><span>Atha kho, ānanda, gavesissa upāsakassa etadahosi: </span><span class="translation sujato">Then Gavesī thought: </span></div><p><div class=verse-container id=an5.180:5.10><span>‘ahaṁ kho imesaṁ pañcannaṁ upāsakasatānaṁ bahūpakāro pubbaṅgamo samādapetā. </span><span class="translation sujato">‘These five hundred lay followers … </span></div><p><div class=verse-container id=an5.180:5.11><span>Ahañcamhi sīlesu paripūrakārī. </span></div><p><div class=verse-container id=an5.180:5.12><span>Imānipi pañca upāsakasatāni sīlesu paripūrakārino. </span></div><p><div class=verse-container id=an5.180:5.13><span>Ahañcamhi brahmacārī ārācārī virato methunā gāmadhammā. </span></div><p><div class=verse-container id=an5.180:5.14><span>Imānipi pañca upāsakasatāni brahmacārino ārācārino viratā methunā gāmadhammā. </span><span class="translation sujato">are celibate, set apart, avoiding the vulgar act of sex. </span></div><p><div class=verse-container id=an5.180:5.15><span>Iccetaṁ samasamaṁ, natthi kiñci atirekaṁ; </span><span class="translation sujato">We’re the same, I’m in no way better. </span></div><p><div class=verse-container id=an5.180:5.16><span>handāhaṁ atirekāyā’ti. </span><span class="translation sujato">So let me do better.’ </span></div><p><div class=verse-container id=an5.180:6.1><span>Atha kho, ānanda, gavesī upāsako yena tāni pañca upāsakasatāni tenupasaṅkami; upasaṅkamitvā tāni pañca upāsakasatāni etadavoca: </span><span class="translation sujato">Then Gavesī went to those five hundred lay followers and said to them: </span></div><p><div class=verse-container id=an5.180:6.2><span>‘ajjatagge maṁ āyasmanto ekabhattikaṁ dhāretha rattūparataṁ virataṁ vikālabhojanā’ti. </span><span class="translation sujato">‘From this day forth may the venerables remember me as one who eats in one part of the day, abstaining from eating at night, and from food at the wrong time.’ </span></div><p><div class=verse-container id=an5.180:6.3><span>Atha kho, ānanda, tesaṁ pañcannaṁ upāsakasatānaṁ etadahosi: </span><span class="translation sujato">Then those five hundred lay followers did the same. … </span></div><p><div class=verse-container id=an5.180:6.4><span>‘ayyo kho gavesī bahūpakāro pubbaṅgamo samādapetā. </span></div><p><div class=verse-container id=an5.180:6.5><span>Ayyo hi nāma gavesī ekabhattiko bhavissati rattūparato virato vikālabhojanā. </span></div><p><div class=verse-container id=an5.180:6.6><span>Kimaṅgaṁ pana mayan’ti. </span></div><p><div class=verse-container id=an5.180:6.7><span>Atha kho, ānanda, tāni pañca upāsakasatāni yena gavesī upāsako tenupasaṅkamiṁsu; upasaṅkamitvā gavesiṁ upāsakaṁ etadavocuṁ: </span></div><p><div class=verse-container id=an5.180:6.8><span>‘ajjatagge ayyo gavesī imānipi pañca upāsakasatāni ekabhattike dhāretu rattūparate virate vikālabhojanā’ti. </span></div><p><div class=verse-container id=an5.180:6.9><span>Atha kho, ānanda, gavesissa upāsakassa etadahosi: </span><span class="translation sujato">Then Gavesī thought: </span></div><p><div class=verse-container id=an5.180:6.10><span>‘ahaṁ kho imesaṁ pañcannaṁ upāsakasatānaṁ bahūpakāro pubbaṅgamo samādapetā. </span><span class="translation sujato">‘These five hundred lay followers … </span></div><p><div class=verse-container id=an5.180:6.11><span>Ahañcamhi sīlesu paripūrakārī. </span></div><p><div class=verse-container id=an5.180:6.12><span>Imānipi pañca upāsakasatāni sīlesu paripūrakārino. </span></div><p><div class=verse-container id=an5.180:6.13><span>Ahañcamhi brahmacārī ārācārī virato methunā gāmadhammā. </span></div><p><div class=verse-container id=an5.180:6.14><span>Imānipi pañca upāsakasatāni brahmacārino ārācārino viratā methunā gāmadhammā. </span></div><p><div class=verse-container id=an5.180:6.15><span>Ahañcamhi ekabhattiko rattūparato virato vikālabhojanā. </span></div><p><div class=verse-container id=an5.180:6.16><span>Imānipi pañca upāsakasatāni ekabhattikā rattūparatā viratā vikālabhojanā. </span><span class="translation sujato">eat in one part of the day, abstaining from eating at night, and food at the wrong time. </span></div><p><div class=verse-container id=an5.180:6.17><span>Iccetaṁ samasamaṁ, natthi kiñci atirekaṁ; </span><span class="translation sujato">We’re the same, I’m in no way better. </span></div><p><div class=verse-container id=an5.180:6.18><span>handāhaṁ atirekāyā’ti. </span><span class="translation sujato">So let me do better.’ </span></div><p><div class=verse-container id=an5.180:7.1><span>Atha kho, ānanda, gavesī upāsako yena kassapo bhagavā arahaṁ sammāsambuddho tenupasaṅkami; upasaṅkamitvā kassapaṁ bhagavantaṁ arahantaṁ sammāsambuddhaṁ etadavoca: </span><span class="translation sujato">Then the lay follower Gavesī went up to the blessed one Kassapa, the perfected one, the fully awakened Buddha and said to him: </span></div><p><div class=verse-container id=an5.180:7.2><span>‘labheyyāhaṁ, bhante, bhagavato santike pabbajjaṁ labheyyaṁ upasampadan’ti. </span><span class="translation sujato">‘Sir, may I receive the going forth, the ordination in the Buddha’s presence?’ </span></div><p><div class=verse-container id=an5.180:7.3><span>Alattha kho, ānanda, gavesī upāsako kassapassa bhagavato arahato sammāsambuddhassa santike pabbajjaṁ, alattha upasampadaṁ. </span><span class="translation sujato">And he received the going forth, the ordination in the Buddha’s presence. </span></div><p><div class=verse-container id=an5.180:7.4><span>Acirūpasampanno kho panānanda, gavesī bhikkhu eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><span class="translation sujato">Not long after his ordination, the mendicant Gavesī, living alone, withdrawn, diligent, keen, and resolute, realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span></div><p><div class=verse-container id=an5.180:7.5><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsi. </span><span class="translation sujato">He understood: ‘Rebirth is ended; the spiritual journey has been completed; what had to be done has been done; there is nothing further for this place.’ </span></div><p><div class=verse-container id=an5.180:7.6><span>Aññataro ca panānanda, gavesī bhikkhu arahataṁ ahosi. </span><span class="translation sujato">And the mendicant Gavesī became one of the perfected. </span></div><p><div class=verse-container id=an5.180:8.1><span>Atha kho, ānanda, tesaṁ pañcannaṁ upāsakasatānaṁ etadahosi: </span><span class="translation sujato">Then those five hundred lay followers thought: </span></div><p><div class=verse-container id=an5.180:8.2><span>‘ayyo kho gavesī amhākaṁ bahūpakāro pubbaṅgamo samādapetā. </span><span class="translation sujato">‘Master Gavesī is our helper, leader, and adviser, </span></div><p><div class=verse-container id=an5.180:8.3><span>Ayyo hi nāma gavesī kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissati. </span><span class="translation sujato">He has shaved off his hair and beard, dressed in ocher robes, and gone forth from the lay life to homelessness. </span></div><p><div class=verse-container id=an5.180:8.4><span>Kimaṅgaṁ pana mayan’ti. </span><span class="translation sujato">Why don’t we do the same?’ </span></div><p><div class=verse-container id=an5.180:8.5><span>Atha kho, ānanda, tāni pañca upāsakasatāni yena kassapo bhagavā arahaṁ sammāsambuddho tenupasaṅkamiṁsu; upasaṅkamitvā kassapaṁ bhagavantaṁ arahantaṁ sammāsambuddhaṁ etadavocuṁ: </span><span class="translation sujato">Then those five hundred lay followers went up to the blessed one Kassapa, the perfected one, the fully awakened Buddha and said to him: </span></div><p><div class=verse-container id=an5.180:8.6><span>‘labheyyāma mayaṁ, bhante, bhagavato santike pabbajjaṁ, labheyyāma upasampadan’ti. </span><span class="translation sujato">‘Sir, may we receive the going forth and ordination in the Buddha’s presence?’ </span></div><p><div class=verse-container id=an5.180:8.7><span>Alabhiṁsu kho, ānanda, tāni pañca upāsakasatāni kassapassa bhagavato arahato sammāsambuddhassa santike pabbajjaṁ, alabhiṁsu upasampadaṁ. </span><span class="translation sujato">And they did receive the going forth and ordination in the Buddha’s presence. </span></div><p><div class=verse-container id=an5.180:9.1><span>Atha kho, ānanda, gavesissa bhikkhuno etadahosi: </span><span class="translation sujato">Then the mendicant Gavesī thought: </span></div><p><div class=verse-container id=an5.180:9.2><span>‘ahaṁ kho imassa anuttarassa vimuttisukhassa nikāmalābhī homi akicchalābhī akasiralābhī. </span><span class="translation sujato">‘I get the supreme bliss of freedom whenever I want, without trouble or difficulty. </span></div><p><div class=verse-container id=an5.180:9.3><span>Aho vatimānipi pañca bhikkhusatāni imassa anuttarassa vimuttisukhassa nikāmalābhino assu akicchalābhino akasiralābhino’ti. </span><span class="translation sujato">Oh, may these five hundred mendicants do the same!’ </span></div><p><div class=verse-container id=an5.180:9.4><span>Atha kho, ānanda, tāni pañca bhikkhusatāni vūpakaṭṭhā appamattā ātāpino pahitattā viharantā nacirasseva—yassatthāya kulaputtā sammadeva agārasmā anagāriyaṁ pabbajanti, tadanuttaraṁ—</span><span class="translation sujato">Then those five hundred mendicants, living alone, withdrawn, diligent, keen, and resolute, soon realized the supreme culmination of the spiritual path in this very life. They lived having achieved with their own insight the goal for which gentlemen rightly go forth from the lay life to homelessness. </span></div><p><div class=verse-container id=an5.180:9.5><span>brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihariṁsu. </span></div><p><div class=verse-container id=an5.180:9.6><span>‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññiṁsu. </span><span class="translation sujato">They understood: ‘Rebirth is ended, the spiritual journey has been completed, what had to be done has been done, there is nothing further for this place.’ </span></div><p><div class=verse-container id=an5.180:10.1><span>Iti kho, ānanda, tāni pañca bhikkhusatāni gavesīpamukhāni uttaruttari paṇītapaṇītaṁ vāyamamānā anuttaraṁ vimuttiṁ sacchākaṁsu. </span><span class="translation sujato">And so, Ānanda, those five hundred mendicants headed by Gavesī, trying to go higher and higher, better and better, realized the supreme bliss of freedom. </span></div><p><div class=verse-container id=an5.180:10.2><span>Tasmātiha, ānanda, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=an5.180:10.3><span>‘uttaruttari paṇītapaṇītaṁ vāyamamānā anuttaraṁ vimuttiṁ sacchikarissāmā’ti. </span><span class="translation sujato">‘Trying to go higher and higher, better and better, we will realize the supreme bliss of freedom.’ </span></div><p><div class=verse-container id=an5.180:10.4><span>Evañhi vo, ānanda, sikkhitabban”ti. </span><span class="translation sujato">That’s how you should train.” </span></div><p><div class=verse-container id=an5.180:10.5><span>Dasamaṁ. </span></div><p><div class=verse-container id=an5.180:10.6><span>Upāsakavaggo tatiyo. </span></div><p><div class=verse-container id=an5.180:11.0><span>Tassuddānaṁ </span></div><p><div class=verse-container id=an5.180:11.1><span>Sārajjaṁ visārado nirayaṁ, </span></div><p><div class=verse-container id=an5.180:11.2><span>Veraṁ caṇḍālapañcamaṁ; </span></div><p><div class=verse-container id=an5.180:11.3><span>Pīti vaṇijjā rājāno, </span></div><p><div class=verse-container id=an5.180:11.4><span>Gihī ceva gavesināti. </span></div><div class=flex-between><a href=/canon/en/pli/ms/sutta/an/an0005/an0005P0179.html>Previous</a><a href=/canon/en/pli/ms/sutta/an/an0005/an0005P0181.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>