<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0052-0063.html>Deutsch</a> , <a href=/canon/jpn/pli/ms/sutta/an/an0002/an0002P0052-0063.html>日本語</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0002/an0002P0042-0051.html>Previous</a><a href=/canon/en/pli/ms/sutta/an/an0002/an0002P0064-0076.html>Next</a></div><p><div class=verse-container id=an2.52:0.1><span>Aṅguttara Nikāya 2 </span><span class="translation sujato">Numbered Discourses 2.52–63 </span></div><p><div class=verse-container id=an2.52:0.2><span>6. Puggalavagga </span><span class="translation sujato">The Chapter on Persons </span></div><p><div class=verse-container id=an2.52:1.0><span class=big-bold>52 </span></div><p><div class=verse-container id=an2.52:1.1><span>“Dveme, bhikkhave, puggalā loke uppajjamānā uppajjanti bahujanahitāya bahujanasukhāya, bahuno janassa atthāya hitāya sukhāya devamanussānaṁ. </span><span class="translation sujato">“These two people, mendicants, arise in the world for the welfare and happiness of the people, for the people, for the benefit, welfare, and happiness of gods and humans. </span></div><p><div class=verse-container id=an2.52:1.2><span>Katame dve? </span><span class="translation sujato">What two? </span></div><p><div class=verse-container id=an2.52:1.3><span>Tathāgato ca arahaṁ sammāsambuddho, rājā ca cakkavattī. </span><span class="translation sujato">The Realized One, the perfected one, the fully awakened Buddha; and the wheel-turning monarch. </span></div><p><div class=verse-container id=an2.52:1.4><span>Ime kho, bhikkhave, dve puggalā loke uppajjamānā uppajjanti bahujanahitāya bahujanasukhāya, bahuno janassa atthāya hitāya sukhāya devamanussānan”ti. </span><span class="translation sujato">These are the two people who arise in the world for the welfare and happiness of the people, for the people, for the benefit, welfare, and happiness of gods and humans.” </span></div><p><div class=verse-container id=an2.53:1.0><span>53 </span></div><p><div class=verse-container id=an2.53:1.1><span>“Dveme, bhikkhave, puggalā loke uppajjamānā uppajjanti acchariyamanussā. </span><span class="translation sujato">“These two people, mendicants, arise in the world who are incredible human beings. </span></div><p><div class=verse-container id=an2.53:1.2><span>Katame dve? </span><span class="translation sujato">What two? </span></div><p><div class=verse-container id=an2.53:1.3><span>Tathāgato ca arahaṁ sammāsambuddho, rājā ca cakkavattī. </span><span class="translation sujato">The Realized One, the perfected one, the fully awakened Buddha; and the wheel-turning monarch. </span></div><p><div class=verse-container id=an2.53:1.4><span>Ime kho, bhikkhave, dve puggalā loke uppajjamānā uppajjanti acchariyamanussā”ti. </span><span class="translation sujato">These are the two people who arise in the world who are incredible human beings.” </span></div><p><div class=verse-container id=an2.54:1.0><span>54 </span></div><p><div class=verse-container id=an2.54:1.1><span>“Dvinnaṁ, bhikkhave, puggalānaṁ kālakiriyā bahuno janassa anutappā hoti. </span><span class="translation sujato">“There are two people, mendicants, whose death is regretted by many people. </span></div><p><div class=verse-container id=an2.54:1.2><span>Katamesaṁ dvinnaṁ? </span><span class="translation sujato">What two? </span></div><p><div class=verse-container id=an2.54:1.3><span>Tathāgatassa ca arahato sammāsambuddhassa, rañño ca cakkavattissa. </span><span class="translation sujato">The Realized One, the perfected one, the fully awakened Buddha; and the wheel-turning monarch. </span></div><p><div class=verse-container id=an2.54:1.4><span>Imesaṁ kho, bhikkhave, dvinnaṁ puggalānaṁ kālakiriyā bahuno janassa anutappā hotī”ti. </span><span class="translation sujato">These are the two people, mendicants, whose death is regretted by many people.” </span></div><p><div class=verse-container id=an2.55:1.0><span>55 </span></div><p><div class=verse-container id=an2.55:1.1><span>“Dveme, bhikkhave, thūpārahā. </span><span class="translation sujato">“Mendicants, these two are worthy of a monument. </span></div><p><div class=verse-container id=an2.55:1.2><span>Katame dve? </span><span class="translation sujato">What two? </span></div><p><div class=verse-container id=an2.55:1.3><span>Tathāgato ca arahaṁ sammāsambuddho, rājā ca cakkavattī. </span><span class="translation sujato">The Realized One, the perfected one, the fully awakened Buddha; and the wheel-turning monarch. </span></div><p><div class=verse-container id=an2.55:1.4><span>Ime kho, bhikkhave, dve thūpārahā”ti. </span><span class="translation sujato">These are the two who are worthy of a monument.” </span></div><p><div class=verse-container id=an2.56:1.0><span>56 </span></div><p><div class=verse-container id=an2.56:1.1><span>“Dveme, bhikkhave, buddhā. </span><span class="translation sujato">“Mendicants, there are two kinds of Buddhas. </span></div><p><div class=verse-container id=an2.56:1.2><span>Katame dve? </span><span class="translation sujato">What two? </span></div><p><div class=verse-container id=an2.56:1.3><span>Tathāgato ca arahaṁ sammāsambuddho, paccekabuddho ca. </span><span class="translation sujato">The Realized One, the perfected one, the fully awakened Buddha; and an Independent Buddha. </span></div><p><div class=verse-container id=an2.56:1.4><span>Ime kho, bhikkhave, dve buddhā”ti. </span><span class="translation sujato">These are the two kinds of Buddhas.” </span></div><p><div class=verse-container id=an2.57:1.0><span>57 </span></div><p><div class=verse-container id=an2.57:1.1><span>“Dveme, bhikkhave, asaniyā phalantiyā na santasanti. </span><span class="translation sujato">“These two, mendicants, are not startled by a crack of thunder. </span></div><p><div class=verse-container id=an2.57:1.2><span>Katame dve? </span><span class="translation sujato">What two? </span></div><p><div class=verse-container id=an2.57:1.3><span>Bhikkhu ca khīṇāsavo, hatthājānīyo ca. </span><span class="translation sujato">A mendicant who has ended defilements; and a thoroughbred elephant. </span></div><p><div class=verse-container id=an2.57:1.4><span>Ime kho, bhikkhave, dve asaniyā phalantiyā na santasantī”ti. </span><span class="translation sujato">These are the two who are not startled by a crack of thunder.” </span></div><p><div class=verse-container id=an2.58:1.0><span>58 </span></div><p><div class=verse-container id=an2.58:1.1><span>“Dveme, bhikkhave, asaniyā phalantiyā na santasanti. </span><span class="translation sujato">“These two, mendicants, are not startled by a crack of thunder. </span></div><p><div class=verse-container id=an2.58:1.2><span>Katame dve? </span><span class="translation sujato">What two? </span></div><p><div class=verse-container id=an2.58:1.3><span>Bhikkhu ca khīṇāsavo, assājānīyo ca. </span><span class="translation sujato">A mendicant who has ended defilements; and a thoroughbred horse. </span></div><p><div class=verse-container id=an2.58:1.4><span>Ime kho, bhikkhave, dve asaniyā phalantiyā na santasantī”ti. </span><span class="translation sujato">These are the two who are not startled by a crack of thunder.” </span></div><p><div class=verse-container id=an2.59:1.0><span>59 </span></div><p><div class=verse-container id=an2.59:1.1><span>“Dveme, bhikkhave, asaniyā phalantiyā na santasanti. </span><span class="translation sujato">“These two, mendicants, are not startled by a crack of thunder. </span></div><p><div class=verse-container id=an2.59:1.2><span>Katame dve? </span><span class="translation sujato">What two? </span></div><p><div class=verse-container id=an2.59:1.3><span>Bhikkhu ca khīṇāsavo, sīho ca migarājā. </span><span class="translation sujato">A mendicant who has ended defilements; and a lion, king of beasts. </span></div><p><div class=verse-container id=an2.59:1.4><span>Ime kho, bhikkhave, dve asaniyā phalantiyā na santasantī”ti. </span><span class="translation sujato">These are the two who are not startled by a crack of thunder.” </span></div><p><div class=verse-container id=an2.60:1.0><span>60 </span></div><p><div class=verse-container id=an2.60:1.1><span>“Dveme, bhikkhave, atthavase sampassamānā kiṁpurisā mānusiṁ vācaṁ na bhāsanti. </span><span class="translation sujato">“Aborigines see two reasons not to use regular speech. </span></div><p><div class=verse-container id=an2.60:1.2><span>Katame dve? </span><span class="translation sujato">What two? </span></div><p><div class=verse-container id=an2.60:1.3><span>Mā ca musā bhaṇimhā, mā ca paraṁ abhūtena abbhācikkhimhāti. </span><span class="translation sujato">Thinking: ‘May we not lie, and may we not misrepresent others with falsehoods.’ </span></div><p><div class=verse-container id=an2.60:1.4><span>Ime kho, bhikkhave, dve atthavase sampassamānā kiṁpurisā mānusiṁ vācaṁ na bhāsantī”ti. </span><span class="translation sujato">Aborigines see these two reasons not to use regular speech.” </span></div><p><div class=verse-container id=an2.61:1.0><span>61 </span></div><p><div class=verse-container id=an2.61:1.1><span>“Dvinnaṁ dhammānaṁ, bhikkhave, atitto appaṭivāno mātugāmo kālaṁ karoti. </span><span class="translation sujato">“Mendicants, females die without getting enough of two things. </span></div><p><div class=verse-container id=an2.61:1.2><span>Katamesaṁ dvinnaṁ? </span><span class="translation sujato">What two? </span></div><p><div class=verse-container id=an2.61:1.3><span>Methunasamāpattiyā ca vijāyanassa ca. </span><span class="translation sujato">Sexual intercourse and giving birth. </span></div><p><div class=verse-container id=an2.61:1.4><span>Imesaṁ kho, bhikkhave, dvinnaṁ dhammānaṁ atitto appaṭivāno mātugāmo kālaṁ karotī”ti. </span><span class="translation sujato">Females die without getting enough of these two things.” </span></div><p><div class=verse-container id=an2.62:1.0><span>62 </span></div><p><div class=verse-container id=an2.62:1.1><span>“Asantasannivāsañca vo, bhikkhave, desessāmi santasannivāsañca. </span><span class="translation sujato">“Mendicants, I will teach you about living with bad people and living with good people. </span></div><p><div class=verse-container id=an2.62:1.2><span>Taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=an2.62:1.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” they replied. </span></div><p><div class=verse-container id=an2.62:1.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an2.62:2.1><span>“Kathañca, bhikkhave, asantasannivāso hoti, kathañca asanto sannivasanti? </span><span class="translation sujato">“What is it like living with bad people? How do bad people live together? </span></div><p><div class=verse-container id=an2.62:2.2><span>Idha, bhikkhave, therassa bhikkhuno evaṁ hoti: </span><span class="translation sujato">It’s when a senior mendicant thinks: </span></div><p><div class=verse-container id=an2.62:2.3><span>‘theropi maṁ na vadeyya, majjhimopi maṁ na vadeyya, navopi maṁ na vadeyya; </span><span class="translation sujato">‘No mendicant, whether senior, middle, or junior, should admonish me; </span></div><p><div class=verse-container id=an2.62:2.4><span>therampāhaṁ na vadeyyaṁ, majjhimampāhaṁ na vadeyyaṁ, navampāhaṁ na vadeyyaṁ. </span><span class="translation sujato">and I shouldn’t admonish any mendicant, whether senior, middle, or junior. </span></div><p><div class=verse-container id=an2.62:2.5><span>Thero cepi maṁ vadeyya ahitānukampī maṁ vadeyya no hitānukampī, noti naṁ vadeyyaṁ viheṭheyyaṁ passampissa nappaṭikareyyaṁ. </span><span class="translation sujato">If a mendicant—whether senior, middle, or junior—were to admonish me, they wouldn’t be sympathetic, and I’d bother them by saying “No!” And anyway I wouldn’t deal with it even if I saw what I did wrong.’ </span></div><p><div class=verse-container id=an2.62:2.6><span>Majjhimo cepi maṁ vadeyya …pe… navo cepi maṁ vadeyya, ahitānukampī maṁ vadeyya no hitānukampī, noti naṁ vadeyyaṁ viheṭheyyaṁ passampissa nappaṭikareyyaṁ’. </span></div><p><div class=verse-container id=an2.62:2.7><span>Majjhimassapi bhikkhuno evaṁ hoti …pe… navassapi bhikkhuno evaṁ hoti: </span><span class="translation sujato">And a middle or a junior mendicant also thinks: </span></div><p><div class=verse-container id=an2.62:2.8><span>‘theropi maṁ na vadeyya, majjhimopi maṁ na vadeyya, navopi maṁ na vadeyya; </span><span class="translation sujato">‘No mendicant, whether senior, middle, or junior, should admonish me; </span></div><p><div class=verse-container id=an2.62:2.9><span>therampāhaṁ na vadeyyaṁ, majjhimampāhaṁ na vadeyyaṁ, navampāhaṁ na vadeyyaṁ. </span><span class="translation sujato">and I shouldn’t admonish any mendicant, whether senior, middle, or junior. </span></div><p><div class=verse-container id=an2.62:2.10><span>Thero cepi maṁ vadeyya ahitānukampī maṁ vadeyya no hitānukampī noti naṁ vadeyyaṁ viheṭheyyaṁ passampissa nappaṭikareyyaṁ. </span><span class="translation sujato">If a mendicant—whether senior, middle, or junior—were to admonish me, they wouldn’t be sympathetic, and I’d bother them by saying “No!” And anyway I wouldn’t deal with it even if I saw what I did wrong.’ </span></div><p><div class=verse-container id=an2.62:2.11><span>Majjhimo cepi maṁ vadeyya … navo cepi maṁ vadeyya ahitānukampī maṁ vadeyya no hitānukampī, noti naṁ vadeyyaṁ viheṭheyyaṁ passampissa nappaṭikareyyaṁ’. </span></div><p><div class=verse-container id=an2.62:2.12><span>Evaṁ kho, bhikkhave, asantasannivāso hoti, evañca asanto sannivasanti. </span><span class="translation sujato">That’s what it’s like living with bad people; that’s how bad people live together. </span></div><p><div class=verse-container id=an2.62:3.1><span>Kathañca, bhikkhave, santasannivāso hoti, kathañca santo sannivasanti? </span><span class="translation sujato">What is it like living with good people? How do good people live together? </span></div><p><div class=verse-container id=an2.62:3.2><span>Idha, bhikkhave, therassa bhikkhuno evaṁ hoti: </span><span class="translation sujato">It’s when a senior mendicant thinks: </span></div><p><div class=verse-container id=an2.62:3.3><span>‘theropi maṁ vadeyya, majjhimopi maṁ vadeyya, navopi maṁ vadeyya; </span><span class="translation sujato">‘Any mendicant, whether senior, middle, or junior, should admonish me; </span></div><p><div class=verse-container id=an2.62:3.4><span>therampāhaṁ vadeyyaṁ, majjhimampāhaṁ vadeyyaṁ, navampāhaṁ vadeyyaṁ. </span><span class="translation sujato">and I should admonish any mendicant, whether senior, middle, or junior. </span></div><p><div class=verse-container id=an2.62:3.5><span>Thero cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ. </span><span class="translation sujato">If a mendicant—whether senior, middle, or junior—were to admonish me, they’d be sympathetic, so I wouldn’t bother them, but say “Thank you!” And I’d deal with it when I saw what I did wrong.’ </span></div><p><div class=verse-container id=an2.62:3.6><span>Majjhimo cepi maṁ vadeyya …pe… navo cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ’. </span></div><p><div class=verse-container id=an2.62:3.7><span>Majjhimassapi bhikkhuno evaṁ hoti …pe… navassapi bhikkhuno evaṁ hoti: </span><span class="translation sujato">And a middle or a junior mendicant also thinks: </span></div><p><div class=verse-container id=an2.62:3.8><span>‘theropi maṁ vadeyya, majjhimopi maṁ vadeyya, navopi maṁ vadeyya; </span><span class="translation sujato">‘Any mendicant, whether senior, middle, or junior, may admonish me; </span></div><p><div class=verse-container id=an2.62:3.9><span>therampāhaṁ vadeyyaṁ, majjhimampāhaṁ vadeyyaṁ, navampāhaṁ vadeyyaṁ. </span><span class="translation sujato">and I’ll admonish any mendicant, whether senior, middle, or junior. </span></div><p><div class=verse-container id=an2.62:3.10><span>Thero cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ. </span><span class="translation sujato">If a mendicant—whether senior, middle, or junior—were to admonish me, they’d be sympathetic, so I wouldn’t bother them, but say “Thank you!” And I’d deal with it when I saw what I did wrong.’ </span></div><p><div class=verse-container id=an2.62:3.11><span>Majjhimo cepi maṁ vadeyya …pe… navo cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ’. </span></div><p><div class=verse-container id=an2.62:3.12><span>Evaṁ kho, bhikkhave, santasannivāso hoti, evañca santo sannivasantī”ti. </span><span class="translation sujato">That’s what it’s like living with good people; that’s how good people live together.” </span></div><p><div class=verse-container id=an2.63:1.0><span>63 </span></div><p><div class=verse-container id=an2.63:1.1><span>“Yasmiṁ, bhikkhave, adhikaraṇe ubhato vacīsaṁsāro diṭṭhipaḷāso cetaso āghāto appaccayo anabhiraddhi ajjhattaṁ avūpasantaṁ hoti, tasmetaṁ, bhikkhave, adhikaraṇe pāṭikaṅkhaṁ: </span><span class="translation sujato">“In any disciplinary issue where on both sides the endless talk, contempt for each other’s views, resentment, bitterness, and exasperation is not settled, you can expect that this disciplinary issue </span></div><p><div class=verse-container id=an2.63:1.2><span>‘dīghattāya kharattāya vāḷattāya saṁvattissati, bhikkhū ca na phāsuṁ viharissanti’. </span><span class="translation sujato">will lead to lasting acrimony and enmity, and the mendicants will not live comfortably. </span></div><p><div class=verse-container id=an2.63:2.1><span>Yasmiñca kho, bhikkhave, adhikaraṇe ubhato vacīsaṁsāro diṭṭhipaḷāso cetaso āghāto appaccayo anabhiraddhi ajjhattaṁ suvūpasantaṁ hoti, tasmetaṁ, bhikkhave, adhikaraṇe pāṭikaṅkhaṁ: </span><span class="translation sujato">In any disciplinary issue where on both sides the endless talk, contempt for each other’s views, resentment, bitterness, and exasperation is well settled, you can expect that this disciplinary issue </span></div><p><div class=verse-container id=an2.63:2.2><span>‘na dīghattāya kharattāya vāḷattāya saṁvattissati, bhikkhū ca phāsuṁ viharissantī’”ti. </span><span class="translation sujato">won’t lead to lasting acrimony and enmity, and the mendicants will live comfortably.” </span></div><p><div class=verse-container id=an2.63:2.3><span>Puggalavaggo paṭhamo. </span></div><div class=flex-between><a href=/canon/en/pli/ms/sutta/an/an0002/an0002P0042-0051.html>Previous</a><a href=/canon/en/pli/ms/sutta/an/an0002/an0002P0064-0076.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>