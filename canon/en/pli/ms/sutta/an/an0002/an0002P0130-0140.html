<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0130-0140.html>Deutsch</a> , <a href=/canon/jpn/pli/ms/sutta/an/an0002/an0002P0130-0140.html>日本語</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0002/an0002P0118-0129.html>Previous</a><a href=/canon/en/pli/ms/sutta/an/an0002/an0002P0141-0150.html>Next</a></div><p id=an2.130:0.1><span class=root>Aṅguttara Nikāya 2 </span><br> <span class=sujato>Numbered Discourses 2.130–140 </span><br><p id=an2.130:0.2><span class=root>12. Āyācanavagga </span><br> <span class=sujato>The Chapter on Aspiration </span><br><p id=an2.130:1.0><span class="root big-bold">130 </span><br><p id=an2.130:1.1><span class=root>“Saddho, bhikkhave, bhikkhu evaṁ sammā āyācamāno āyāceyya: </span><br> <span class=sujato>“A faithful monk would rightly aspire: </span><br><p id=an2.130:1.2><span class=root>‘tādiso homi yādisā sāriputtamoggallānā’ti. </span><br> <span class=sujato>‘May I be like Sāriputta and Moggallāna!’ </span><br><p id=an2.130:1.3><span class=root>Esā, bhikkhave, tulā etaṁ pamāṇaṁ mama sāvakānaṁ bhikkhūnaṁ yadidaṁ sāriputtamoggallānā”ti. </span><br> <span class=sujato>These are a standard and a measure for my monk disciples, that is, Sāriputta and Moggallāna.” </span><br><p id=an2.131:1.0><span class=root>131 </span><br><p id=an2.131:1.1><span class=root>“Saddhā, bhikkhave, bhikkhunī evaṁ sammā āyācamānā āyāceyya: </span><br> <span class=sujato>“A faithful nun would rightly aspire: </span><br><p id=an2.131:1.2><span class=root>‘tādisī homi yādisī khemā ca bhikkhunī uppalavaṇṇā cā’ti. </span><br> <span class=sujato>‘May I be like the nuns Khemā and Uppalavaṇṇā!’ </span><br><p id=an2.131:1.3><span class=root>Esā, bhikkhave, tulā etaṁ pamāṇaṁ mama sāvikānaṁ bhikkhunīnaṁ yadidaṁ khemā ca bhikkhunī uppalavaṇṇā cā”ti. </span><br> <span class=sujato>These are a standard and a measure for my nun disciples, that is, the nuns Khemā and Uppalavaṇṇā.” </span><br><p id=an2.132:1.0><span class=root>132 </span><br><p id=an2.132:1.1><span class=root>“Saddho, bhikkhave, upāsako evaṁ sammā āyācamāno āyāceyya: </span><br> <span class=sujato>“A faithful layman would rightly aspire: </span><br><p id=an2.132:1.2><span class=root>‘tādiso homi yādiso citto ca gahapati hatthako ca āḷavako’ti. </span><br> <span class=sujato>‘May I be like the householder Citta and Hatthaka of Āḷavī!’ </span><br><p id=an2.132:1.3><span class=root>Esā, bhikkhave, tulā etaṁ pamāṇaṁ mama sāvakānaṁ upāsakānaṁ yadidaṁ citto ca gahapati hatthako ca āḷavako”ti. </span><br> <span class=sujato>These are a standard and a measure for my male lay followers, that is, the householder Citta and Hatthaka of Āḷavī.” </span><br><p id=an2.133:1.0><span class=root>133 </span><br><p id=an2.133:1.1><span class=root>“Saddhā, bhikkhave, upāsikā evaṁ sammā āyācamānā āyāceyya: </span><br> <span class=sujato>“A faithful laywoman would rightly aspire: </span><br><p id=an2.133:1.2><span class=root>‘tādisī homi yādisī khujjuttarā ca upāsikā veḷukaṇḍakiyā ca nandamātā’ti. </span><br> <span class=sujato>‘May I be like the laywomen Khujjuttarā and Veḷukaṇṭakī, Nanda’s mother!’ </span><br><p id=an2.133:1.3><span class=root>Esā, bhikkhave, tulā etaṁ pamāṇaṁ mama sāvikānaṁ upāsikānaṁ yadidaṁ khujjuttarā ca upāsikā veḷukaṇḍakiyā ca nandamātā”ti. </span><br> <span class=sujato>These are a standard and a measure for my female lay disciples, that is, the laywomen Khujjuttarā and Veḷukaṇṭakī, Nanda’s mother.” </span><br><p id=an2.134:1.0><span class=root>134 </span><br><p id=an2.134:1.1><span class=root>“Dvīhi, bhikkhave, dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span><br> <span class=sujato>“When a foolish, incompetent untrue person has two qualities they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.134:1.2><span class=root>Katamehi dvīhi? </span><br> <span class=sujato>What two? </span><br><p id=an2.134:1.3><span class=root>Ananuvicca apariyogāhetvā avaṇṇārahassa vaṇṇaṁ bhāsati, </span><br> <span class=sujato>Without examining or scrutinizing, they praise those deserving of criticism </span><br><p id=an2.134:1.4><span class=root>ananuvicca apariyogāhetvā vaṇṇārahassa avaṇṇaṁ bhāsati. </span><br> <span class=sujato>and they criticize those deserving of praise. </span><br><p id=an2.134:1.5><span class=root>Imehi kho, bhikkhave, dvīhi dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span><br> <span class=sujato>When a foolish, incompetent untrue person has these two qualities they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.134:2.1><span class=root>Dvīhi, bhikkhave, dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span><br> <span class=sujato>When an astute, competent true person has two qualities they keep themselves intact and unscathed. They don’t deserve to be blamed and criticized by sensible people, and they create much merit. </span><br><p id=an2.134:2.2><span class=root>Katamehi dvīhi? </span><br> <span class=sujato>What two? </span><br><p id=an2.134:2.3><span class=root>Anuvicca pariyogāhetvā avaṇṇārahassa avaṇṇaṁ bhāsati, </span><br> <span class=sujato>After examining and scrutinizing, they criticize those deserving of criticism </span><br><p id=an2.134:2.4><span class=root>anuvicca pariyogāhetvā vaṇṇārahassa vaṇṇaṁ bhāsati. </span><br> <span class=sujato>and they praise those deserving of praise. </span><br><p id=an2.134:2.5><span class=root>Imehi kho, bhikkhave, dvīhi dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span><br> <span class=sujato>When an astute, competent true person has these two qualities they keep themselves intact and unscathed. They don’t deserve to be blamed and criticized by sensible people, and they create much merit.” </span><br><p id=an2.135:1.0><span class=root>135 </span><br><p id=an2.135:1.1><span class=root>“Dvīhi, bhikkhave, dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span><br> <span class=sujato>“When a foolish, incompetent untrue person has two qualities they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.135:1.2><span class=root>Katamehi dvīhi? </span><br> <span class=sujato>What two? </span><br><p id=an2.135:1.3><span class=root>Ananuvicca apariyogāhetvā appasādanīye ṭhāne pasādaṁ upadaṁseti, </span><br> <span class=sujato>Without examining or scrutinizing, they arouse faith in things that are dubious, </span><br><p id=an2.135:1.4><span class=root>ananuvicca apariyogāhetvā pasādanīye ṭhāne appasādaṁ upadaṁseti. </span><br> <span class=sujato>and they don’t arouse faith in things that are inspiring. </span><br><p id=an2.135:1.5><span class=root>Imehi kho, bhikkhave, dvīhi dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span><br> <span class=sujato>When a foolish, incompetent untrue person has these two qualities they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.135:2.1><span class=root>Dvīhi, bhikkhave, dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span><br> <span class=sujato>When an astute, competent true person has two qualities they keep themselves intact and unscathed. They don’t deserve to be blamed and criticized by sensible people, and they create much merit. </span><br><p id=an2.135:2.2><span class=root>Katamehi dvīhi? </span><br> <span class=sujato>What two? </span><br><p id=an2.135:2.3><span class=root>Anuvicca pariyogāhetvā appasādanīye ṭhāne appasādaṁ upadaṁseti, </span><br> <span class=sujato>After examining or scrutinizing, they don’t arouse faith in things that are dubious, </span><br><p id=an2.135:2.4><span class=root>anuvicca pariyogāhetvā pasādanīye ṭhāne pasādaṁ upadaṁseti. </span><br> <span class=sujato>and they do arouse faith in things that are inspiring. </span><br><p id=an2.135:2.5><span class=root>Imehi kho, bhikkhave, dvīhi dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span><br> <span class=sujato>When an astute, competent true person has these two qualities they keep themselves intact and unscathed. They don’t deserve to be blamed and criticized by sensible people, and they create much merit.” </span><br><p id=an2.136:1.0><span class=root>136 </span><br><p id=an2.136:1.1><span class=root>“Dvīsu, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span><br> <span class=sujato>“When a foolish, incompetent untrue person acts wrongly toward two people they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.136:1.2><span class=root>Katamesu dvīsu? </span><br> <span class=sujato>What two? </span><br><p id=an2.136:1.3><span class=root>Mātari ca pitari ca. </span><br> <span class=sujato>Mother and father. </span><br><p id=an2.136:1.4><span class=root>Imesu kho, bhikkhave, dvīsu micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span><br> <span class=sujato>When a foolish, incompetent untrue person acts wrongly toward these two people they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.136:2.1><span class=root>Dvīsu, bhikkhave, sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span><br> <span class=sujato>When an astute, competent true person acts rightly toward two people they keep themselves intact and unscathed. They don’t deserve to be blamed and criticized by sensible people, and they create much merit. </span><br><p id=an2.136:2.2><span class=root>Katamesu dvīsu? </span><br> <span class=sujato>What two? </span><br><p id=an2.136:2.3><span class=root>Mātari ca pitari ca. </span><br> <span class=sujato>Mother and father. </span><br><p id=an2.136:2.4><span class=root>Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span><br> <span class=sujato>When an astute, competent true person acts rightly toward these two people they keep themselves intact and unscathed. They don’t deserve to be blamed and criticized by sensible people, and they create much merit.” </span><br><p id=an2.137:1.0><span class=root>137 </span><br><p id=an2.137:1.1><span class=root>“Dvīsu, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati. </span><br> <span class=sujato>“When a foolish, incompetent untrue person acts wrongly toward two people they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.137:1.2><span class=root>Katamesu dvīsu? </span><br> <span class=sujato>What two? </span><br><p id=an2.137:1.3><span class=root>Tathāgate ca tathāgatasāvake ca. </span><br> <span class=sujato>The Realized One and a disciple of the Realized One. </span><br><p id=an2.137:1.4><span class=root>Imesu kho, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti. </span><br> <span class=sujato>When a foolish, incompetent untrue person acts wrongly toward these people they keep themselves broken and damaged. They deserve to be blamed and criticized by sensible people, and they create much wickedness. </span><br><p id=an2.137:2.1><span class=root>Dvīsu, bhikkhave, sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati. </span><br> <span class=sujato>When an astute, competent true person acts rightly toward two people they keep themselves intact and unscathed. They don’t deserve to be blamed and criticized by sensible people, and they create much merit. </span><br><p id=an2.137:2.2><span class=root>Katamesu dvīsu? </span><br> <span class=sujato>What two? </span><br><p id=an2.137:2.3><span class=root>Tathāgate ca tathāgatasāvake ca. </span><br> <span class=sujato>The Realized One and a disciple of the Realized One. </span><br><p id=an2.137:2.4><span class=root>Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti. </span><br> <span class=sujato>When an astute, competent true person acts rightly toward these two people they keep themselves intact and unscathed. They don’t deserve to be blamed and criticized by sensible people, and they create much merit.” </span><br><p id=an2.138:1.0><span class=root>138 </span><br><p id=an2.138:1.1><span class=root>“Dveme, bhikkhave, dhammā. </span><br> <span class=sujato>“There are these two things. </span><br><p id=an2.138:1.2><span class=root>Katame dve? </span><br> <span class=sujato>What two? </span><br><p id=an2.138:1.3><span class=root>Sacittavodānañca na ca kiñci loke upādiyati. </span><br> <span class=sujato>Cleaning your own mind, and not grasping at anything in the world. </span><br><p id=an2.138:1.4><span class=root>Ime kho, bhikkhave, dve dhammā”ti. </span><br> <span class=sujato>These are the two things.” </span><br><p id=an2.139:1.0><span class=root>139 </span><br><p id=an2.139:1.1><span class=root>“Dveme, bhikkhave, dhammā. </span><br> <span class=sujato>“There are these two things. </span><br><p id=an2.139:1.2><span class=root>Katame dve? </span><br> <span class=sujato>What two? </span><br><p id=an2.139:1.3><span class=root>Kodho ca upanāho ca. </span><br> <span class=sujato>Anger and acrimony. </span><br><p id=an2.139:1.4><span class=root>Ime kho, bhikkhave, dve dhammā”ti. </span><br> <span class=sujato>These are the two things.” </span><br><p id=an2.140:1.0><span class=root>140 </span><br><p id=an2.140:1.1><span class=root>“Dveme, bhikkhave, dhammā. </span><br> <span class=sujato>“There are these two things. </span><br><p id=an2.140:1.2><span class=root>Katame dve? </span><br> <span class=sujato>What two? </span><br><p id=an2.140:1.3><span class=root>Kodhavinayo ca upanāhavinayo ca. </span><br> <span class=sujato>Dispelling anger and dispelling acrimony. </span><br><p id=an2.140:1.4><span class=root>Ime kho, bhikkhave, dve dhammā”ti. </span><br> <span class=sujato>These are the two things.” </span><br><p id=an2.140:1.5><span class=root>Āyācanavaggo dutiyo. </span><br></main><footer class="container footer"><small><a href=/about/>Contact info</a></small></footer>