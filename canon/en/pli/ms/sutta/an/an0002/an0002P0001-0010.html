<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0001-0010.html>Deutsch</a> , <a href=/canon/fr/pli/ms/sutta/an/an0002/an0002P0001-0010.html>Français</a> , <a href=/canon/jpn/pli/ms/sutta/an/an0002/an0002P0001-0010.html>日本語</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0002.html>Previous</a><a href=/canon/en/pli/ms/sutta/an/an0002/an0002P0011-0020.html>Next</a></div><p><div class=verse-container id=an2.1:0.1><span>Aṅguttara Nikāya 2 </span><span class="translation sujato">Numbered Discourses 2.1–10 </span></div><p><div class=verse-container id=an2.1:0.2><span>1. Kammakaraṇavagga </span><span class="translation sujato">The Chapter on Punishments </span></div><p><div class=verse-container id=an2.1:1.0><span class=big-bold>1. Vajjasutta </span><span class="translation sujato">1. Faults </span></div><p><div class=verse-container id=an2.1:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an2.1:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an2.1:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=an2.1:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=an2.1:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=an2.1:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an2.1:2.1><span>“Dvemāni, bhikkhave, vajjāni. </span><span class="translation sujato">“There are, mendicants, these two faults. </span></div><p><div class=verse-container id=an2.1:2.2><span>Katamāni dve? </span><span class="translation sujato">What two? </span></div><p><div class=verse-container id=an2.1:2.3><span>Diṭṭhadhammikañca vajjaṁ samparāyikañca vajjaṁ. </span><span class="translation sujato">The fault apparent in this life, and the fault to do with lives to come. </span></div><p><div class=verse-container id=an2.1:2.4><span>Katamañca, bhikkhave, diṭṭhadhammikaṁ vajjaṁ? </span><span class="translation sujato">What is the fault apparent in this life? </span></div><p><div class=verse-container id=an2.1:2.5><span>Idha, bhikkhave, ekacco passati coraṁ āgucāriṁ rājāno gahetvā vividhā kammakāraṇā kārente; </span><span class="translation sujato">It’s when someone sees that kings have arrested a bandit, a criminal, and subjected them to various punishments—</span></div><p><div class=verse-container id=an2.1:2.6><span>kasāhipi tāḷente, vettehipi tāḷente, addhadaṇḍakehipi tāḷente, hatthampi chindante, pādampi chindante, hatthapādampi chindante, kaṇṇampi chindante, nāsampi chindante, kaṇṇanāsampi chindante, bilaṅgathālikampi karonte, saṅkhamuṇḍikampi karonte, rāhumukhampi karonte, jotimālikampi karonte, hatthapajjotikampi karonte, erakavattikampi karonte, cīrakavāsikampi karonte, eṇeyyakampi karonte, baḷisamaṁsikampi karonte, kahāpaṇikampi karonte, khārāpatacchikampi karonte, palighaparivattikampi karonte, palālapīṭhakampi karonte, tattenapi telena osiñcante, sunakhehipi khādāpente, jīvantampi sūle uttāsente, asināpi sīsaṁ chindante. </span><span class="translation sujato">whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘Rāhu’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded. </span></div><p><div class=verse-container id=an2.1:3.1><span>Tassa evaṁ hoti: </span><span class="translation sujato">It occurs to them: </span></div><p><div class=verse-container id=an2.1:3.2><span>‘yathārūpānaṁ kho pāpakānaṁ kammānaṁ hetu coraṁ āgucāriṁ rājāno gahetvā vividhā kammakāraṇā kārenti; </span><span class="translation sujato">‘If I were to commit the kinds of bad deeds for which the kings arrested that bandit, that criminal, </span></div><p><div class=verse-container id=an2.1:3.3><span>kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span></div><p><div class=verse-container id=an2.1:3.4><span>Ahañceva kho pana evarūpaṁ pāpakammaṁ kareyyaṁ, mampi rājāno gahetvā evarūpā vividhā kammakāraṇā kāreyyuṁ; </span><span class="translation sujato">the rulers would arrest me and subject me to the same punishments. </span></div><p><div class=verse-container id=an2.1:3.5><span>kasāhipi tāḷeyyuṁ …pe… asināpi sīsaṁ chindeyyun’ti. </span></div><p><div class=verse-container id=an2.1:3.6><span>So diṭṭhadhammikassa vajjassa bhīto na paresaṁ pābhataṁ vilumpanto carati. </span><span class="translation sujato">Afraid of the fault apparent in this life, they do not steal the belongings of others. </span></div><p><div class=verse-container id=an2.1:3.7><span>Idaṁ vuccati, bhikkhave, diṭṭhadhammikaṁ vajjaṁ. </span><span class="translation sujato">This is called the fault apparent in this life. </span></div><p><div class=verse-container id=an2.1:4.1><span>Katamañca, bhikkhave, samparāyikaṁ vajjaṁ? </span><span class="translation sujato">What is the fault to do with lives to come? </span></div><p><div class=verse-container id=an2.1:4.2><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an2.1:4.3><span>‘kāyaduccaritassa kho pana pāpako dukkho vipāko abhisamparāyaṁ, vacīduccaritassa pāpako dukkho vipāko abhisamparāyaṁ, manoduccaritassa pāpako dukkho vipāko abhisamparāyaṁ. </span><span class="translation sujato">‘Bad conduct of body, speech, or mind has a bad, painful result in the next life. </span></div><p><div class=verse-container id=an2.1:4.4><span>Ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ. </span><span class="translation sujato">If I conduct myself badly, </span></div><p><div class=verse-container id=an2.1:4.5><span>Kiñca taṁ yāhaṁ na kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyan’ti. </span><span class="translation sujato">then, when my body breaks up, after death, won’t I be reborn in a place of loss, a bad place, the underworld, hell?’ </span></div><p><div class=verse-container id=an2.1:4.6><span>So samparāyikassa vajjassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Afraid of the fault to do with lives to come, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an2.1:4.7><span>Idaṁ vuccati, bhikkhave, samparāyikaṁ vajjaṁ. </span><span class="translation sujato">This is called the fault to do with lives to come. </span></div><p><div class=verse-container id=an2.1:4.8><span>Imāni kho, bhikkhave, dve vajjāni. </span><span class="translation sujato">These are the two faults. </span></div><p><div class=verse-container id=an2.1:4.9><span>Tasmātiha, bhikkhave, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=an2.1:4.10><span>‘diṭṭhadhammikassa vajjassa bhāyissāma, samparāyikassa vajjassa bhāyissāma, vajjabhīruno bhavissāma vajjabhayadassāvino’ti. </span><span class="translation sujato">‘We will fear the fault apparent in this life, and we will fear the fault to do with lives to come. We will fear faults, seeing the danger in faults.’ </span></div><p><div class=verse-container id=an2.1:4.11><span>Evañhi vo, bhikkhave, sikkhitabbaṁ. </span><span class="translation sujato">That’s how you should train. </span></div><p><div class=verse-container id=an2.1:4.12><span>Vajjabhīruno, bhikkhave, vajjabhayadassāvino etaṁ pāṭikaṅkhaṁ yaṁ parimuccissati sabbavajjehī”ti. </span><span class="translation sujato">If you fear faults, seeing the danger in faults, you can expect to be freed from all faults.” </span></div><p><div class=verse-container id=an2.1:4.13><span>Paṭhamaṁ. </span></div><p><div class=verse-container id=an2.2:1.0><span>2. Padhānasutta </span><span class="translation sujato">2. Endeavor </span></div><p><div class=verse-container id=an2.2:1.1><span>“Dvemāni, bhikkhave, padhānāni durabhisambhavāni lokasmiṁ. </span><span class="translation sujato">“These two endeavors are challenging in the world. </span></div><p><div class=verse-container id=an2.2:1.2><span>Katamāni dve? </span><span class="translation sujato">What two? </span></div><p><div class=verse-container id=an2.2:1.3><span>Yañca gihīnaṁ agāraṁ ajjhāvasataṁ cīvarapiṇḍapātasenāsanagilānapaccayabhesajjaparikkhārānuppadānatthaṁ padhānaṁ, yañca agārasmā anagāriyaṁ pabbajitānaṁ sabbūpadhipaṭinissaggatthaṁ padhānaṁ. </span><span class="translation sujato">The endeavor of laypeople staying in a home to provide robes, almsfood, lodgings, and medicines and supplies for the sick. And the endeavor of those gone forth from the lay life to homelessness to let go of all attachments. </span></div><p><div class=verse-container id=an2.2:1.4><span>Imāni kho, bhikkhave, dve padhānāni durabhisambhavāni lokasmiṁ. </span><span class="translation sujato">These are the two endeavors that are challenging in the world. </span></div><p><div class=verse-container id=an2.2:2.1><span>Etadaggaṁ, bhikkhave, imesaṁ dvinnaṁ padhānānaṁ yadidaṁ sabbūpadhipaṭinissaggatthaṁ padhānaṁ. </span><span class="translation sujato">The better of these two endeavors is the effort to let go of all attachments. </span></div><p><div class=verse-container id=an2.2:2.2><span>Tasmātiha, bhikkhave, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=an2.2:2.3><span>‘sabbūpadhipaṭinissaggatthaṁ padhānaṁ padahissāmā’ti. </span><span class="translation sujato">‘We shall endeavor to let go of all attachments.’ </span></div><p><div class=verse-container id=an2.2:2.4><span>Evañhi vo, bhikkhave, sikkhitabban”ti. </span><span class="translation sujato">That’s how you should train.” </span></div><p><div class=verse-container id=an2.2:2.5><span>Dutiyaṁ. </span></div><p><div class=verse-container id=an2.3:1.0><span>3. Tapanīyasutta </span><span class="translation sujato">3. Mortifying </span></div><p><div class=verse-container id=an2.3:1.1><span>“Dveme, bhikkhave, dhammā tapanīyā. </span><span class="translation sujato">“These two things, mendicants, are mortifying. </span></div><p><div class=verse-container id=an2.3:1.2><span>Katame dve? </span><span class="translation sujato">What two? </span></div><p><div class=verse-container id=an2.3:1.3><span>Idha, bhikkhave, ekaccassa kāyaduccaritaṁ kataṁ hoti, akataṁ hoti kāyasucaritaṁ; </span><span class="translation sujato">It’s when someone has done bad things and not done good things, by way of body, speech, and mind. </span></div><p><div class=verse-container id=an2.3:1.4><span>vacīduccaritaṁ kataṁ hoti, akataṁ hoti vacīsucaritaṁ; </span></div><p><div class=verse-container id=an2.3:1.5><span>manoduccaritaṁ kataṁ hoti, akataṁ hoti manosucaritaṁ. </span></div><p><div class=verse-container id=an2.3:1.6><span>So ‘kāyaduccaritaṁ me katan’ti tappati, ‘akataṁ me kāyasucaritan’ti tappati; </span><span class="translation sujato">Thinking, ‘I’ve done bad things by way of body, speech, and mind’, they’re mortified. Thinking, ‘I haven’t done good things by way of body, speech, and mind’, they’re mortified. </span></div><p><div class=verse-container id=an2.3:1.7><span>‘vacīduccaritaṁ me katan’ti tappati, ‘akataṁ me vacīsucaritan’ti tappati; </span></div><p><div class=verse-container id=an2.3:1.8><span>‘manoduccaritaṁ me katan’ti tappati, ‘akataṁ me manosucaritan’ti tappati. </span></div><p><div class=verse-container id=an2.3:1.9><span>Ime kho, bhikkhave, dve dhammā tapanīyā”ti. </span><span class="translation sujato">These are the two things that are mortifying.” </span></div><p><div class=verse-container id=an2.3:1.10><span>Tatiyaṁ. </span></div><p><div class=verse-container id=an2.4:1.0><span>4. Atapanīyasutta </span><span class="translation sujato">4. Not Mortifying </span></div><p><div class=verse-container id=an2.4:1.1><span>“Dveme, bhikkhave, dhammā atapanīyā. </span><span class="translation sujato">“These two things, mendicants, are not mortifying. </span></div><p><div class=verse-container id=an2.4:1.2><span>Katame dve? </span><span class="translation sujato">What two? </span></div><p><div class=verse-container id=an2.4:1.3><span>Idha, bhikkhave, ekaccassa kāyasucaritaṁ kataṁ hoti, akataṁ hoti kāyaduccaritaṁ; </span><span class="translation sujato">It’s when someone has done good things and not done bad things, by way of body, speech, and mind. </span></div><p><div class=verse-container id=an2.4:1.4><span>vacīsucaritaṁ kataṁ hoti, akataṁ hoti vacīduccaritaṁ; </span></div><p><div class=verse-container id=an2.4:1.5><span>manosucaritaṁ kataṁ hoti, akataṁ hoti manoduccaritaṁ. </span></div><p><div class=verse-container id=an2.4:1.6><span>So ‘kāyasucaritaṁ me katan’ti na tappati, ‘akataṁ me kāyaduccaritan’ti na tappati; </span><span class="translation sujato">Thinking, ‘I’ve done good things by way of body, speech, and mind’, they’re not mortified. Thinking, ‘I haven’t done bad things by way of body, speech, and mind’, they’re not mortified. </span></div><p><div class=verse-container id=an2.4:1.7><span>‘vacīsucaritaṁ me katan’ti na tappati, ‘akataṁ me vacīduccaritan’ti na tappati; </span></div><p><div class=verse-container id=an2.4:1.8><span>‘manosucaritaṁ me katan’ti na tappati, ‘akataṁ me manoduccaritan’ti na tappati. </span></div><p><div class=verse-container id=an2.4:1.9><span>Ime kho, bhikkhave, dve dhammā atapanīyā”ti. </span><span class="translation sujato">These are the two things that are not mortifying.” </span></div><p><div class=verse-container id=an2.4:1.10><span>Catutthaṁ. </span></div><p><div class=verse-container id=an2.5:1.0><span>5. Upaññātasutta </span><span class="translation sujato">5. Learned for Myself </span></div><p><div class=verse-container id=an2.5:1.1><span>“Dvinnāhaṁ, bhikkhave, dhammānaṁ upaññāsiṁ—</span><span class="translation sujato">“Mendicants, I have learned these two things for myself—</span></div><p><div class=verse-container id=an2.5:1.2><span>yā ca asantuṭṭhitā kusalesu dhammesu, yā ca appaṭivānitā padhānasmiṁ. </span><span class="translation sujato">to never be content with skillful qualities, and to never stop trying. </span></div><p><div class=verse-container id=an2.5:1.3><span>Appaṭivānī sudāhaṁ, bhikkhave, padahāmi: </span><span class="translation sujato">I never stopped trying, thinking: </span></div><p><div class=verse-container id=an2.5:1.4><span>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti. </span><span class="translation sujato">‘Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.’ </span></div><p><div class=verse-container id=an2.5:1.5><span>Tassa mayhaṁ, bhikkhave, appamādādhigatā sambodhi, appamādādhigato anuttaro yogakkhemo. </span><span class="translation sujato">It was by diligence that I achieved awakening, and by diligence that I achieved the supreme sanctuary from the yoke. </span></div><p><div class=verse-container id=an2.5:1.6><span>Tumhe cepi, bhikkhave, appaṭivānaṁ padaheyyātha: </span><span class="translation sujato">If you too never stop trying, thinking: </span></div><p><div class=verse-container id=an2.5:1.7><span>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti, tumhepi, bhikkhave, nacirasseva—</span><span class="translation sujato">‘Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.’ </span></div><p><div class=verse-container id=an2.5:1.8><span>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissatha. </span><span class="translation sujato">You will soon realize the supreme culmination of the spiritual path in this very life. You will live having achieved with your own insight the goal for which gentlemen rightly go forth from the lay life to homelessness. </span></div><p><div class=verse-container id=an2.5:1.9><span>Tasmātiha, bhikkhave, evaṁ sikkhitabbaṁ: </span><span class="translation sujato">So you should train like this: </span></div><p><div class=verse-container id=an2.5:1.10><span>‘appaṭivānaṁ padahissāma. </span><span class="translation sujato">‘We will never stop trying, thinking: </span></div><p><div class=verse-container id=an2.5:1.11><span>Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti. </span><span class="translation sujato">“Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.”’ </span></div><p><div class=verse-container id=an2.5:1.12><span>Evañhi vo, bhikkhave, sikkhitabban”ti. </span><span class="translation sujato">That’s how you should train.” </span></div><p><div class=verse-container id=an2.5:1.13><span>Pañcamaṁ. </span></div><p><div class=verse-container id=an2.6:1.0><span>6. Saṁyojanasutta </span><span class="translation sujato">6. Fetters </span></div><p><div class=verse-container id=an2.6:1.1><span>“Dveme, bhikkhave, dhammā. </span><span class="translation sujato">“There are, mendicants, these two things. </span></div><p><div class=verse-container id=an2.6:1.2><span>Katame dve? </span><span class="translation sujato">What two? </span></div><p><div class=verse-container id=an2.6:1.3><span>Yā ca saṁyojaniyesu dhammesu assādānupassitā, yā ca saṁyojaniyesu dhammesu nibbidānupassitā. </span><span class="translation sujato">Seeing things that are prone to being fettered as gratifying, and seeing things that are prone to being fettered as boring. </span></div><p><div class=verse-container id=an2.6:1.4><span>Saṁyojaniyesu, bhikkhave, dhammesu assādānupassī viharanto rāgaṁ na pajahati, dosaṁ na pajahati, mohaṁ na pajahati. </span><span class="translation sujato">When you keep seeing things that are prone to being fettered as gratifying, you don’t give up greed, hate, and delusion. </span></div><p><div class=verse-container id=an2.6:1.5><span>Rāgaṁ appahāya, dosaṁ appahāya, mohaṁ appahāya na parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><span class="translation sujato">When these are not given up, you’re not freed from rebirth, old age, and death, from sorrow, lamentation, pain, sadness, and distress. </span></div><p><div class=verse-container id=an2.6:1.6><span>Na parimuccati dukkhasmāti vadāmi. </span><span class="translation sujato">You’re not freed from suffering, I say. </span></div><p><div class=verse-container id=an2.6:2.1><span>Saṁyojaniyesu, bhikkhave, dhammesu nibbidānupassī viharanto rāgaṁ pajahati, dosaṁ pajahati, mohaṁ pajahati. </span><span class="translation sujato">When you keep seeing things that are prone to being fettered as boring, you give up greed, hate, and delusion. </span></div><p><div class=verse-container id=an2.6:2.2><span>Rāgaṁ pahāya, dosaṁ pahāya, mohaṁ pahāya, parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><span class="translation sujato">When these are given up, you’re freed from rebirth, old age, and death, from sorrow, lamentation, pain, sadness, and distress. </span></div><p><div class=verse-container id=an2.6:2.3><span>Parimuccati dukkhasmāti vadāmi. </span><span class="translation sujato">You’re freed from suffering, I say. </span></div><p><div class=verse-container id=an2.6:2.4><span>Ime kho, bhikkhave, dve dhammā”ti. </span><span class="translation sujato">These are the two things.” </span></div><p><div class=verse-container id=an2.6:2.5><span>Chaṭṭhaṁ. </span></div><p><div class=verse-container id=an2.7:1.0><span>7. Kaṇhasutta </span><span class="translation sujato">7. Dark </span></div><p><div class=verse-container id=an2.7:1.1><span>“Dveme, bhikkhave, dhammā kaṇhā. </span><span class="translation sujato">“These two things, mendicants, are dark. </span></div><p><div class=verse-container id=an2.7:1.2><span>Katame dve? </span><span class="translation sujato">What two? </span></div><p><div class=verse-container id=an2.7:1.3><span>Ahirikañca anottappañca. </span><span class="translation sujato">Lack of conscience and prudence. </span></div><p><div class=verse-container id=an2.7:1.4><span>Ime kho, bhikkhave, dve dhammā kaṇhā”ti. </span><span class="translation sujato">These are the two things that are dark.” </span></div><p><div class=verse-container id=an2.7:1.5><span>Sattamaṁ. </span></div><p><div class=verse-container id=an2.8:1.0><span>8. Sukkasutta </span><span class="translation sujato">8. Bright </span></div><p><div class=verse-container id=an2.8:1.1><span>“Dveme, bhikkhave, dhammā sukkā. </span><span class="translation sujato">“These two things, mendicants, are bright. </span></div><p><div class=verse-container id=an2.8:1.2><span>Katame dve? </span><span class="translation sujato">What two? </span></div><p><div class=verse-container id=an2.8:1.3><span>Hirī ca ottappañca. </span><span class="translation sujato">Conscience and prudence. </span></div><p><div class=verse-container id=an2.8:1.4><span>Ime kho, bhikkhave, dve dhammā sukkā”ti. </span><span class="translation sujato">These are the two things that are bright.” </span></div><p><div class=verse-container id=an2.8:1.5><span>Aṭṭhamaṁ. </span></div><p><div class=verse-container id=an2.9:1.0><span>9. Cariyasutta </span><span class="translation sujato">9. Conduct </span></div><p><div class=verse-container id=an2.9:1.1><span>“Dveme, bhikkhave, dhammā sukkā lokaṁ pālenti. </span><span class="translation sujato">“These two bright things, mendicants, protect the world. </span></div><p><div class=verse-container id=an2.9:1.2><span>Katame dve? </span><span class="translation sujato">What two? </span></div><p><div class=verse-container id=an2.9:1.3><span>Hirī ca ottappañca. </span><span class="translation sujato">Conscience and prudence. </span></div><p><div class=verse-container id=an2.9:1.4><span>Ime kho, bhikkhave, dve sukkā dhammā lokaṁ na pāleyyuṁ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṁ dārāti vā. </span><span class="translation sujato">If these two bright things did not protect the world, there would be no recognition of the status of mother, aunts, or wives and partners of tutors and respected people. </span></div><p><div class=verse-container id=an2.9:1.5><span>Sambhedaṁ loko agamissa, yathā ajeḷakā kukkuṭasūkarā soṇasiṅgālā. </span><span class="translation sujato">The world would become dissolute, like goats and sheep, chickens and pigs, and dogs and jackals. </span></div><p><div class=verse-container id=an2.9:1.6><span>Yasmā ca kho, bhikkhave, ime dve sukkā dhammā lokaṁ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṁ dārāti vā”ti. </span><span class="translation sujato">But because the two bright things protect the world, there is recognition of the status of mother, aunts, and wives and partners of tutors and respected people.” </span></div><p><div class=verse-container id=an2.9:1.7><span>Navamaṁ. </span></div><p><div class=verse-container id=an2.10:1.0><span>10. Vassūpanāyikasutta </span><span class="translation sujato">10. Entering the Rainy Season </span></div><p><div class=verse-container id=an2.10:1.1><span>“Dvemā, bhikkhave, vassūpanāyikā. </span><span class="translation sujato">“There are, mendicants, these two entries to the rainy season. </span></div><p><div class=verse-container id=an2.10:1.2><span>Katamā dve? </span><span class="translation sujato">What two? </span></div><p><div class=verse-container id=an2.10:1.3><span>Purimikā ca pacchimikā ca. </span><span class="translation sujato">Earlier and later. </span></div><p><div class=verse-container id=an2.10:1.4><span>Imā kho, bhikkhave, dve vassūpanāyikā”ti. </span><span class="translation sujato">These are the two entries to the rainy season.” </span></div><p><div class=verse-container id=an2.10:1.5><span>Dasamaṁ. </span></div><p><div class=verse-container id=an2.10:1.6><span>Kammakaraṇavaggo paṭhamo. </span></div><p><div class=verse-container id=an2.10:2.0><span>Tassuddānaṁ </span></div><p><div class=verse-container id=an2.10:2.1><span>Vajjā padhānā dve tapanīyā, </span></div><p><div class=verse-container id=an2.10:2.2><span>Upaññātena pañcamaṁ; </span></div><p><div class=verse-container id=an2.10:2.3><span>Saṁyojanañca kaṇhañca, </span></div><p><div class=verse-container id=an2.10:2.4><span>Sukkaṁ cariyā vassūpanāyikena vaggo. </span></div><div class=flex-between><a href=/canon/en/pli/ms/sutta/an/an0002.html>Previous</a><a href=/canon/en/pli/ms/sutta/an/an0002/an0002P0011-0020.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>