<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0001-0010.html>Deutsch</a> , <a href=/canon/fr/pli/ms/sutta/an/an0002/an0002P0001-0010.html>Français</a> , <a href=/canon/jpn/pli/ms/sutta/an/an0002/an0002P0001-0010.html>日本語</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0002.html>Previous</a><a href=/canon/en/pli/ms/sutta/an/an0002/an0002P0011-0020.html>Next</a></div><p id=an2.1:0.1><span class=root>Aṅguttara Nikāya 2 </span><br> <span class=sujato>Numbered Discourses 2.1–10 </span><br><p id=an2.1:0.2><span class=root>1. Kammakaraṇavagga </span><br> <span class=sujato>The Chapter on Punishments </span><br><p id=an2.1:1.0><span class="root big-bold">1. Vajjasutta </span><br> <span class=sujato>1. Faults </span><br><p id=an2.1:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an2.1:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an2.1:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=an2.1:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=an2.1:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=an2.1:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=an2.1:2.1><span class=root>“Dvemāni, bhikkhave, vajjāni. </span><br> <span class=sujato>“There are, mendicants, these two faults. </span><br><p id=an2.1:2.2><span class=root>Katamāni dve? </span><br> <span class=sujato>What two? </span><br><p id=an2.1:2.3><span class=root>Diṭṭhadhammikañca vajjaṁ samparāyikañca vajjaṁ. </span><br> <span class=sujato>The fault apparent in this life, and the fault to do with lives to come. </span><br><p id=an2.1:2.4><span class=root>Katamañca, bhikkhave, diṭṭhadhammikaṁ vajjaṁ? </span><br> <span class=sujato>What is the fault apparent in this life? </span><br><p id=an2.1:2.5><span class=root>Idha, bhikkhave, ekacco passati coraṁ āgucāriṁ rājāno gahetvā vividhā kammakāraṇā kārente; </span><br> <span class=sujato>It’s when someone sees that kings have arrested a bandit, a criminal, and subjected them to various punishments—</span><br><p id=an2.1:2.6><span class=root>kasāhipi tāḷente, vettehipi tāḷente, addhadaṇḍakehipi tāḷente, hatthampi chindante, pādampi chindante, hatthapādampi chindante, kaṇṇampi chindante, nāsampi chindante, kaṇṇanāsampi chindante, bilaṅgathālikampi karonte, saṅkhamuṇḍikampi karonte, rāhumukhampi karonte, jotimālikampi karonte, hatthapajjotikampi karonte, erakavattikampi karonte, cīrakavāsikampi karonte, eṇeyyakampi karonte, baḷisamaṁsikampi karonte, kahāpaṇikampi karonte, khārāpatacchikampi karonte, palighaparivattikampi karonte, palālapīṭhakampi karonte, tattenapi telena osiñcante, sunakhehipi khādāpente, jīvantampi sūle uttāsente, asināpi sīsaṁ chindante. </span><br> <span class=sujato>whipping, caning, and clubbing; cutting off hands or feet, or both; cutting off ears or nose, or both; the ‘porridge pot’, the ‘shell-shave’, the ‘Rāhu’s mouth’, the ‘garland of fire’, the ‘burning hand’, the ‘bulrush twist’, the ‘bark dress’, the ‘antelope’, the ‘meat hook’, the ‘coins’, the ‘caustic pickle’, the ‘twisting bar’, the ‘straw mat’; being splashed with hot oil, being fed to the dogs, being impaled alive, and being beheaded. </span><br><p id=an2.1:3.1><span class=root>Tassa evaṁ hoti: </span><br> <span class=sujato>It occurs to them: </span><br><p id=an2.1:3.2><span class=root>‘yathārūpānaṁ kho pāpakānaṁ kammānaṁ hetu coraṁ āgucāriṁ rājāno gahetvā vividhā kammakāraṇā kārenti; </span><br> <span class=sujato>‘If I were to commit the kinds of bad deeds for which the kings arrested that bandit, that criminal, </span><br><p id=an2.1:3.3><span class=root>kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti, pādampi chindanti, hatthapādampi chindanti, kaṇṇampi chindanti, nāsampi chindanti, kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi karonti, jotimālikampi karonti, hatthapajjotikampi karonti, erakavattikampi karonti, cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi karonti, khārāpatacchikampi karonti, palighaparivattikampi karonti, palālapīṭhakampi karonti, tattenapi telena osiñcanti, sunakhehipi khādāpenti, jīvantampi sūle uttāsenti, asināpi sīsaṁ chindanti. </span><br><p id=an2.1:3.4><span class=root>Ahañceva kho pana evarūpaṁ pāpakammaṁ kareyyaṁ, mampi rājāno gahetvā evarūpā vividhā kammakāraṇā kāreyyuṁ; </span><br> <span class=sujato>the rulers would arrest me and subject me to the same punishments. </span><br><p id=an2.1:3.5><span class=root>kasāhipi tāḷeyyuṁ …pe… asināpi sīsaṁ chindeyyun’ti. </span><br><p id=an2.1:3.6><span class=root>So diṭṭhadhammikassa vajjassa bhīto na paresaṁ pābhataṁ vilumpanto carati. </span><br> <span class=sujato>Afraid of the fault apparent in this life, they do not steal the belongings of others. </span><br><p id=an2.1:3.7><span class=root>Idaṁ vuccati, bhikkhave, diṭṭhadhammikaṁ vajjaṁ. </span><br> <span class=sujato>This is called the fault apparent in this life. </span><br><p id=an2.1:4.1><span class=root>Katamañca, bhikkhave, samparāyikaṁ vajjaṁ? </span><br> <span class=sujato>What is the fault to do with lives to come? </span><br><p id=an2.1:4.2><span class=root>Idha, bhikkhave, ekacco iti paṭisañcikkhati: </span><br> <span class=sujato>It’s when someone reflects: </span><br><p id=an2.1:4.3><span class=root>‘kāyaduccaritassa kho pana pāpako dukkho vipāko abhisamparāyaṁ, vacīduccaritassa pāpako dukkho vipāko abhisamparāyaṁ, manoduccaritassa pāpako dukkho vipāko abhisamparāyaṁ. </span><br> <span class=sujato>‘Bad conduct of body, speech, or mind has a bad, painful result in the next life. </span><br><p id=an2.1:4.4><span class=root>Ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ. </span><br> <span class=sujato>If I conduct myself badly, </span><br><p id=an2.1:4.5><span class=root>Kiñca taṁ yāhaṁ na kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyan’ti. </span><br> <span class=sujato>then, when my body breaks up, after death, won’t I be reborn in a place of loss, a bad place, the underworld, hell?’ </span><br><p id=an2.1:4.6><span class=root>So samparāyikassa vajjassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><br> <span class=sujato>Afraid of the fault to do with lives to come, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span><br><p id=an2.1:4.7><span class=root>Idaṁ vuccati, bhikkhave, samparāyikaṁ vajjaṁ. </span><br> <span class=sujato>This is called the fault to do with lives to come. </span><br><p id=an2.1:4.8><span class=root>Imāni kho, bhikkhave, dve vajjāni. </span><br> <span class=sujato>These are the two faults. </span><br><p id=an2.1:4.9><span class=root>Tasmātiha, bhikkhave, evaṁ sikkhitabbaṁ: </span><br> <span class=sujato>So you should train like this: </span><br><p id=an2.1:4.10><span class=root>‘diṭṭhadhammikassa vajjassa bhāyissāma, samparāyikassa vajjassa bhāyissāma, vajjabhīruno bhavissāma vajjabhayadassāvino’ti. </span><br> <span class=sujato>‘We will fear the fault apparent in this life, and we will fear the fault to do with lives to come. We will fear faults, seeing the danger in faults.’ </span><br><p id=an2.1:4.11><span class=root>Evañhi vo, bhikkhave, sikkhitabbaṁ. </span><br> <span class=sujato>That’s how you should train. </span><br><p id=an2.1:4.12><span class=root>Vajjabhīruno, bhikkhave, vajjabhayadassāvino etaṁ pāṭikaṅkhaṁ yaṁ parimuccissati sabbavajjehī”ti. </span><br> <span class=sujato>If you fear faults, seeing the danger in faults, you can expect to be freed from all faults.” </span><br><p id=an2.1:4.13><span class=root>Paṭhamaṁ. </span><br><p id=an2.2:1.0><span class=root>2. Padhānasutta </span><br> <span class=sujato>2. Endeavor </span><br><p id=an2.2:1.1><span class=root>“Dvemāni, bhikkhave, padhānāni durabhisambhavāni lokasmiṁ. </span><br> <span class=sujato>“These two endeavors are challenging in the world. </span><br><p id=an2.2:1.2><span class=root>Katamāni dve? </span><br> <span class=sujato>What two? </span><br><p id=an2.2:1.3><span class=root>Yañca gihīnaṁ agāraṁ ajjhāvasataṁ cīvarapiṇḍapātasenāsanagilānapaccayabhesajjaparikkhārānuppadānatthaṁ padhānaṁ, yañca agārasmā anagāriyaṁ pabbajitānaṁ sabbūpadhipaṭinissaggatthaṁ padhānaṁ. </span><br> <span class=sujato>The endeavor of laypeople staying in a home to provide robes, almsfood, lodgings, and medicines and supplies for the sick. And the endeavor of those gone forth from the lay life to homelessness to let go of all attachments. </span><br><p id=an2.2:1.4><span class=root>Imāni kho, bhikkhave, dve padhānāni durabhisambhavāni lokasmiṁ. </span><br> <span class=sujato>These are the two endeavors that are challenging in the world. </span><br><p id=an2.2:2.1><span class=root>Etadaggaṁ, bhikkhave, imesaṁ dvinnaṁ padhānānaṁ yadidaṁ sabbūpadhipaṭinissaggatthaṁ padhānaṁ. </span><br> <span class=sujato>The better of these two endeavors is the effort to let go of all attachments. </span><br><p id=an2.2:2.2><span class=root>Tasmātiha, bhikkhave, evaṁ sikkhitabbaṁ: </span><br> <span class=sujato>So you should train like this: </span><br><p id=an2.2:2.3><span class=root>‘sabbūpadhipaṭinissaggatthaṁ padhānaṁ padahissāmā’ti. </span><br> <span class=sujato>‘We shall endeavor to let go of all attachments.’ </span><br><p id=an2.2:2.4><span class=root>Evañhi vo, bhikkhave, sikkhitabban”ti. </span><br> <span class=sujato>That’s how you should train.” </span><br><p id=an2.2:2.5><span class=root>Dutiyaṁ. </span><br><p id=an2.3:1.0><span class=root>3. Tapanīyasutta </span><br> <span class=sujato>3. Mortifying </span><br><p id=an2.3:1.1><span class=root>“Dveme, bhikkhave, dhammā tapanīyā. </span><br> <span class=sujato>“These two things, mendicants, are mortifying. </span><br><p id=an2.3:1.2><span class=root>Katame dve? </span><br> <span class=sujato>What two? </span><br><p id=an2.3:1.3><span class=root>Idha, bhikkhave, ekaccassa kāyaduccaritaṁ kataṁ hoti, akataṁ hoti kāyasucaritaṁ; </span><br> <span class=sujato>It’s when someone has done bad things and not done good things, by way of body, speech, and mind. </span><br><p id=an2.3:1.4><span class=root>vacīduccaritaṁ kataṁ hoti, akataṁ hoti vacīsucaritaṁ; </span><br><p id=an2.3:1.5><span class=root>manoduccaritaṁ kataṁ hoti, akataṁ hoti manosucaritaṁ. </span><br><p id=an2.3:1.6><span class=root>So ‘kāyaduccaritaṁ me katan’ti tappati, ‘akataṁ me kāyasucaritan’ti tappati; </span><br> <span class=sujato>Thinking, ‘I’ve done bad things by way of body, speech, and mind’, they’re mortified. Thinking, ‘I haven’t done good things by way of body, speech, and mind’, they’re mortified. </span><br><p id=an2.3:1.7><span class=root>‘vacīduccaritaṁ me katan’ti tappati, ‘akataṁ me vacīsucaritan’ti tappati; </span><br><p id=an2.3:1.8><span class=root>‘manoduccaritaṁ me katan’ti tappati, ‘akataṁ me manosucaritan’ti tappati. </span><br><p id=an2.3:1.9><span class=root>Ime kho, bhikkhave, dve dhammā tapanīyā”ti. </span><br> <span class=sujato>These are the two things that are mortifying.” </span><br><p id=an2.3:1.10><span class=root>Tatiyaṁ. </span><br><p id=an2.4:1.0><span class=root>4. Atapanīyasutta </span><br> <span class=sujato>4. Not Mortifying </span><br><p id=an2.4:1.1><span class=root>“Dveme, bhikkhave, dhammā atapanīyā. </span><br> <span class=sujato>“These two things, mendicants, are not mortifying. </span><br><p id=an2.4:1.2><span class=root>Katame dve? </span><br> <span class=sujato>What two? </span><br><p id=an2.4:1.3><span class=root>Idha, bhikkhave, ekaccassa kāyasucaritaṁ kataṁ hoti, akataṁ hoti kāyaduccaritaṁ; </span><br> <span class=sujato>It’s when someone has done good things and not done bad things, by way of body, speech, and mind. </span><br><p id=an2.4:1.4><span class=root>vacīsucaritaṁ kataṁ hoti, akataṁ hoti vacīduccaritaṁ; </span><br><p id=an2.4:1.5><span class=root>manosucaritaṁ kataṁ hoti, akataṁ hoti manoduccaritaṁ. </span><br><p id=an2.4:1.6><span class=root>So ‘kāyasucaritaṁ me katan’ti na tappati, ‘akataṁ me kāyaduccaritan’ti na tappati; </span><br> <span class=sujato>Thinking, ‘I’ve done good things by way of body, speech, and mind’, they’re not mortified. Thinking, ‘I haven’t done bad things by way of body, speech, and mind’, they’re not mortified. </span><br><p id=an2.4:1.7><span class=root>‘vacīsucaritaṁ me katan’ti na tappati, ‘akataṁ me vacīduccaritan’ti na tappati; </span><br><p id=an2.4:1.8><span class=root>‘manosucaritaṁ me katan’ti na tappati, ‘akataṁ me manoduccaritan’ti na tappati. </span><br><p id=an2.4:1.9><span class=root>Ime kho, bhikkhave, dve dhammā atapanīyā”ti. </span><br> <span class=sujato>These are the two things that are not mortifying.” </span><br><p id=an2.4:1.10><span class=root>Catutthaṁ. </span><br><p id=an2.5:1.0><span class=root>5. Upaññātasutta </span><br> <span class=sujato>5. Learned for Myself </span><br><p id=an2.5:1.1><span class=root>“Dvinnāhaṁ, bhikkhave, dhammānaṁ upaññāsiṁ—</span><br> <span class=sujato>“Mendicants, I have learned these two things for myself—</span><br><p id=an2.5:1.2><span class=root>yā ca asantuṭṭhitā kusalesu dhammesu, yā ca appaṭivānitā padhānasmiṁ. </span><br> <span class=sujato>to never be content with skillful qualities, and to never stop trying. </span><br><p id=an2.5:1.3><span class=root>Appaṭivānī sudāhaṁ, bhikkhave, padahāmi: </span><br> <span class=sujato>I never stopped trying, thinking: </span><br><p id=an2.5:1.4><span class=root>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti. </span><br> <span class=sujato>‘Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.’ </span><br><p id=an2.5:1.5><span class=root>Tassa mayhaṁ, bhikkhave, appamādādhigatā sambodhi, appamādādhigato anuttaro yogakkhemo. </span><br> <span class=sujato>It was by diligence that I achieved awakening, and by diligence that I achieved the supreme sanctuary from the yoke. </span><br><p id=an2.5:1.6><span class=root>Tumhe cepi, bhikkhave, appaṭivānaṁ padaheyyātha: </span><br> <span class=sujato>If you too never stop trying, thinking: </span><br><p id=an2.5:1.7><span class=root>‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti, tumhepi, bhikkhave, nacirasseva—</span><br> <span class=sujato>‘Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.’ </span><br><p id=an2.5:1.8><span class=root>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissatha. </span><br> <span class=sujato>You will soon realize the supreme culmination of the spiritual path in this very life. You will live having achieved with your own insight the goal for which gentlemen rightly go forth from the lay life to homelessness. </span><br><p id=an2.5:1.9><span class=root>Tasmātiha, bhikkhave, evaṁ sikkhitabbaṁ: </span><br> <span class=sujato>So you should train like this: </span><br><p id=an2.5:1.10><span class=root>‘appaṭivānaṁ padahissāma. </span><br> <span class=sujato>‘We will never stop trying, thinking: </span><br><p id=an2.5:1.11><span class=root>Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatī’ti. </span><br> <span class=sujato>“Gladly, let only skin, sinews, and bones remain! Let the flesh and blood waste away in my body! I will not stop trying until I have achieved what is possible by human strength, energy, and vigor.”’ </span><br><p id=an2.5:1.12><span class=root>Evañhi vo, bhikkhave, sikkhitabban”ti. </span><br> <span class=sujato>That’s how you should train.” </span><br><p id=an2.5:1.13><span class=root>Pañcamaṁ. </span><br><p id=an2.6:1.0><span class=root>6. Saṁyojanasutta </span><br> <span class=sujato>6. Fetters </span><br><p id=an2.6:1.1><span class=root>“Dveme, bhikkhave, dhammā. </span><br> <span class=sujato>“There are, mendicants, these two things. </span><br><p id=an2.6:1.2><span class=root>Katame dve? </span><br> <span class=sujato>What two? </span><br><p id=an2.6:1.3><span class=root>Yā ca saṁyojaniyesu dhammesu assādānupassitā, yā ca saṁyojaniyesu dhammesu nibbidānupassitā. </span><br> <span class=sujato>Seeing things that are prone to being fettered as gratifying, and seeing things that are prone to being fettered as boring. </span><br><p id=an2.6:1.4><span class=root>Saṁyojaniyesu, bhikkhave, dhammesu assādānupassī viharanto rāgaṁ na pajahati, dosaṁ na pajahati, mohaṁ na pajahati. </span><br> <span class=sujato>When you keep seeing things that are prone to being fettered as gratifying, you don’t give up greed, hate, and delusion. </span><br><p id=an2.6:1.5><span class=root>Rāgaṁ appahāya, dosaṁ appahāya, mohaṁ appahāya na parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><br> <span class=sujato>When these are not given up, you’re not freed from rebirth, old age, and death, from sorrow, lamentation, pain, sadness, and distress. </span><br><p id=an2.6:1.6><span class=root>Na parimuccati dukkhasmāti vadāmi. </span><br> <span class=sujato>You’re not freed from suffering, I say. </span><br><p id=an2.6:2.1><span class=root>Saṁyojaniyesu, bhikkhave, dhammesu nibbidānupassī viharanto rāgaṁ pajahati, dosaṁ pajahati, mohaṁ pajahati. </span><br> <span class=sujato>When you keep seeing things that are prone to being fettered as boring, you give up greed, hate, and delusion. </span><br><p id=an2.6:2.2><span class=root>Rāgaṁ pahāya, dosaṁ pahāya, mohaṁ pahāya, parimuccati jātiyā jarāya maraṇena sokehi paridevehi dukkhehi domanassehi upāyāsehi. </span><br> <span class=sujato>When these are given up, you’re freed from rebirth, old age, and death, from sorrow, lamentation, pain, sadness, and distress. </span><br><p id=an2.6:2.3><span class=root>Parimuccati dukkhasmāti vadāmi. </span><br> <span class=sujato>You’re freed from suffering, I say. </span><br><p id=an2.6:2.4><span class=root>Ime kho, bhikkhave, dve dhammā”ti. </span><br> <span class=sujato>These are the two things.” </span><br><p id=an2.6:2.5><span class=root>Chaṭṭhaṁ. </span><br><p id=an2.7:1.0><span class=root>7. Kaṇhasutta </span><br> <span class=sujato>7. Dark </span><br><p id=an2.7:1.1><span class=root>“Dveme, bhikkhave, dhammā kaṇhā. </span><br> <span class=sujato>“These two things, mendicants, are dark. </span><br><p id=an2.7:1.2><span class=root>Katame dve? </span><br> <span class=sujato>What two? </span><br><p id=an2.7:1.3><span class=root>Ahirikañca anottappañca. </span><br> <span class=sujato>Lack of conscience and prudence. </span><br><p id=an2.7:1.4><span class=root>Ime kho, bhikkhave, dve dhammā kaṇhā”ti. </span><br> <span class=sujato>These are the two things that are dark.” </span><br><p id=an2.7:1.5><span class=root>Sattamaṁ. </span><br><p id=an2.8:1.0><span class=root>8. Sukkasutta </span><br> <span class=sujato>8. Bright </span><br><p id=an2.8:1.1><span class=root>“Dveme, bhikkhave, dhammā sukkā. </span><br> <span class=sujato>“These two things, mendicants, are bright. </span><br><p id=an2.8:1.2><span class=root>Katame dve? </span><br> <span class=sujato>What two? </span><br><p id=an2.8:1.3><span class=root>Hirī ca ottappañca. </span><br> <span class=sujato>Conscience and prudence. </span><br><p id=an2.8:1.4><span class=root>Ime kho, bhikkhave, dve dhammā sukkā”ti. </span><br> <span class=sujato>These are the two things that are bright.” </span><br><p id=an2.8:1.5><span class=root>Aṭṭhamaṁ. </span><br><p id=an2.9:1.0><span class=root>9. Cariyasutta </span><br> <span class=sujato>9. Conduct </span><br><p id=an2.9:1.1><span class=root>“Dveme, bhikkhave, dhammā sukkā lokaṁ pālenti. </span><br> <span class=sujato>“These two bright things, mendicants, protect the world. </span><br><p id=an2.9:1.2><span class=root>Katame dve? </span><br> <span class=sujato>What two? </span><br><p id=an2.9:1.3><span class=root>Hirī ca ottappañca. </span><br> <span class=sujato>Conscience and prudence. </span><br><p id=an2.9:1.4><span class=root>Ime kho, bhikkhave, dve sukkā dhammā lokaṁ na pāleyyuṁ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṁ dārāti vā. </span><br> <span class=sujato>If these two bright things did not protect the world, there would be no recognition of the status of mother, aunts, or wives and partners of tutors and respected people. </span><br><p id=an2.9:1.5><span class=root>Sambhedaṁ loko agamissa, yathā ajeḷakā kukkuṭasūkarā soṇasiṅgālā. </span><br> <span class=sujato>The world would become dissolute, like goats and sheep, chickens and pigs, and dogs and jackals. </span><br><p id=an2.9:1.6><span class=root>Yasmā ca kho, bhikkhave, ime dve sukkā dhammā lokaṁ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṁ dārāti vā”ti. </span><br> <span class=sujato>But because the two bright things protect the world, there is recognition of the status of mother, aunts, and wives and partners of tutors and respected people.” </span><br><p id=an2.9:1.7><span class=root>Navamaṁ. </span><br><p id=an2.10:1.0><span class=root>10. Vassūpanāyikasutta </span><br> <span class=sujato>10. Entering the Rainy Season </span><br><p id=an2.10:1.1><span class=root>“Dvemā, bhikkhave, vassūpanāyikā. </span><br> <span class=sujato>“There are, mendicants, these two entries to the rainy season. </span><br><p id=an2.10:1.2><span class=root>Katamā dve? </span><br> <span class=sujato>What two? </span><br><p id=an2.10:1.3><span class=root>Purimikā ca pacchimikā ca. </span><br> <span class=sujato>Earlier and later. </span><br><p id=an2.10:1.4><span class=root>Imā kho, bhikkhave, dve vassūpanāyikā”ti. </span><br> <span class=sujato>These are the two entries to the rainy season.” </span><br><p id=an2.10:1.5><span class=root>Dasamaṁ. </span><br><p id=an2.10:1.6><span class=root>Kammakaraṇavaggo paṭhamo. </span><br><p id=an2.10:2.0><span class=root>Tassuddānaṁ </span><br><p id=an2.10:2.1><span class=root>Vajjā padhānā dve tapanīyā, </span><br><p id=an2.10:2.2><span class=root>Upaññātena pañcamaṁ; </span><br><p id=an2.10:2.3><span class=root>Saṁyojanañca kaṇhañca, </span><br><p id=an2.10:2.4><span class=root>Sukkaṁ cariyā vassūpanāyikena vaggo. </span><br></main><footer class="container footer"><small><a href=/about/>Contact info</a></small></footer>