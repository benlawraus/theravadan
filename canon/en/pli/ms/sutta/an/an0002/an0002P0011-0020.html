<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0011-0020.html>Deutsch</a> , <a href=/canon/jpn/pli/ms/sutta/an/an0002/an0002P0011-0020.html>日本語</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0002/an0002P0001-0010.html>Previous</a><a href=/canon/en/pli/ms/sutta/an/an0002/an0002P0021-0031.html>Next</a></div><p><div class=verse-container id=an2.11:0.1><span>Aṅguttara Nikāya 2 </span><span class="translation sujato">Numbered Discourses 2.11–20 </span></div><p><div class=verse-container id=an2.11:0.2><span>2. Adhikaraṇavagga </span><span class="translation sujato">The Chapter on Disciplinary Issues </span></div><p><div class=verse-container id=an2.11:1.0><span class=big-bold>11 </span></div><p><div class=verse-container id=an2.11:1.1><span>“Dvemāni, bhikkhave, balāni. </span><span class="translation sujato">“There are, mendicants, these two powers. </span></div><p><div class=verse-container id=an2.11:1.2><span>Katamāni dve? </span><span class="translation sujato">What two? </span></div><p><div class=verse-container id=an2.11:1.3><span>Paṭisaṅkhānabalañca bhāvanābalañca. </span><span class="translation sujato">The power of reflection and the power of development. </span></div><p><div class=verse-container id=an2.11:1.4><span>Katamañca, bhikkhave, paṭisaṅkhānabalaṁ? </span><span class="translation sujato">And what, mendicants, is the power of reflection? </span></div><p><div class=verse-container id=an2.11:1.5><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an2.11:1.6><span>‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa pāpako vipāko diṭṭhe ceva dhamme abhisamparāyañca, manoduccaritassa pāpako vipāko diṭṭhe ceva dhamme abhisamparāyañcā’ti. </span><span class="translation sujato">‘Bad conduct of body, speech, or mind has a bad, painful result in both this life and the next.’ </span></div><p><div class=verse-container id=an2.11:1.7><span>So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an2.11:1.8><span>Idaṁ vuccati, bhikkhave, paṭisaṅkhānabalaṁ. </span><span class="translation sujato">This is called the power of reflection. </span></div><p><div class=verse-container id=an2.11:2.1><span>Katamañca, bhikkhave, bhāvanābalaṁ. </span><span class="translation sujato">And what, mendicants, is the power of development? </span></div><p><div class=verse-container id=an2.11:2.2><span>Tatra, bhikkhave, yamidaṁ bhāvanābalaṁ sekhānametaṁ balaṁ. </span><span class="translation sujato">In this context, the power of development is the power of the trainees. </span></div><p><div class=verse-container id=an2.11:2.3><span>Sekhañhi so, bhikkhave, balaṁ āgamma rāgaṁ pajahati, dosaṁ pajahati, mohaṁ pajahati. </span><span class="translation sujato">For when you rely on the power of a trainee, you give up greed, hate, and delusion. </span></div><p><div class=verse-container id=an2.11:2.4><span>Rāgaṁ pahāya, dosaṁ pahāya, mohaṁ pahāya yaṁ akusalaṁ na taṁ karoti, yaṁ pāpaṁ na taṁ sevati. </span><span class="translation sujato">Then you don’t do anything unskillful, or practice anything bad. </span></div><p><div class=verse-container id=an2.11:2.5><span>Idaṁ vuccati, bhikkhave, bhāvanābalaṁ. </span><span class="translation sujato">This is called the power of development. </span></div><p><div class=verse-container id=an2.11:2.6><span>Imāni kho, bhikkhave, dve balānī”ti. </span><span class="translation sujato">These are the two powers.” </span></div><p><div class=verse-container id=an2.12:1.0><span>12 </span></div><p><div class=verse-container id=an2.12:1.1><span>“Dvemāni, bhikkhave, balāni. </span><span class="translation sujato">“There are, mendicants, these two powers. </span></div><p><div class=verse-container id=an2.12:1.2><span>Katamāni dve? </span><span class="translation sujato">What two? </span></div><p><div class=verse-container id=an2.12:1.3><span>Paṭisaṅkhānabalañca bhāvanābalañca. </span><span class="translation sujato">The power of reflection and the power of development. </span></div><p><div class=verse-container id=an2.12:1.4><span>Katamañca, bhikkhave, paṭisaṅkhānabalaṁ? </span><span class="translation sujato">And what, mendicants, is the power of reflection? </span></div><p><div class=verse-container id=an2.12:1.5><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an2.12:1.6><span>‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa pāpako vipāko diṭṭhe ceva dhamme abhisamparāyañca, manoduccaritassa pāpako vipāko diṭṭhe ceva dhamme abhisamparāyañcā’ti. </span><span class="translation sujato">‘Bad conduct of body, speech, or mind has a bad, painful result in both this life and the next.’ </span></div><p><div class=verse-container id=an2.12:1.7><span>So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an2.12:1.8><span>Idaṁ vuccati, bhikkhave, paṭisaṅkhānabalaṁ. </span><span class="translation sujato">This is called the power of reflection. </span></div><p><div class=verse-container id=an2.12:2.1><span>Katamañca, bhikkhave, bhāvanābalaṁ? </span><span class="translation sujato">And what, mendicants, is the power of development? </span></div><p><div class=verse-container id=an2.12:2.2><span>Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ, </span><span class="translation sujato">It’s when a mendicant develops the awakening factors of mindfulness, </span></div><p><div class=verse-container id=an2.12:2.3><span>dhammavicayasambojjhaṅgaṁ bhāveti … </span><span class="translation sujato">investigation of principles, </span></div><p><div class=verse-container id=an2.12:2.4><span>vīriyasambojjhaṅgaṁ bhāveti … </span><span class="translation sujato">energy, </span></div><p><div class=verse-container id=an2.12:2.5><span>pītisambojjhaṅgaṁ bhāveti … </span><span class="translation sujato">rapture, </span></div><p><div class=verse-container id=an2.12:2.6><span>passaddhisambojjhaṅgaṁ bhāveti … </span><span class="translation sujato">tranquility, </span></div><p><div class=verse-container id=an2.12:2.7><span>samādhisambojjhaṅgaṁ bhāveti … </span><span class="translation sujato">immersion, </span></div><p><div class=verse-container id=an2.12:2.8><span>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ. </span><span class="translation sujato">and equanimity, which rely on seclusion, fading away, and cessation, and ripen as letting go. </span></div><p><div class=verse-container id=an2.12:2.9><span>Idaṁ vuccati, bhikkhave, bhāvanābalaṁ. </span><span class="translation sujato">This is called the power of development. </span></div><p><div class=verse-container id=an2.12:2.10><span>Imāni kho, bhikkhave, dve balānī”ti. </span><span class="translation sujato">These are the two powers.” </span></div><p><div class=verse-container id=an2.13:1.0><span>13 </span></div><p><div class=verse-container id=an2.13:1.1><span>“Dvemāni, bhikkhave, balāni. </span><span class="translation sujato">“There are, mendicants, these two powers. </span></div><p><div class=verse-container id=an2.13:1.2><span>Katamāni dve? </span><span class="translation sujato">What two? </span></div><p><div class=verse-container id=an2.13:1.3><span>Paṭisaṅkhānabalañca bhāvanābalañca. </span><span class="translation sujato">The power of reflection and the power of development. </span></div><p><div class=verse-container id=an2.13:1.4><span>Katamañca, bhikkhave, paṭisaṅkhānabalaṁ? </span><span class="translation sujato">And what, mendicants, is the power of reflection? </span></div><p><div class=verse-container id=an2.13:1.5><span>Idha, bhikkhave, ekacco iti paṭisañcikkhati: </span><span class="translation sujato">It’s when someone reflects: </span></div><p><div class=verse-container id=an2.13:1.6><span>‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa kho pāpako vipāko diṭṭhe ceva dhamme abhisamparāyañca, manoduccaritassa kho pāpako vipāko diṭṭhe ceva dhamme abhisamparāyañcā’ti. </span><span class="translation sujato">‘Bad conduct of body, speech, or mind has a bad, painful result in both this life and the next.’ </span></div><p><div class=verse-container id=an2.13:1.7><span>So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><span class="translation sujato">Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span></div><p><div class=verse-container id=an2.13:1.8><span>Idaṁ vuccati, bhikkhave, paṭisaṅkhānabalaṁ. </span><span class="translation sujato">This is called the power of reflection. </span></div><p><div class=verse-container id=an2.13:2.1><span>Katamañca, bhikkhave, bhāvanābalaṁ? </span><span class="translation sujato">And what, mendicants, is the power of development? </span></div><p><div class=verse-container id=an2.13:2.2><span>Idha, bhikkhave, bhikkhu vivicceva kāmehi, vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=an2.13:2.3><span>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><span class="translation sujato">As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=an2.13:2.4><span>Pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><span class="translation sujato">And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=an2.13:2.5><span>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><span class="translation sujato">Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=an2.13:2.6><span>Idaṁ vuccati, bhikkhave, bhāvanābalaṁ. </span><span class="translation sujato">This is called the power of development. </span></div><p><div class=verse-container id=an2.13:2.7><span>Imāni kho, bhikkhave, dve balānī”ti. </span><span class="translation sujato">These are the two powers.” </span></div><p><div class=verse-container id=an2.14:1.0><span>14 </span></div><p><div class=verse-container id=an2.14:1.1><span>“Dvemā, bhikkhave, tathāgatassa dhammadesanā. </span><span class="translation sujato">“Mendicants, the Realized One has two ways of teaching the Dhamma. </span></div><p><div class=verse-container id=an2.14:1.2><span>Katamā dve? </span><span class="translation sujato">What two? </span></div><p><div class=verse-container id=an2.14:1.3><span>saṅkhittena ca vitthārena ca. </span><span class="translation sujato">In brief and in detail. </span></div><p><div class=verse-container id=an2.14:1.4><span>Imā kho, bhikkhave, dve tathāgatassa dhammadesanā”ti. </span><span class="translation sujato">These are the Realized One’s two ways of teaching the Dhamma.” </span></div><p><div class=verse-container id=an2.15:1.0><span>15 </span></div><p><div class=verse-container id=an2.15:1.1><span>“Yasmiṁ, bhikkhave, adhikaraṇe āpanno ca bhikkhu codako ca bhikkhu na sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ: </span><span class="translation sujato">“Mendicants, in a disciplinary issue, if neither the offending mendicant nor the accusing mendicant carefully checks themselves, you can expect that issue </span></div><p><div class=verse-container id=an2.15:1.2><span>‘dīghattāya kharattāya vāḷattāya saṁvattissati, bhikkhū ca na phāsuṁ viharissantī’ti. </span><span class="translation sujato">will lead to lasting acrimony and enmity, and the mendicants won’t live comfortably. </span></div><p><div class=verse-container id=an2.15:1.3><span>Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ: </span><span class="translation sujato">But in a disciplinary issue, if both the offending mendicant and the accusing mendicant carefully check themselves, you can expect that issue </span></div><p><div class=verse-container id=an2.15:1.4><span>‘na dīghattāya kharattāya vāḷattāya saṁvattissati, bhikkhū ca phāsuṁ viharissantī’ti. </span><span class="translation sujato">won’t lead to lasting acrimony and enmity, and the mendicants will live comfortably. </span></div><p><div class=verse-container id=an2.15:2.1><span>Kathañca, bhikkhave, āpanno bhikkhu sādhukaṁ attanāva attānaṁ paccavekkhati? </span><span class="translation sujato">And how, mendicants, does an offending mendicant carefully check themselves? </span></div><p><div class=verse-container id=an2.15:2.2><span>Idha, bhikkhave, āpanno bhikkhu iti paṭisañcikkhati: </span><span class="translation sujato">An offending mendicant reflects: </span></div><p><div class=verse-container id=an2.15:2.3><span>‘ahaṁ kho akusalaṁ āpanno kañcideva desaṁ kāyena. </span><span class="translation sujato">‘I have committed a certain unskillful offense with the body. </span></div><p><div class=verse-container id=an2.15:2.4><span>Maṁ so bhikkhu addasa akusalaṁ āpajjamānaṁ kañcideva desaṁ kāyena. </span><span class="translation sujato">That mendicant saw me do this. </span></div><p><div class=verse-container id=an2.15:2.5><span>No ce ahaṁ akusalaṁ āpajjeyyaṁ kañcideva desaṁ kāyena, na maṁ so bhikkhu passeyya akusalaṁ āpajjamānaṁ kañcideva desaṁ kāyena. </span><span class="translation sujato">If I hadn’t committed that offense, they wouldn’t have seen me. </span></div><p><div class=verse-container id=an2.15:2.6><span>Yasmā ca kho, ahaṁ akusalaṁ āpanno kañcideva desaṁ kāyena, tasmā maṁ so bhikkhu addasa akusalaṁ āpajjamānaṁ kañcideva desaṁ kāyena. </span><span class="translation sujato">But since I did commit that offense, they did see me. </span></div><p><div class=verse-container id=an2.15:2.7><span>Disvā ca pana maṁ so bhikkhu akusalaṁ āpajjamānaṁ kañcideva desaṁ kāyena anattamano ahosi. </span><span class="translation sujato">When they saw me, they were upset, </span></div><p><div class=verse-container id=an2.15:2.8><span>Anattamano samāno anattamanavacanaṁ maṁ so bhikkhu avaca. </span><span class="translation sujato">and they voiced their unhappiness to me. </span></div><p><div class=verse-container id=an2.15:2.9><span>Anattamanavacanāhaṁ tena bhikkhunā vutto samāno anattamano ahosiṁ. </span><span class="translation sujato">Then I also got upset, </span></div><p><div class=verse-container id=an2.15:2.10><span>Anattamano samāno paresaṁ ārocesiṁ. </span><span class="translation sujato">so I told others. </span></div><p><div class=verse-container id=an2.15:2.11><span>Iti mameva tattha accayo accagamā suṅkadāyakaṁva bhaṇḍasmin’ti. </span><span class="translation sujato">So the mistake is mine alone, like someone who owes customs duty on their goods.’ </span></div><p><div class=verse-container id=an2.15:2.12><span>Evaṁ kho, bhikkhave, āpanno bhikkhu sādhukaṁ attanāva attānaṁ paccavekkhati. </span><span class="translation sujato">That’s how, mendicants, an offending mendicant carefully checks themselves. </span></div><p><div class=verse-container id=an2.15:3.1><span>Kathañca, bhikkhave, codako bhikkhu sādhukaṁ attanāva attānaṁ paccavekkhati? </span><span class="translation sujato">And how, mendicants, does an accusing mendicant carefully check themselves? </span></div><p><div class=verse-container id=an2.15:3.2><span>Idha, bhikkhave, codako bhikkhu iti paṭisañcikkhati: </span><span class="translation sujato">An accusing mendicant reflects: </span></div><p><div class=verse-container id=an2.15:3.3><span>‘ayaṁ kho bhikkhu akusalaṁ āpanno kañcideva desaṁ kāyena. </span><span class="translation sujato">‘This mendicant has committed a certain unskillful offense with the body. </span></div><p><div class=verse-container id=an2.15:3.4><span>Ahaṁ imaṁ bhikkhuṁ addasaṁ akusalaṁ āpajjamānaṁ kañcideva desaṁ kāyena. </span><span class="translation sujato">I saw them do that. </span></div><p><div class=verse-container id=an2.15:3.5><span>No ce ayaṁ bhikkhu akusalaṁ āpajjeyya kañcideva desaṁ kāyena, nāhaṁ imaṁ bhikkhuṁ passeyyaṁ akusalaṁ āpajjamānaṁ kañcideva desaṁ kāyena. </span><span class="translation sujato">If they hadn’t committed that offense, I wouldn’t have seen them. </span></div><p><div class=verse-container id=an2.15:3.6><span>Yasmā ca kho, ayaṁ bhikkhu akusalaṁ āpanno kañcideva desaṁ kāyena, tasmā ahaṁ imaṁ bhikkhuṁ addasaṁ akusalaṁ āpajjamānaṁ kañcideva desaṁ kāyena. </span><span class="translation sujato">But since they did commit that offense, I did see them. </span></div><p><div class=verse-container id=an2.15:3.7><span>Disvā ca panāhaṁ imaṁ bhikkhuṁ akusalaṁ āpajjamānaṁ kañcideva desaṁ kāyena anattamano ahosiṁ. </span><span class="translation sujato">When I saw them, I was upset, </span></div><p><div class=verse-container id=an2.15:3.8><span>Anattamano samāno anattamanavacanāhaṁ imaṁ bhikkhuṁ avacaṁ. </span><span class="translation sujato">and I voiced my unhappiness to them. </span></div><p><div class=verse-container id=an2.15:3.9><span>Anattamanavacanāyaṁ bhikkhu mayā vutto samāno anattamano ahosi. </span><span class="translation sujato">Then they also got upset, </span></div><p><div class=verse-container id=an2.15:3.10><span>Anattamano samāno paresaṁ ārocesi. </span><span class="translation sujato">so they told others. </span></div><p><div class=verse-container id=an2.15:3.11><span>Iti mameva tattha accayo accagamā suṅkadāyakaṁva bhaṇḍasmin’ti. </span><span class="translation sujato">So the mistake is mine alone, like someone who owes customs duty on their goods.’ </span></div><p><div class=verse-container id=an2.15:3.12><span>Evaṁ kho, bhikkhave, codako bhikkhu sādhukaṁ attanāva attānaṁ paccavekkhati. </span><span class="translation sujato">That’s how, mendicants, an accusing mendicant carefully checks themselves. </span></div><p><div class=verse-container id=an2.15:4.1><span>Yasmiṁ, bhikkhave, adhikaraṇe āpanno ca bhikkhu codako ca bhikkhu na sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ dīghattāya kharattāya vāḷattāya saṁvattissati, bhikkhū ca na phāsuṁ viharissantīti. </span><span class="translation sujato">In a disciplinary issue, if neither the offending mendicant nor the accusing mendicant carefully checks themselves, you can expect that issue will lead to lasting acrimony and enmity, and the mendicants won’t live comfortably. </span></div><p><div class=verse-container id=an2.15:4.2><span>Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ na dīghattāya kharattāya vāḷattāya saṁvattissati, bhikkhū ca phāsuṁ viharissantī”ti. </span><span class="translation sujato">But in a disciplinary issue, if both the offending mendicant and the accusing mendicant carefully checks themselves, you can expect that issue won’t lead to lasting acrimony and enmity, and the mendicants will live comfortably.” </span></div><p><div class=verse-container id=an2.16:1.0><span>16 </span></div><p><div class=verse-container id=an2.16:1.1><span>Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then a certain brahmin went up to the Buddha and exchanged greetings with him. </span></div><p><div class=verse-container id=an2.16:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho so brāhmaṇo bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=an2.16:1.3><span>“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti? </span><span class="translation sujato">“What is the cause, worthy Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?” </span></div><p><div class=verse-container id=an2.16:1.4><span>“Adhammacariyāvisamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti. </span><span class="translation sujato">“Unprincipled and immoral conduct is the reason why some sentient beings, when their body breaks up, after death, are reborn in a place of loss, a bad place, the underworld, hell.” </span></div><p><div class=verse-container id=an2.16:2.1><span>“Ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti? </span><span class="translation sujato">“What is the cause, worthy Gotama, what is the reason why some sentient beings, when their body breaks up, after death, are reborn in a good place, a heavenly realm?” </span></div><p><div class=verse-container id=an2.16:2.2><span>“Dhammacariyāsamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><span class="translation sujato">“Principled and moral conduct is the reason why some sentient beings, when their body breaks up, after death, are reborn in a good place, a heavenly realm.” </span></div><p><div class=verse-container id=an2.16:3.1><span>“Abhikkantaṁ, bho gotama, abhikkantaṁ, bho gotama. </span><span class="translation sujato">“Excellent, worthy Gotama! Excellent! </span></div><p><div class=verse-container id=an2.16:3.2><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><span class="translation sujato">As if he was righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span></div><p><div class=verse-container id=an2.16:3.3><span>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=an2.16:3.4><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=an2.17:1.0><span>17 </span></div><p><div class=verse-container id=an2.17:1.1><span>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the brahmin Jānussoṇi went up to the Buddha, and exchanged greetings with him. </span></div><p><div class=verse-container id=an2.17:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=an2.17:1.3><span>“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti? </span><span class="translation sujato">“What is the cause, worthy Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?” </span></div><p><div class=verse-container id=an2.17:1.4><span>“Katattā ca, brāhmaṇa, akatattā ca. </span><span class="translation sujato">“What they’ve done and what they’ve not done. </span></div><p><div class=verse-container id=an2.17:1.5><span>Evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti. </span><span class="translation sujato">That’s why some sentient beings, when their body breaks up, after death, are reborn in a place of loss, a bad place, the underworld, hell.” </span></div><p><div class=verse-container id=an2.17:1.6><span>“Ko pana, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti? </span><span class="translation sujato">“But what is the cause, worthy Gotama, what is the reason why some sentient beings, when their body breaks up, after death, are reborn in a good place, a heavenly realm?” </span></div><p><div class=verse-container id=an2.17:1.7><span>“Katattā ca, brāhmaṇa, akatattā ca. </span><span class="translation sujato">“What they’ve done and what they’ve not done. </span></div><p><div class=verse-container id=an2.17:1.8><span>Evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><span class="translation sujato">That’s why some sentient beings, when their body breaks up, after death, are reborn in a good place, a heavenly realm.” </span></div><p><div class=verse-container id=an2.17:1.9><span>“Na kho ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājānāmi. </span><span class="translation sujato">“I don’t understand the meaning of what the worthy Gotama has said in brief, without explaining the details. </span></div><p><div class=verse-container id=an2.17:1.10><span>Sādhu me bhavaṁ gotamo tathā dhammaṁ desetu yathā ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājāneyyan”ti. </span><span class="translation sujato">Worthy Gotama, please teach me this matter in detail so I can understand the meaning.” </span></div><p><div class=verse-container id=an2.17:1.11><span>“Tena hi, brāhmaṇa, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, brahmin, listen and apply your mind well, I will speak.” </span></div><p><div class=verse-container id=an2.17:1.12><span>“Evaṁ, bho”ti kho jāṇussoṇi brāhmaṇo bhagavato paccassosi. </span><span class="translation sujato">“Yes, worthy sir,” Jānussoṇi replied. </span></div><p><div class=verse-container id=an2.17:1.13><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an2.17:2.1><span>“Idha, brāhmaṇa, ekaccassa kāyaduccaritaṁ kataṁ hoti, akataṁ hoti kāyasucaritaṁ; </span><span class="translation sujato">“Firstly, brahmin, someone has done bad things and not done good things by way of body, speech, and mind. </span></div><p><div class=verse-container id=an2.17:2.2><span>vacīduccaritaṁ kataṁ hoti, akataṁ hoti vacīsucaritaṁ; </span></div><p><div class=verse-container id=an2.17:2.3><span>manoduccaritaṁ kataṁ hoti, akataṁ hoti manosucaritaṁ. </span></div><p><div class=verse-container id=an2.17:2.4><span>Evaṁ kho, brāhmaṇa, katattā ca akatattā ca evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><span class="translation sujato">So what they’ve done and what they’ve not done is why some sentient beings, when their body breaks up, after death, are reborn in a place of loss, a bad place, the underworld, hell. </span></div><p><div class=verse-container id=an2.17:2.5><span>Idha pana, brāhmaṇa, ekaccassa kāyasucaritaṁ kataṁ hoti, akataṁ hoti kāyaduccaritaṁ; </span><span class="translation sujato">Furthermore, brahmin, someone has done good things and not done bad things by way of body, speech, and mind. </span></div><p><div class=verse-container id=an2.17:2.6><span>vacīsucaritaṁ kataṁ hoti, akataṁ hoti vacīduccaritaṁ; </span></div><p><div class=verse-container id=an2.17:2.7><span>manosucaritaṁ kataṁ hoti, akataṁ hoti manoduccaritaṁ. </span></div><p><div class=verse-container id=an2.17:2.8><span>Evaṁ kho, brāhmaṇa, katattā ca akatattā ca evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><span class="translation sujato">So what they’ve done and what they’ve not done is why some sentient beings, when their body breaks up, after death, are reborn in a good place, a heavenly realm.” </span></div><p><div class=verse-container id=an2.17:3.1><span>“Abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">“Excellent, worthy Gotama! … From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=an2.18:1.0><span>18 </span></div><p><div class=verse-container id=an2.18:1.1><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: </span><span class="translation sujato">Then Venerable Ānanda went up to the Buddha, bowed, and sat down to one side. The Buddha said to him, </span></div><p><div class=verse-container id=an2.18:1.2><span>“ekaṁsenāhaṁ, ānanda, akaraṇīyaṁ vadāmi kāyaduccaritaṁ vacīduccaritaṁ manoduccaritan”ti. </span><span class="translation sujato">“Ānanda, I absolutely say that you should not do bad things by way of body, speech, and mind.” </span></div><p><div class=verse-container id=an2.18:1.3><span>“Yamidaṁ, bhante, bhagavatā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ko ādīnavo pāṭikaṅkho”ti? </span><span class="translation sujato">“But, sir, if someone does these things that should not be done, what drawbacks should they expect?” </span></div><p><div class=verse-container id=an2.18:1.4><span>“Yamidaṁ, ānanda, mayā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ayaṁ ādīnavo pāṭikaṅkho—</span><span class="translation sujato">“They should expect these drawbacks. </span></div><p><div class=verse-container id=an2.18:1.5><span>attāpi attānaṁ upavadati, </span><span class="translation sujato">They blame themselves. </span></div><p><div class=verse-container id=an2.18:1.6><span>anuvicca viññū garahanti, </span><span class="translation sujato">After examination, sensible people criticize them. </span></div><p><div class=verse-container id=an2.18:1.7><span>pāpako kittisaddo abbhuggacchati, </span><span class="translation sujato">They get a bad reputation. </span></div><p><div class=verse-container id=an2.18:1.8><span>sammūḷho kālaṁ karoti, </span><span class="translation sujato">They feel lost when they die. </span></div><p><div class=verse-container id=an2.18:1.9><span>kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">And when their body breaks up, after death, they are reborn in a place of loss, a bad place, the underworld, hell. </span></div><p><div class=verse-container id=an2.18:1.10><span>Yamidaṁ, ānanda, mayā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ayaṁ ādīnavo pāṭikaṅkho”ti. </span><span class="translation sujato">These are the drawbacks they should expect.” </span></div><p><div class=verse-container id=an2.18:2.1><span>“Ekaṁsenāhaṁ, ānanda, karaṇīyaṁ vadāmi kāyasucaritaṁ vacīsucaritaṁ manosucaritan”ti. </span><span class="translation sujato">“Ānanda, I absolutely say that you should do good things by way of body, speech, and mind.” </span></div><p><div class=verse-container id=an2.18:2.2><span>“Yamidaṁ, bhante, bhagavatā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ko ānisaṁso pāṭikaṅkho”ti? </span><span class="translation sujato">“But, sir, if someone does these things that should be done, what benefits should they expect?” </span></div><p><div class=verse-container id=an2.18:2.3><span>“Yamidaṁ, ānanda, mayā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ayaṁ ānisaṁso pāṭikaṅkho—</span><span class="translation sujato">“They should expect these benefits. </span></div><p><div class=verse-container id=an2.18:2.4><span>attāpi attānaṁ na upavadati, </span><span class="translation sujato">They don’t blame themselves. </span></div><p><div class=verse-container id=an2.18:2.5><span>anuvicca viññū pasaṁsanti, </span><span class="translation sujato">After examination, sensible people praise them. </span></div><p><div class=verse-container id=an2.18:2.6><span>kalyāṇo kittisaddo abbhuggacchati, </span><span class="translation sujato">They get a good reputation. </span></div><p><div class=verse-container id=an2.18:2.7><span>asammūḷho kālaṁ karoti, </span><span class="translation sujato">They don’t feel lost when they die. </span></div><p><div class=verse-container id=an2.18:2.8><span>kāyassa bhedā paraṁ maraṇā sugatiṁ saggaṁ lokaṁ upapajjati. </span><span class="translation sujato">And when the body breaks up, after death, they are reborn in a good place, a heavenly realm. </span></div><p><div class=verse-container id=an2.18:2.9><span>Yamidaṁ, ānanda, mayā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ayaṁ ānisaṁso pāṭikaṅkho”ti. </span><span class="translation sujato">These are the benefits they should expect.” </span></div><p><div class=verse-container id=an2.19:1.0><span>19 </span></div><p><div class=verse-container id=an2.19:1.1><span>“Akusalaṁ, bhikkhave, pajahatha. </span><span class="translation sujato">“Mendicants, give up the unskillful. </span></div><p><div class=verse-container id=an2.19:1.2><span>Sakkā, bhikkhave, akusalaṁ pajahituṁ. </span><span class="translation sujato">It is possible to give up the unskillful. </span></div><p><div class=verse-container id=an2.19:1.3><span>No cedaṁ, bhikkhave, sakkā abhavissa akusalaṁ pajahituṁ, nāhaṁ evaṁ vadeyyaṁ: </span><span class="translation sujato">If it wasn’t possible, I wouldn’t say: </span></div><p><div class=verse-container id=an2.19:1.4><span>‘akusalaṁ, bhikkhave, pajahathā’ti. </span><span class="translation sujato">‘Give up the unskillful.’ </span></div><p><div class=verse-container id=an2.19:1.5><span>Yasmā ca kho, bhikkhave, sakkā akusalaṁ pajahituṁ tasmāhaṁ evaṁ vadāmi: </span><span class="translation sujato">But it is possible, and so I say: </span></div><p><div class=verse-container id=an2.19:1.6><span>‘akusalaṁ, bhikkhave, pajahathā’ti. </span><span class="translation sujato">‘Give up the unskillful.’ </span></div><p><div class=verse-container id=an2.19:1.7><span>Akusalañca hidaṁ, bhikkhave, pahīnaṁ ahitāya dukkhāya saṁvatteyya nāhaṁ evaṁ vadeyyaṁ: </span><span class="translation sujato">And if giving up the unskillful led to harm and suffering, I would not say: </span></div><p><div class=verse-container id=an2.19:1.8><span>‘akusalaṁ, bhikkhave, pajahathā’ti. </span><span class="translation sujato">‘Give up the unskillful.’ </span></div><p><div class=verse-container id=an2.19:1.9><span>Yasmā ca kho, bhikkhave, akusalaṁ pahīnaṁ hitāya sukhāya saṁvattati tasmāhaṁ evaṁ vadāmi: </span><span class="translation sujato">But giving up the unskillful leads to welfare and happiness, so I say: </span></div><p><div class=verse-container id=an2.19:1.10><span>‘akusalaṁ, bhikkhave, pajahathā’”ti. </span><span class="translation sujato">‘Give up the unskillful.’ </span></div><p><div class=verse-container id=an2.19:2.1><span>“Kusalaṁ, bhikkhave, bhāvetha. </span><span class="translation sujato">Mendicants, develop the skillful. </span></div><p><div class=verse-container id=an2.19:2.2><span>Sakkā, bhikkhave, kusalaṁ bhāvetuṁ. </span><span class="translation sujato">It is possible to develop the skillful. </span></div><p><div class=verse-container id=an2.19:2.3><span>No cedaṁ, bhikkhave, sakkā abhavissa kusalaṁ bhāvetuṁ, nāhaṁ evaṁ vadeyyaṁ: </span><span class="translation sujato">If it wasn’t possible, I wouldn’t say: </span></div><p><div class=verse-container id=an2.19:2.4><span>‘kusalaṁ, bhikkhave, bhāvethā’ti. </span><span class="translation sujato">‘Develop the skillful.’ </span></div><p><div class=verse-container id=an2.19:2.5><span>Yasmā ca kho, bhikkhave, sakkā kusalaṁ bhāvetuṁ tasmāhaṁ evaṁ vadāmi: </span><span class="translation sujato">But it is possible, and so I say: </span></div><p><div class=verse-container id=an2.19:2.6><span>‘kusalaṁ, bhikkhave, bhāvethā’ti. </span><span class="translation sujato">‘Develop the skillful.’ </span></div><p><div class=verse-container id=an2.19:2.7><span>Kusalañca hidaṁ, bhikkhave, bhāvitaṁ ahitāya dukkhāya saṁvatteyya, nāhaṁ evaṁ vadeyyaṁ: </span><span class="translation sujato">If developing the skillful led to harm and suffering I wouldn’t say: </span></div><p><div class=verse-container id=an2.19:2.8><span>‘kusalaṁ, bhikkhave, bhāvethā’ti. </span><span class="translation sujato">‘Develop the skillful.’ </span></div><p><div class=verse-container id=an2.19:2.9><span>Yasmā ca kho, bhikkhave, kusalaṁ bhāvitaṁ hitāya sukhāya saṁvattati tasmāhaṁ evaṁ vadāmi: </span><span class="translation sujato">But developing the skillful leads to welfare and happiness, so I say: </span></div><p><div class=verse-container id=an2.19:2.10><span>‘kusalaṁ, bhikkhave, bhāvethā’”ti. </span><span class="translation sujato">‘Develop the skillful.’” </span></div><p><div class=verse-container id=an2.20:1.0><span>20 </span></div><p><div class=verse-container id=an2.20:1.1><span>“Dveme, bhikkhave, dhammā saddhammassa sammosāya antaradhānāya saṁvattanti. </span><span class="translation sujato">“These two things, mendicants, lead to the decline and disappearance of the true teaching. </span></div><p><div class=verse-container id=an2.20:1.2><span>Katame dve? </span><span class="translation sujato">What two? </span></div><p><div class=verse-container id=an2.20:1.3><span>Dunnikkhittañca padabyañjanaṁ attho ca dunnīto. </span><span class="translation sujato">The words and phrases are misplaced, and the meaning is misinterpreted. </span></div><p><div class=verse-container id=an2.20:1.4><span>Dunnikkhittassa, bhikkhave, padabyañjanassa atthopi dunnayo hoti. </span><span class="translation sujato">When the words and phrases are misplaced, the meaning is misinterpreted. </span></div><p><div class=verse-container id=an2.20:1.5><span>Ime kho, bhikkhave, dve dhammā saddhammassa sammosāya antaradhānāya saṁvattantī”ti. </span><span class="translation sujato">These two things lead to the decline and disappearance of the true teaching. </span></div><p><div class=verse-container id=an2.20:2.1><span>“Dveme, bhikkhave, dhammā saddhammassa ṭhitiyā asammosāya anantaradhānāya saṁvattanti. </span><span class="translation sujato">These two things lead to the continuation, persistence, and enduring of the true teaching. </span></div><p><div class=verse-container id=an2.20:2.2><span>Katame dve? </span><span class="translation sujato">What two? </span></div><p><div class=verse-container id=an2.20:2.3><span>Sunikkhittañca padabyañjanaṁ attho ca sunīto. </span><span class="translation sujato">The words and phrases are well organized, and the meaning is correctly interpreted. </span></div><p><div class=verse-container id=an2.20:2.4><span>Sunikkhittassa, bhikkhave, padabyañjanassa atthopi sunayo hoti. </span><span class="translation sujato">When the words and phrases are well organized, the meaning is correctly interpreted. </span></div><p><div class=verse-container id=an2.20:2.5><span>Ime kho, bhikkhave, dve dhammā saddhammassa ṭhitiyā asammosāya anantaradhānāya saṁvattantī”ti. </span><span class="translation sujato">These two things lead to the continuation, persistence, and enduring of the true teaching.” </span></div><p><div class=verse-container id=an2.20:2.6><span>Adhikaraṇavaggo dutiyo. </span></div><div class=flex-between><a href=/canon/en/pli/ms/sutta/an/an0002/an0002P0001-0010.html>Previous</a><a href=/canon/en/pli/ms/sutta/an/an0002/an0002P0021-0031.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>