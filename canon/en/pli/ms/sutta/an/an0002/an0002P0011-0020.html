<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0011-0020.html>Deutsch</a> , <a href=/canon/jpn/pli/ms/sutta/an/an0002/an0002P0011-0020.html>日本語</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0002/an0002P0001-0010.html>Previous</a><a href=/canon/en/pli/ms/sutta/an/an0002/an0002P0021-0031.html>Next</a></div><p id=an2.11:0.1><span class=root>Aṅguttara Nikāya 2 </span><br> <span class=sujato>Numbered Discourses 2.11–20 </span><br><p id=an2.11:0.2><span class=root>2. Adhikaraṇavagga </span><br> <span class=sujato>The Chapter on Disciplinary Issues </span><br><p id=an2.11:1.0><span class="root big-bold">11 </span><br><p id=an2.11:1.1><span class=root>“Dvemāni, bhikkhave, balāni. </span><br> <span class=sujato>“There are, mendicants, these two powers. </span><br><p id=an2.11:1.2><span class=root>Katamāni dve? </span><br> <span class=sujato>What two? </span><br><p id=an2.11:1.3><span class=root>Paṭisaṅkhānabalañca bhāvanābalañca. </span><br> <span class=sujato>The power of reflection and the power of development. </span><br><p id=an2.11:1.4><span class=root>Katamañca, bhikkhave, paṭisaṅkhānabalaṁ? </span><br> <span class=sujato>And what, mendicants, is the power of reflection? </span><br><p id=an2.11:1.5><span class=root>Idha, bhikkhave, ekacco iti paṭisañcikkhati: </span><br> <span class=sujato>It’s when someone reflects: </span><br><p id=an2.11:1.6><span class=root>‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa pāpako vipāko diṭṭhe ceva dhamme abhisamparāyañca, manoduccaritassa pāpako vipāko diṭṭhe ceva dhamme abhisamparāyañcā’ti. </span><br> <span class=sujato>‘Bad conduct of body, speech, or mind has a bad, painful result in both this life and the next.’ </span><br><p id=an2.11:1.7><span class=root>So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><br> <span class=sujato>Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span><br><p id=an2.11:1.8><span class=root>Idaṁ vuccati, bhikkhave, paṭisaṅkhānabalaṁ. </span><br> <span class=sujato>This is called the power of reflection. </span><br><p id=an2.11:2.1><span class=root>Katamañca, bhikkhave, bhāvanābalaṁ. </span><br> <span class=sujato>And what, mendicants, is the power of development? </span><br><p id=an2.11:2.2><span class=root>Tatra, bhikkhave, yamidaṁ bhāvanābalaṁ sekhānametaṁ balaṁ. </span><br> <span class=sujato>In this context, the power of development is the power of the trainees. </span><br><p id=an2.11:2.3><span class=root>Sekhañhi so, bhikkhave, balaṁ āgamma rāgaṁ pajahati, dosaṁ pajahati, mohaṁ pajahati. </span><br> <span class=sujato>For when you rely on the power of a trainee, you give up greed, hate, and delusion. </span><br><p id=an2.11:2.4><span class=root>Rāgaṁ pahāya, dosaṁ pahāya, mohaṁ pahāya yaṁ akusalaṁ na taṁ karoti, yaṁ pāpaṁ na taṁ sevati. </span><br> <span class=sujato>Then you don’t do anything unskillful, or practice anything bad. </span><br><p id=an2.11:2.5><span class=root>Idaṁ vuccati, bhikkhave, bhāvanābalaṁ. </span><br> <span class=sujato>This is called the power of development. </span><br><p id=an2.11:2.6><span class=root>Imāni kho, bhikkhave, dve balānī”ti. </span><br> <span class=sujato>These are the two powers.” </span><br><p id=an2.12:1.0><span class=root>12 </span><br><p id=an2.12:1.1><span class=root>“Dvemāni, bhikkhave, balāni. </span><br> <span class=sujato>“There are, mendicants, these two powers. </span><br><p id=an2.12:1.2><span class=root>Katamāni dve? </span><br> <span class=sujato>What two? </span><br><p id=an2.12:1.3><span class=root>Paṭisaṅkhānabalañca bhāvanābalañca. </span><br> <span class=sujato>The power of reflection and the power of development. </span><br><p id=an2.12:1.4><span class=root>Katamañca, bhikkhave, paṭisaṅkhānabalaṁ? </span><br> <span class=sujato>And what, mendicants, is the power of reflection? </span><br><p id=an2.12:1.5><span class=root>Idha, bhikkhave, ekacco iti paṭisañcikkhati: </span><br> <span class=sujato>It’s when someone reflects: </span><br><p id=an2.12:1.6><span class=root>‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa pāpako vipāko diṭṭhe ceva dhamme abhisamparāyañca, manoduccaritassa pāpako vipāko diṭṭhe ceva dhamme abhisamparāyañcā’ti. </span><br> <span class=sujato>‘Bad conduct of body, speech, or mind has a bad, painful result in both this life and the next.’ </span><br><p id=an2.12:1.7><span class=root>So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><br> <span class=sujato>Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span><br><p id=an2.12:1.8><span class=root>Idaṁ vuccati, bhikkhave, paṭisaṅkhānabalaṁ. </span><br> <span class=sujato>This is called the power of reflection. </span><br><p id=an2.12:2.1><span class=root>Katamañca, bhikkhave, bhāvanābalaṁ? </span><br> <span class=sujato>And what, mendicants, is the power of development? </span><br><p id=an2.12:2.2><span class=root>Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ, </span><br> <span class=sujato>It’s when a mendicant develops the awakening factors of mindfulness, </span><br><p id=an2.12:2.3><span class=root>dhammavicayasambojjhaṅgaṁ bhāveti … </span><br> <span class=sujato>investigation of principles, </span><br><p id=an2.12:2.4><span class=root>vīriyasambojjhaṅgaṁ bhāveti … </span><br> <span class=sujato>energy, </span><br><p id=an2.12:2.5><span class=root>pītisambojjhaṅgaṁ bhāveti … </span><br> <span class=sujato>rapture, </span><br><p id=an2.12:2.6><span class=root>passaddhisambojjhaṅgaṁ bhāveti … </span><br> <span class=sujato>tranquility, </span><br><p id=an2.12:2.7><span class=root>samādhisambojjhaṅgaṁ bhāveti … </span><br> <span class=sujato>immersion, </span><br><p id=an2.12:2.8><span class=root>upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ. </span><br> <span class=sujato>and equanimity, which rely on seclusion, fading away, and cessation, and ripen as letting go. </span><br><p id=an2.12:2.9><span class=root>Idaṁ vuccati, bhikkhave, bhāvanābalaṁ. </span><br> <span class=sujato>This is called the power of development. </span><br><p id=an2.12:2.10><span class=root>Imāni kho, bhikkhave, dve balānī”ti. </span><br> <span class=sujato>These are the two powers.” </span><br><p id=an2.13:1.0><span class=root>13 </span><br><p id=an2.13:1.1><span class=root>“Dvemāni, bhikkhave, balāni. </span><br> <span class=sujato>“There are, mendicants, these two powers. </span><br><p id=an2.13:1.2><span class=root>Katamāni dve? </span><br> <span class=sujato>What two? </span><br><p id=an2.13:1.3><span class=root>Paṭisaṅkhānabalañca bhāvanābalañca. </span><br> <span class=sujato>The power of reflection and the power of development. </span><br><p id=an2.13:1.4><span class=root>Katamañca, bhikkhave, paṭisaṅkhānabalaṁ? </span><br> <span class=sujato>And what, mendicants, is the power of reflection? </span><br><p id=an2.13:1.5><span class=root>Idha, bhikkhave, ekacco iti paṭisañcikkhati: </span><br> <span class=sujato>It’s when someone reflects: </span><br><p id=an2.13:1.6><span class=root>‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa kho pāpako vipāko diṭṭhe ceva dhamme abhisamparāyañca, manoduccaritassa kho pāpako vipāko diṭṭhe ceva dhamme abhisamparāyañcā’ti. </span><br> <span class=sujato>‘Bad conduct of body, speech, or mind has a bad, painful result in both this life and the next.’ </span><br><p id=an2.13:1.7><span class=root>So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati. </span><br> <span class=sujato>Reflecting like this, they give up bad conduct by way of body, speech, and mind, and develop good conduct by way of body, speech, and mind, keeping themselves pure. </span><br><p id=an2.13:1.8><span class=root>Idaṁ vuccati, bhikkhave, paṭisaṅkhānabalaṁ. </span><br> <span class=sujato>This is called the power of reflection. </span><br><p id=an2.13:2.1><span class=root>Katamañca, bhikkhave, bhāvanābalaṁ? </span><br> <span class=sujato>And what, mendicants, is the power of development? </span><br><p id=an2.13:2.2><span class=root>Idha, bhikkhave, bhikkhu vivicceva kāmehi, vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><br> <span class=sujato>It’s when a mendicant, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span><br><p id=an2.13:2.3><span class=root>Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati. </span><br> <span class=sujato>As the placing of the mind and keeping it connected are stilled, they enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span><br><p id=an2.13:2.4><span class=root>Pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati. </span><br> <span class=sujato>And with the fading away of rapture, they enter and remain in the third absorption, where they meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span><br><p id=an2.13:2.5><span class=root>Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati. </span><br> <span class=sujato>Giving up pleasure and pain, and ending former happiness and sadness, they enter and remain in the fourth absorption, without pleasure or pain, with pure equanimity and mindfulness. </span><br><p id=an2.13:2.6><span class=root>Idaṁ vuccati, bhikkhave, bhāvanābalaṁ. </span><br> <span class=sujato>This is called the power of development. </span><br><p id=an2.13:2.7><span class=root>Imāni kho, bhikkhave, dve balānī”ti. </span><br> <span class=sujato>These are the two powers.” </span><br><p id=an2.14:1.0><span class=root>14 </span><br><p id=an2.14:1.1><span class=root>“Dvemā, bhikkhave, tathāgatassa dhammadesanā. </span><br> <span class=sujato>“Mendicants, the Realized One has two ways of teaching the Dhamma. </span><br><p id=an2.14:1.2><span class=root>Katamā dve? </span><br> <span class=sujato>What two? </span><br><p id=an2.14:1.3><span class=root>saṅkhittena ca vitthārena ca. </span><br> <span class=sujato>In brief and in detail. </span><br><p id=an2.14:1.4><span class=root>Imā kho, bhikkhave, dve tathāgatassa dhammadesanā”ti. </span><br> <span class=sujato>These are the Realized One’s two ways of teaching the Dhamma.” </span><br><p id=an2.15:1.0><span class=root>15 </span><br><p id=an2.15:1.1><span class=root>“Yasmiṁ, bhikkhave, adhikaraṇe āpanno ca bhikkhu codako ca bhikkhu na sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ: </span><br> <span class=sujato>“Mendicants, in a disciplinary issue, if neither the offending mendicant nor the accusing mendicant carefully checks themselves, you can expect that issue </span><br><p id=an2.15:1.2><span class=root>‘dīghattāya kharattāya vāḷattāya saṁvattissati, bhikkhū ca na phāsuṁ viharissantī’ti. </span><br> <span class=sujato>will lead to lasting acrimony and enmity, and the mendicants won’t live comfortably. </span><br><p id=an2.15:1.3><span class=root>Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ: </span><br> <span class=sujato>But in a disciplinary issue, if both the offending mendicant and the accusing mendicant carefully check themselves, you can expect that issue </span><br><p id=an2.15:1.4><span class=root>‘na dīghattāya kharattāya vāḷattāya saṁvattissati, bhikkhū ca phāsuṁ viharissantī’ti. </span><br> <span class=sujato>won’t lead to lasting acrimony and enmity, and the mendicants will live comfortably. </span><br><p id=an2.15:2.1><span class=root>Kathañca, bhikkhave, āpanno bhikkhu sādhukaṁ attanāva attānaṁ paccavekkhati? </span><br> <span class=sujato>And how, mendicants, does an offending mendicant carefully check themselves? </span><br><p id=an2.15:2.2><span class=root>Idha, bhikkhave, āpanno bhikkhu iti paṭisañcikkhati: </span><br> <span class=sujato>An offending mendicant reflects: </span><br><p id=an2.15:2.3><span class=root>‘ahaṁ kho akusalaṁ āpanno kañcideva desaṁ kāyena. </span><br> <span class=sujato>‘I have committed a certain unskillful offense with the body. </span><br><p id=an2.15:2.4><span class=root>Maṁ so bhikkhu addasa akusalaṁ āpajjamānaṁ kañcideva desaṁ kāyena. </span><br> <span class=sujato>That mendicant saw me do this. </span><br><p id=an2.15:2.5><span class=root>No ce ahaṁ akusalaṁ āpajjeyyaṁ kañcideva desaṁ kāyena, na maṁ so bhikkhu passeyya akusalaṁ āpajjamānaṁ kañcideva desaṁ kāyena. </span><br> <span class=sujato>If I hadn’t committed that offense, they wouldn’t have seen me. </span><br><p id=an2.15:2.6><span class=root>Yasmā ca kho, ahaṁ akusalaṁ āpanno kañcideva desaṁ kāyena, tasmā maṁ so bhikkhu addasa akusalaṁ āpajjamānaṁ kañcideva desaṁ kāyena. </span><br> <span class=sujato>But since I did commit that offense, they did see me. </span><br><p id=an2.15:2.7><span class=root>Disvā ca pana maṁ so bhikkhu akusalaṁ āpajjamānaṁ kañcideva desaṁ kāyena anattamano ahosi. </span><br> <span class=sujato>When they saw me, they were upset, </span><br><p id=an2.15:2.8><span class=root>Anattamano samāno anattamanavacanaṁ maṁ so bhikkhu avaca. </span><br> <span class=sujato>and they voiced their unhappiness to me. </span><br><p id=an2.15:2.9><span class=root>Anattamanavacanāhaṁ tena bhikkhunā vutto samāno anattamano ahosiṁ. </span><br> <span class=sujato>Then I also got upset, </span><br><p id=an2.15:2.10><span class=root>Anattamano samāno paresaṁ ārocesiṁ. </span><br> <span class=sujato>so I told others. </span><br><p id=an2.15:2.11><span class=root>Iti mameva tattha accayo accagamā suṅkadāyakaṁva bhaṇḍasmin’ti. </span><br> <span class=sujato>So the mistake is mine alone, like someone who owes customs duty on their goods.’ </span><br><p id=an2.15:2.12><span class=root>Evaṁ kho, bhikkhave, āpanno bhikkhu sādhukaṁ attanāva attānaṁ paccavekkhati. </span><br> <span class=sujato>That’s how, mendicants, an offending mendicant carefully checks themselves. </span><br><p id=an2.15:3.1><span class=root>Kathañca, bhikkhave, codako bhikkhu sādhukaṁ attanāva attānaṁ paccavekkhati? </span><br> <span class=sujato>And how, mendicants, does an accusing mendicant carefully check themselves? </span><br><p id=an2.15:3.2><span class=root>Idha, bhikkhave, codako bhikkhu iti paṭisañcikkhati: </span><br> <span class=sujato>An accusing mendicant reflects: </span><br><p id=an2.15:3.3><span class=root>‘ayaṁ kho bhikkhu akusalaṁ āpanno kañcideva desaṁ kāyena. </span><br> <span class=sujato>‘This mendicant has committed a certain unskillful offense with the body. </span><br><p id=an2.15:3.4><span class=root>Ahaṁ imaṁ bhikkhuṁ addasaṁ akusalaṁ āpajjamānaṁ kañcideva desaṁ kāyena. </span><br> <span class=sujato>I saw them do that. </span><br><p id=an2.15:3.5><span class=root>No ce ayaṁ bhikkhu akusalaṁ āpajjeyya kañcideva desaṁ kāyena, nāhaṁ imaṁ bhikkhuṁ passeyyaṁ akusalaṁ āpajjamānaṁ kañcideva desaṁ kāyena. </span><br> <span class=sujato>If they hadn’t committed that offense, I wouldn’t have seen them. </span><br><p id=an2.15:3.6><span class=root>Yasmā ca kho, ayaṁ bhikkhu akusalaṁ āpanno kañcideva desaṁ kāyena, tasmā ahaṁ imaṁ bhikkhuṁ addasaṁ akusalaṁ āpajjamānaṁ kañcideva desaṁ kāyena. </span><br> <span class=sujato>But since they did commit that offense, I did see them. </span><br><p id=an2.15:3.7><span class=root>Disvā ca panāhaṁ imaṁ bhikkhuṁ akusalaṁ āpajjamānaṁ kañcideva desaṁ kāyena anattamano ahosiṁ. </span><br> <span class=sujato>When I saw them, I was upset, </span><br><p id=an2.15:3.8><span class=root>Anattamano samāno anattamanavacanāhaṁ imaṁ bhikkhuṁ avacaṁ. </span><br> <span class=sujato>and I voiced my unhappiness to them. </span><br><p id=an2.15:3.9><span class=root>Anattamanavacanāyaṁ bhikkhu mayā vutto samāno anattamano ahosi. </span><br> <span class=sujato>Then they also got upset, </span><br><p id=an2.15:3.10><span class=root>Anattamano samāno paresaṁ ārocesi. </span><br> <span class=sujato>so they told others. </span><br><p id=an2.15:3.11><span class=root>Iti mameva tattha accayo accagamā suṅkadāyakaṁva bhaṇḍasmin’ti. </span><br> <span class=sujato>So the mistake is mine alone, like someone who owes customs duty on their goods.’ </span><br><p id=an2.15:3.12><span class=root>Evaṁ kho, bhikkhave, codako bhikkhu sādhukaṁ attanāva attānaṁ paccavekkhati. </span><br> <span class=sujato>That’s how, mendicants, an accusing mendicant carefully checks themselves. </span><br><p id=an2.15:4.1><span class=root>Yasmiṁ, bhikkhave, adhikaraṇe āpanno ca bhikkhu codako ca bhikkhu na sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ dīghattāya kharattāya vāḷattāya saṁvattissati, bhikkhū ca na phāsuṁ viharissantīti. </span><br> <span class=sujato>In a disciplinary issue, if neither the offending mendicant nor the accusing mendicant carefully checks themselves, you can expect that issue will lead to lasting acrimony and enmity, and the mendicants won’t live comfortably. </span><br><p id=an2.15:4.2><span class=root>Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ na dīghattāya kharattāya vāḷattāya saṁvattissati, bhikkhū ca phāsuṁ viharissantī”ti. </span><br> <span class=sujato>But in a disciplinary issue, if both the offending mendicant and the accusing mendicant carefully checks themselves, you can expect that issue won’t lead to lasting acrimony and enmity, and the mendicants will live comfortably.” </span><br><p id=an2.16:1.0><span class=root>16 </span><br><p id=an2.16:1.1><span class=root>Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then a certain brahmin went up to the Buddha and exchanged greetings with him. </span><br><p id=an2.16:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho so brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=an2.16:1.3><span class=root>“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti? </span><br> <span class=sujato>“What is the cause, worthy Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?” </span><br><p id=an2.16:1.4><span class=root>“Adhammacariyāvisamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti. </span><br> <span class=sujato>“Unprincipled and immoral conduct is the reason why some sentient beings, when their body breaks up, after death, are reborn in a place of loss, a bad place, the underworld, hell.” </span><br><p id=an2.16:2.1><span class=root>“Ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti? </span><br> <span class=sujato>“What is the cause, worthy Gotama, what is the reason why some sentient beings, when their body breaks up, after death, are reborn in a good place, a heavenly realm?” </span><br><p id=an2.16:2.2><span class=root>“Dhammacariyāsamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><br> <span class=sujato>“Principled and moral conduct is the reason why some sentient beings, when their body breaks up, after death, are reborn in a good place, a heavenly realm.” </span><br><p id=an2.16:3.1><span class=root>“Abhikkantaṁ, bho gotama, abhikkantaṁ, bho gotama. </span><br> <span class=sujato>“Excellent, worthy Gotama! Excellent! </span><br><p id=an2.16:3.2><span class=root>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><br> <span class=sujato>As if he was righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span><br><p id=an2.16:3.3><span class=root>Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=an2.16:3.4><span class=root>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=an2.17:1.0><span class=root>17 </span><br><p id=an2.17:1.1><span class=root>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the brahmin Jānussoṇi went up to the Buddha, and exchanged greetings with him. </span><br><p id=an2.17:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=an2.17:1.3><span class=root>“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti? </span><br> <span class=sujato>“What is the cause, worthy Gotama, what is the reason why some sentient beings, when their body breaks up, after death, are reborn in a place of loss, a bad place, the underworld, hell?” </span><br><p id=an2.17:1.4><span class=root>“Katattā ca, brāhmaṇa, akatattā ca. </span><br> <span class=sujato>“What they’ve done and what they’ve not done. </span><br><p id=an2.17:1.5><span class=root>Evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti. </span><br> <span class=sujato>That’s why some sentient beings, when their body breaks up, after death, are reborn in a place of loss, a bad place, the underworld, hell.” </span><br><p id=an2.17:1.6><span class=root>“Ko pana, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti? </span><br> <span class=sujato>“But what is the cause, worthy Gotama, what is the reason why some sentient beings, when their body breaks up, after death, are reborn in a good place, a heavenly realm?” </span><br><p id=an2.17:1.7><span class=root>“Katattā ca, brāhmaṇa, akatattā ca. </span><br> <span class=sujato>“What they’ve done and what they’ve not done. </span><br><p id=an2.17:1.8><span class=root>Evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><br> <span class=sujato>That’s why some sentient beings, when their body breaks up, after death, are reborn in a good place, a heavenly realm.” </span><br><p id=an2.17:1.9><span class=root>“Na kho ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājānāmi. </span><br> <span class=sujato>“I don’t understand the meaning of what the worthy Gotama has said in brief, without explaining the details. </span><br><p id=an2.17:1.10><span class=root>Sādhu me bhavaṁ gotamo tathā dhammaṁ desetu yathā ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājāneyyan”ti. </span><br> <span class=sujato>Worthy Gotama, please teach me this matter in detail so I can understand the meaning.” </span><br><p id=an2.17:1.11><span class=root>“Tena hi, brāhmaṇa, suṇāhi, sādhukaṁ manasi karohi; bhāsissāmī”ti. </span><br> <span class=sujato>“Well then, brahmin, listen and apply your mind well, I will speak.” </span><br><p id=an2.17:1.12><span class=root>“Evaṁ, bho”ti kho jāṇussoṇi brāhmaṇo bhagavato paccassosi. </span><br> <span class=sujato>“Yes, worthy sir,” Jānussoṇi replied. </span><br><p id=an2.17:1.13><span class=root>Bhagavā etadavoca: </span><br> <span class=sujato>The Buddha said this: </span><br><p id=an2.17:2.1><span class=root>“Idha, brāhmaṇa, ekaccassa kāyaduccaritaṁ kataṁ hoti, akataṁ hoti kāyasucaritaṁ; </span><br> <span class=sujato>“Firstly, brahmin, someone has done bad things and not done good things by way of body, speech, and mind. </span><br><p id=an2.17:2.2><span class=root>vacīduccaritaṁ kataṁ hoti, akataṁ hoti vacīsucaritaṁ; </span><br><p id=an2.17:2.3><span class=root>manoduccaritaṁ kataṁ hoti, akataṁ hoti manosucaritaṁ. </span><br><p id=an2.17:2.4><span class=root>Evaṁ kho, brāhmaṇa, katattā ca akatattā ca evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti. </span><br> <span class=sujato>So what they’ve done and what they’ve not done is why some sentient beings, when their body breaks up, after death, are reborn in a place of loss, a bad place, the underworld, hell. </span><br><p id=an2.17:2.5><span class=root>Idha pana, brāhmaṇa, ekaccassa kāyasucaritaṁ kataṁ hoti, akataṁ hoti kāyaduccaritaṁ; </span><br> <span class=sujato>Furthermore, brahmin, someone has done good things and not done bad things by way of body, speech, and mind. </span><br><p id=an2.17:2.6><span class=root>vacīsucaritaṁ kataṁ hoti, akataṁ hoti vacīduccaritaṁ; </span><br><p id=an2.17:2.7><span class=root>manosucaritaṁ kataṁ hoti, akataṁ hoti manoduccaritaṁ. </span><br><p id=an2.17:2.8><span class=root>Evaṁ kho, brāhmaṇa, katattā ca akatattā ca evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><br> <span class=sujato>So what they’ve done and what they’ve not done is why some sentient beings, when their body breaks up, after death, are reborn in a good place, a heavenly realm.” </span><br><p id=an2.17:3.1><span class=root>“Abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>“Excellent, worthy Gotama! … From this day forth, may the worthy Gotama remember me as a lay follower who has gone for refuge for life.” </span><br><p id=an2.18:1.0><span class=root>18 </span><br><p id=an2.18:1.1><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca: </span><br> <span class=sujato>Then Venerable Ānanda went up to the Buddha, bowed, and sat down to one side. The Buddha said to him, </span><br><p id=an2.18:1.2><span class=root>“ekaṁsenāhaṁ, ānanda, akaraṇīyaṁ vadāmi kāyaduccaritaṁ vacīduccaritaṁ manoduccaritan”ti. </span><br> <span class=sujato>“Ānanda, I absolutely say that you should not do bad things by way of body, speech, and mind.” </span><br><p id=an2.18:1.3><span class=root>“Yamidaṁ, bhante, bhagavatā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ko ādīnavo pāṭikaṅkho”ti? </span><br> <span class=sujato>“But, sir, if someone does these things that should not be done, what drawbacks should they expect?” </span><br><p id=an2.18:1.4><span class=root>“Yamidaṁ, ānanda, mayā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ayaṁ ādīnavo pāṭikaṅkho—</span><br> <span class=sujato>“They should expect these drawbacks. </span><br><p id=an2.18:1.5><span class=root>attāpi attānaṁ upavadati, </span><br> <span class=sujato>They blame themselves. </span><br><p id=an2.18:1.6><span class=root>anuvicca viññū garahanti, </span><br> <span class=sujato>After examination, sensible people criticize them. </span><br><p id=an2.18:1.7><span class=root>pāpako kittisaddo abbhuggacchati, </span><br> <span class=sujato>They get a bad reputation. </span><br><p id=an2.18:1.8><span class=root>sammūḷho kālaṁ karoti, </span><br> <span class=sujato>They feel lost when they die. </span><br><p id=an2.18:1.9><span class=root>kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>And when their body breaks up, after death, they are reborn in a place of loss, a bad place, the underworld, hell. </span><br><p id=an2.18:1.10><span class=root>Yamidaṁ, ānanda, mayā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ayaṁ ādīnavo pāṭikaṅkho”ti. </span><br> <span class=sujato>These are the drawbacks they should expect.” </span><br><p id=an2.18:2.1><span class=root>“Ekaṁsenāhaṁ, ānanda, karaṇīyaṁ vadāmi kāyasucaritaṁ vacīsucaritaṁ manosucaritan”ti. </span><br> <span class=sujato>“Ānanda, I absolutely say that you should do good things by way of body, speech, and mind.” </span><br><p id=an2.18:2.2><span class=root>“Yamidaṁ, bhante, bhagavatā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ko ānisaṁso pāṭikaṅkho”ti? </span><br> <span class=sujato>“But, sir, if someone does these things that should be done, what benefits should they expect?” </span><br><p id=an2.18:2.3><span class=root>“Yamidaṁ, ānanda, mayā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ayaṁ ānisaṁso pāṭikaṅkho—</span><br> <span class=sujato>“They should expect these benefits. </span><br><p id=an2.18:2.4><span class=root>attāpi attānaṁ na upavadati, </span><br> <span class=sujato>They don’t blame themselves. </span><br><p id=an2.18:2.5><span class=root>anuvicca viññū pasaṁsanti, </span><br> <span class=sujato>After examination, sensible people praise them. </span><br><p id=an2.18:2.6><span class=root>kalyāṇo kittisaddo abbhuggacchati, </span><br> <span class=sujato>They get a good reputation. </span><br><p id=an2.18:2.7><span class=root>asammūḷho kālaṁ karoti, </span><br> <span class=sujato>They don’t feel lost when they die. </span><br><p id=an2.18:2.8><span class=root>kāyassa bhedā paraṁ maraṇā sugatiṁ saggaṁ lokaṁ upapajjati. </span><br> <span class=sujato>And when the body breaks up, after death, they are reborn in a good place, a heavenly realm. </span><br><p id=an2.18:2.9><span class=root>Yamidaṁ, ānanda, mayā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ayaṁ ānisaṁso pāṭikaṅkho”ti. </span><br> <span class=sujato>These are the benefits they should expect.” </span><br><p id=an2.19:1.0><span class=root>19 </span><br><p id=an2.19:1.1><span class=root>“Akusalaṁ, bhikkhave, pajahatha. </span><br> <span class=sujato>“Mendicants, give up the unskillful. </span><br><p id=an2.19:1.2><span class=root>Sakkā, bhikkhave, akusalaṁ pajahituṁ. </span><br> <span class=sujato>It is possible to give up the unskillful. </span><br><p id=an2.19:1.3><span class=root>No cedaṁ, bhikkhave, sakkā abhavissa akusalaṁ pajahituṁ, nāhaṁ evaṁ vadeyyaṁ: </span><br> <span class=sujato>If it wasn’t possible, I wouldn’t say: </span><br><p id=an2.19:1.4><span class=root>‘akusalaṁ, bhikkhave, pajahathā’ti. </span><br> <span class=sujato>‘Give up the unskillful.’ </span><br><p id=an2.19:1.5><span class=root>Yasmā ca kho, bhikkhave, sakkā akusalaṁ pajahituṁ tasmāhaṁ evaṁ vadāmi: </span><br> <span class=sujato>But it is possible, and so I say: </span><br><p id=an2.19:1.6><span class=root>‘akusalaṁ, bhikkhave, pajahathā’ti. </span><br> <span class=sujato>‘Give up the unskillful.’ </span><br><p id=an2.19:1.7><span class=root>Akusalañca hidaṁ, bhikkhave, pahīnaṁ ahitāya dukkhāya saṁvatteyya nāhaṁ evaṁ vadeyyaṁ: </span><br> <span class=sujato>And if giving up the unskillful led to harm and suffering, I would not say: </span><br><p id=an2.19:1.8><span class=root>‘akusalaṁ, bhikkhave, pajahathā’ti. </span><br> <span class=sujato>‘Give up the unskillful.’ </span><br><p id=an2.19:1.9><span class=root>Yasmā ca kho, bhikkhave, akusalaṁ pahīnaṁ hitāya sukhāya saṁvattati tasmāhaṁ evaṁ vadāmi: </span><br> <span class=sujato>But giving up the unskillful leads to welfare and happiness, so I say: </span><br><p id=an2.19:1.10><span class=root>‘akusalaṁ, bhikkhave, pajahathā’”ti. </span><br> <span class=sujato>‘Give up the unskillful.’ </span><br><p id=an2.19:2.1><span class=root>“Kusalaṁ, bhikkhave, bhāvetha. </span><br> <span class=sujato>Mendicants, develop the skillful. </span><br><p id=an2.19:2.2><span class=root>Sakkā, bhikkhave, kusalaṁ bhāvetuṁ. </span><br> <span class=sujato>It is possible to develop the skillful. </span><br><p id=an2.19:2.3><span class=root>No cedaṁ, bhikkhave, sakkā abhavissa kusalaṁ bhāvetuṁ, nāhaṁ evaṁ vadeyyaṁ: </span><br> <span class=sujato>If it wasn’t possible, I wouldn’t say: </span><br><p id=an2.19:2.4><span class=root>‘kusalaṁ, bhikkhave, bhāvethā’ti. </span><br> <span class=sujato>‘Develop the skillful.’ </span><br><p id=an2.19:2.5><span class=root>Yasmā ca kho, bhikkhave, sakkā kusalaṁ bhāvetuṁ tasmāhaṁ evaṁ vadāmi: </span><br> <span class=sujato>But it is possible, and so I say: </span><br><p id=an2.19:2.6><span class=root>‘kusalaṁ, bhikkhave, bhāvethā’ti. </span><br> <span class=sujato>‘Develop the skillful.’ </span><br><p id=an2.19:2.7><span class=root>Kusalañca hidaṁ, bhikkhave, bhāvitaṁ ahitāya dukkhāya saṁvatteyya, nāhaṁ evaṁ vadeyyaṁ: </span><br> <span class=sujato>If developing the skillful led to harm and suffering I wouldn’t say: </span><br><p id=an2.19:2.8><span class=root>‘kusalaṁ, bhikkhave, bhāvethā’ti. </span><br> <span class=sujato>‘Develop the skillful.’ </span><br><p id=an2.19:2.9><span class=root>Yasmā ca kho, bhikkhave, kusalaṁ bhāvitaṁ hitāya sukhāya saṁvattati tasmāhaṁ evaṁ vadāmi: </span><br> <span class=sujato>But developing the skillful leads to welfare and happiness, so I say: </span><br><p id=an2.19:2.10><span class=root>‘kusalaṁ, bhikkhave, bhāvethā’”ti. </span><br> <span class=sujato>‘Develop the skillful.’” </span><br><p id=an2.20:1.0><span class=root>20 </span><br><p id=an2.20:1.1><span class=root>“Dveme, bhikkhave, dhammā saddhammassa sammosāya antaradhānāya saṁvattanti. </span><br> <span class=sujato>“These two things, mendicants, lead to the decline and disappearance of the true teaching. </span><br><p id=an2.20:1.2><span class=root>Katame dve? </span><br> <span class=sujato>What two? </span><br><p id=an2.20:1.3><span class=root>Dunnikkhittañca padabyañjanaṁ attho ca dunnīto. </span><br> <span class=sujato>The words and phrases are misplaced, and the meaning is misinterpreted. </span><br><p id=an2.20:1.4><span class=root>Dunnikkhittassa, bhikkhave, padabyañjanassa atthopi dunnayo hoti. </span><br> <span class=sujato>When the words and phrases are misplaced, the meaning is misinterpreted. </span><br><p id=an2.20:1.5><span class=root>Ime kho, bhikkhave, dve dhammā saddhammassa sammosāya antaradhānāya saṁvattantī”ti. </span><br> <span class=sujato>These two things lead to the decline and disappearance of the true teaching. </span><br><p id=an2.20:2.1><span class=root>“Dveme, bhikkhave, dhammā saddhammassa ṭhitiyā asammosāya anantaradhānāya saṁvattanti. </span><br> <span class=sujato>These two things lead to the continuation, persistence, and enduring of the true teaching. </span><br><p id=an2.20:2.2><span class=root>Katame dve? </span><br> <span class=sujato>What two? </span><br><p id=an2.20:2.3><span class=root>Sunikkhittañca padabyañjanaṁ attho ca sunīto. </span><br> <span class=sujato>The words and phrases are well organized, and the meaning is correctly interpreted. </span><br><p id=an2.20:2.4><span class=root>Sunikkhittassa, bhikkhave, padabyañjanassa atthopi sunayo hoti. </span><br> <span class=sujato>When the words and phrases are well organized, the meaning is correctly interpreted. </span><br><p id=an2.20:2.5><span class=root>Ime kho, bhikkhave, dve dhammā saddhammassa ṭhitiyā asammosāya anantaradhānāya saṁvattantī”ti. </span><br> <span class=sujato>These two things lead to the continuation, persistence, and enduring of the true teaching.” </span><br><p id=an2.20:2.6><span class=root>Adhikaraṇavaggo dutiyo. </span><br></main><footer class="container footer"><small><a href=/about/>Contact info</a></small></footer>