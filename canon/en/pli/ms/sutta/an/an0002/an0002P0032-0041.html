<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0002.html> Dukanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0002/an0002P0032-0041.html>Deutsch</a> , <a href=/canon/es/pli/ms/sutta/an/an0002/an0002P0032-0041.html>Español</a> , <a href=/canon/jpn/pli/ms/sutta/an/an0002/an0002P0032-0041.html>日本語</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0002/an0002P0021-0031.html>Previous</a><a href=/canon/en/pli/ms/sutta/an/an0002/an0002P0042-0051.html>Next</a></div><p id=an2.32:0.1><span class=root>Aṅguttara Nikāya 2 </span><br> <span class=sujato>Numbered Discourses 2.32–41 </span><br><p id=an2.32:0.2><span class=root>4. Samacittavagga </span><br> <span class=sujato>The Chapter on the Peaceful Mind </span><br><p id=an2.32:1.0><span class="root big-bold">32 </span><br><p id=an2.32:1.1><span class=root>“Asappurisabhūmiñca vo, bhikkhave, desessāmi sappurisabhūmiñca. </span><br> <span class=sujato>“Mendicants, I will teach you the level of the untrue person and the level of the true person. </span><br><p id=an2.32:1.2><span class=root>Taṁ suṇātha, sādhukaṁ manasi karotha. bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=an2.32:1.3><span class=root>“Evaṁ, bhante”ti kho te bhikkhū bhagavato paccassosuṁ. </span><br> <span class=sujato>“Yes, sir,” they replied. </span><br><p id=an2.32:1.4><span class=root>Bhagavā etadavoca: </span><br> <span class=sujato>The Buddha said this: </span><br><p id=an2.32:2.1><span class=root>“Katamā ca, bhikkhave, asappurisabhūmi? </span><br> <span class=sujato>“What is the level of the untrue person? </span><br><p id=an2.32:2.2><span class=root>Asappuriso, bhikkhave, akataññū hoti akatavedī. </span><br> <span class=sujato>The untrue person is ungrateful and thankless, </span><br><p id=an2.32:2.3><span class=root>Asabbhi hetaṁ, bhikkhave, upaññātaṁ yadidaṁ akataññutā akataveditā. </span><br> <span class=sujato>for the wicked only know how to be ungrateful and thankless. </span><br><p id=an2.32:2.4><span class=root>Kevalā esā, bhikkhave, asappurisabhūmi yadidaṁ akataññutā akataveditā. (…) </span><br> <span class=sujato>It is totally the level of an untrue person to be ungrateful and thankless. </span><br><p id=an2.32:2.5><span class=root>Sappuriso ca kho, bhikkhave, kataññū hoti katavedī. </span><br> <span class=sujato>The true person is grateful and thankful, </span><br><p id=an2.32:2.6><span class=root>Sabbhi hetaṁ, bhikkhave, upaññātaṁ yadidaṁ kataññutā kataveditā. </span><br> <span class=sujato>for the virtuous only know how to be grateful and thankful. </span><br><p id=an2.32:2.7><span class=root>Kevalā esā, bhikkhave, sappurisabhūmi yadidaṁ kataññutā kataveditā”ti. </span><br> <span class=sujato>It is totally the level of a true person to be grateful and thankful.” </span><br><p id=an2.33:1.0><span class=root>33 </span><br><p id=an2.33:1.1><span class=root>“Dvinnāhaṁ, bhikkhave, na suppatikāraṁ vadāmi. </span><br> <span class=sujato>“Mendicants, I say that these two people cannot easily be repaid. </span><br><p id=an2.33:1.2><span class=root>Katamesaṁ dvinnaṁ? </span><br> <span class=sujato>What two? </span><br><p id=an2.33:1.3><span class=root>Mātu ca pitu ca. </span><br> <span class=sujato>Mother and father. </span><br><p id=an2.33:1.4><span class=root>Ekena, bhikkhave, aṁsena mātaraṁ parihareyya, ekena aṁsena pitaraṁ parihareyya vassasatāyuko vassasatajīvī so ca nesaṁ ucchādanaparimaddananhāpanasambāhanena. </span><br> <span class=sujato>You would not have done enough to repay your mother and father even if you were to carry your mother around on one shoulder and your father on the other, and if you lived like this for a hundred years, and if you were to anoint, massage, bathe, and rub them; </span><br><p id=an2.33:1.5><span class=root>Te ca tattheva muttakarīsaṁ cajeyyuṁ, na tveva, bhikkhave, mātāpitūnaṁ kataṁ vā hoti paṭikataṁ vā. </span><br> <span class=sujato>and even if they were to defecate and urinate right there. </span><br><p id=an2.33:1.6><span class=root>Imissā ca, bhikkhave, mahāpathaviyā pahūtarattaratanāya mātāpitaro issarādhipacce rajje patiṭṭhāpeyya, na tveva, bhikkhave, mātāpitūnaṁ kataṁ vā hoti paṭikataṁ vā. </span><br> <span class=sujato>Even if you were to establish your mother and father as supreme monarchs of this great earth, abounding in the seven treasures, you would still not have done enough to repay them. </span><br><p id=an2.33:1.7><span class=root>Taṁ kissa hetu? </span><br> <span class=sujato>Why is that? </span><br><p id=an2.33:1.8><span class=root>Bahukārā, bhikkhave, mātāpitaro puttānaṁ āpādakā posakā imassa lokassa dassetāro. </span><br> <span class=sujato>Parents are very helpful to their children: they raise them, nurture them, and show them the world. </span><br><p id=an2.33:1.9><span class=root>Yo ca kho, bhikkhave, mātāpitaro assaddhe saddhāsampadāya samādapeti niveseti patiṭṭhāpeti, dussīle sīlasampadāya samādapeti niveseti patiṭṭhāpeti, maccharī cāgasampadāya samādapeti niveseti patiṭṭhāpeti, duppaññe paññāsampadāya samādapeti niveseti patiṭṭhāpeti, ettāvatā kho, bhikkhave, mātāpitūnaṁ katañca hoti paṭikatañcā”ti. </span><br> <span class=sujato>But you have done enough, more than enough, to repay them if you encourage, settle, and ground unfaithful parents in faith, unethical parents in ethical conduct, stingy parents in generosity, or ignorant parents in wisdom.” </span><br><p id=an2.34:1.0><span class=root>34 </span><br><p id=an2.34:1.1><span class=root>Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ …pe… ekamantaṁ nisinno kho so brāhmaṇo bhagavantaṁ etadavoca: </span><br> <span class=sujato>Then a certain brahmin went up to the Buddha, and exchanged greetings with him. When the greetings and polite conversation were over, he sat down to one side and said to the Buddha, </span><br><p id=an2.34:1.2><span class=root>“kiṁvādī bhavaṁ gotamo kimakkhāyī”ti? </span><br> <span class=sujato>“What does the worthy Gotama teach? What does he explain?” </span><br><p id=an2.34:1.3><span class=root>“Kiriyavādī cāhaṁ, brāhmaṇa, akiriyavādī cā”ti. </span><br> <span class=sujato>“Brahmin, I teach action and inaction.” </span><br><p id=an2.34:1.4><span class=root>“Yathākathaṁ pana bhavaṁ gotamo kiriyavādī ca akiriyavādī cā”ti? </span><br> <span class=sujato>“But in what way does the worthy Gotama teach action and inaction?” </span><br><p id=an2.34:2.1><span class=root>“Akiriyaṁ kho ahaṁ, brāhmaṇa, vadāmi kāyaduccaritassa vacīduccaritassa manoduccaritassa, anekavihitānaṁ pāpakānaṁ akusalānaṁ dhammānaṁ akiriyaṁ vadāmi. </span><br> <span class=sujato>“I teach inaction regarding bad bodily, verbal, and mental conduct, and the many kinds of unskillful things. </span><br><p id=an2.34:2.2><span class=root>Kiriyañca kho ahaṁ, brāhmaṇa, vadāmi kāyasucaritassa vacīsucaritassa manosucaritassa, anekavihitānaṁ kusalānaṁ dhammānaṁ kiriyaṁ vadāmi. </span><br> <span class=sujato>I teach action regarding good bodily, verbal, and mental conduct, and the many kinds of skillful things. </span><br><p id=an2.34:2.3><span class=root>Evaṁ kho ahaṁ, brāhmaṇa, kiriyavādī ca akiriyavādī cā”ti. </span><br> <span class=sujato>This is the kind of action and inaction that I teach.” </span><br><p id=an2.34:3.1><span class=root>“Abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>“Excellent, worthy Gotama! … From this day forth, may the worthy Gotama remember me as a lay follower who has gone for refuge for life.” </span><br><p id=an2.35:1.0><span class=root>35 </span><br><p id=an2.35:1.1><span class=root>Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho anāthapiṇḍiko gahapati bhagavantaṁ etadavoca: </span><br> <span class=sujato>Then the householder Anāthapiṇḍika went up to the Buddha, bowed, sat down to one side, and said to the Buddha, </span><br><p id=an2.35:1.2><span class=root>“kati nu kho, bhante, loke dakkhiṇeyyā, kattha ca dānaṁ dātabban”ti? </span><br> <span class=sujato>“How many in the world are worthy of a religious donation? And where should a gift be given?” </span><br><p id=an2.35:1.3><span class=root>“Dve kho, gahapati, loke dakkhiṇeyyā—</span><br> <span class=sujato>“Householder, there are two in the world who are worthy of a religious donation: </span><br><p id=an2.35:1.4><span class=root>sekho ca asekho ca. </span><br> <span class=sujato>the trainee and the adept. </span><br><p id=an2.35:1.5><span class=root>Ime kho, gahapati, dve loke dakkhiṇeyyā, ettha ca dānaṁ dātabban”ti. </span><br> <span class=sujato>These two in the world are worthy of a religious donation, and that’s where you should give a gift.” </span><br><p id=an2.35:2.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=an2.35:2.2><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=an2.35:3.1><span class=root>“Sekho asekho ca imasmiṁ loke, </span><br> <span class=sujato>“In this world, the trainee and the adept, </span><br><p id=an2.35:3.2><span class=root>Āhuneyyā yajamānānaṁ honti; </span><br> <span class=sujato>are worthy of offerings dedicated to the gods. </span><br><p id=an2.35:3.3><span class=root>Te ujjubhūtā kāyena, </span><br> <span class=sujato>They are sincere in body, </span><br><p id=an2.35:3.4><span class=root>Vācāya uda cetasā; </span><br> <span class=sujato>speech, and mind. </span><br><p id=an2.35:3.5><span class=root>Khettaṁ taṁ yajamānānaṁ, </span><br> <span class=sujato>This is the field for sponsors of sacrifice—</span><br><p id=an2.35:3.6><span class=root>Ettha dinnaṁ mahapphalan”ti. </span><br> <span class=sujato>what’s given here is very fruitful.” </span><br><p id=an2.36:1.0><span class=root>36 </span><br><p id=an2.36:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an2.36:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an2.36:1.3><span class=root>Tena kho pana samayena āyasmā sāriputto sāvatthiyaṁ viharati pubbārāme migāramātupāsāde. </span><br> <span class=sujato>Now at that time Venerable Sāriputta was staying near Sāvatthī in the stilt longhouse of Migāra’s mother in the Eastern Monastery. </span><br><p id=an2.36:1.4><span class=root>Tatra kho āyasmā sāriputto bhikkhū āmantesi: </span><br> <span class=sujato>There Sāriputta addressed the mendicants: </span><br><p id=an2.36:1.5><span class=root>“āvuso bhikkhave”ti. </span><br> <span class=sujato>“Reverends, mendicants!” </span><br><p id=an2.36:1.6><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sujato>“Reverend,” they replied. </span><br><p id=an2.36:1.7><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=an2.36:1.8><span class=root>“ajjhattasaṁyojanañca, āvuso, puggalaṁ desessāmi bahiddhāsaṁyojanañca. </span><br> <span class=sujato>“I will teach you about a person fettered internally and one fettered externally. </span><br><p id=an2.36:1.9><span class=root>Taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>Listen and apply your mind well, I will speak.” </span><br><p id=an2.36:1.10><span class=root>“Evamāvuso”ti kho te bhikkhū āyasmato sāriputtassa paccassosuṁ. </span><br> <span class=sujato>“Yes, reverend,” they replied. </span><br><p id=an2.36:1.11><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=an2.36:2.1><span class=root>“Katamo cāvuso, ajjhattasaṁyojano puggalo? </span><br> <span class=sujato>“Who is a person fettered internally? </span><br><p id=an2.36:2.2><span class=root>Idhāvuso, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. </span><br> <span class=sujato>It’s a mendicant who is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span><br><p id=an2.36:2.3><span class=root>So kāyassa bhedā paraṁ maraṇā aññataraṁ devanikāyaṁ upapajjati. </span><br> <span class=sujato>When their body breaks up, after death, they’re reborn in one of the orders of gods. </span><br><p id=an2.36:2.4><span class=root>So tato cuto āgāmī hoti, āgantā itthattaṁ. </span><br> <span class=sujato>When they pass away from there, they’re a returner, who comes back to this place. </span><br><p id=an2.36:2.5><span class=root>Ayaṁ vuccati, āvuso, ajjhattasaṁyojano puggalo āgāmī hoti, āgantā itthattaṁ. </span><br> <span class=sujato>This is called a person who is fettered internally, a returner, who comes back to this place. </span><br><p id=an2.36:3.1><span class=root>Katamo cāvuso, bahiddhāsaṁyojano puggalo? </span><br> <span class=sujato>Who is a person fettered externally? </span><br><p id=an2.36:3.2><span class=root>Idhāvuso, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. </span><br> <span class=sujato>It’s a mendicant who is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span><br><p id=an2.36:3.3><span class=root>So aññataraṁ santaṁ cetovimuttiṁ upasampajja viharati. </span><br> <span class=sujato>They enter and remain in a certain peaceful state of freed mind. </span><br><p id=an2.36:3.4><span class=root>So kāyassa bhedā paraṁ maraṇā aññataraṁ devanikāyaṁ upapajjati. </span><br> <span class=sujato>When their body breaks up, after death, they’re reborn in one of the orders of gods. </span><br><p id=an2.36:3.5><span class=root>So tato cuto anāgāmī hoti, anāgantā itthattaṁ. </span><br> <span class=sujato>When they pass away from there, they’re a non-returner, not coming back to this place. </span><br><p id=an2.36:3.6><span class=root>Ayaṁ vuccatāvuso, bahiddhāsaṁyojano puggalo anāgāmī hoti, anāgantā itthattaṁ. </span><br> <span class=sujato>This is called a person who is fettered externally, a non-returner, who does not come back to this place. </span><br><p id=an2.36:4.1><span class=root>Puna caparaṁ, āvuso, bhikkhu sīlavā hoti …pe… samādāya sikkhati sikkhāpadesu. </span><br> <span class=sujato>Furthermore, a mendicant is ethical … they keep the rules they’ve undertaken. </span><br><p id=an2.36:4.2><span class=root>So kāmānaṁyeva nibbidāya virāgāya nirodhāya paṭipanno hoti. </span><br> <span class=sujato>They simply practice for disillusionment, dispassion, and cessation regarding sensual pleasures. </span><br><p id=an2.36:4.3><span class=root>So bhavānaṁyeva nibbidāya virāgāya nirodhāya paṭipanno hoti. </span><br> <span class=sujato>They simply practice for disillusionment, dispassion, and cessation regarding future lives. </span><br><p id=an2.36:4.4><span class=root>So taṇhākkhayāya paṭipanno hoti. </span><br> <span class=sujato>They practice for the ending of craving. </span><br><p id=an2.36:4.5><span class=root>So lobhakkhayāya paṭipanno hoti. </span><br> <span class=sujato>They practice for the ending of greed. </span><br><p id=an2.36:4.6><span class=root>So kāyassa bhedā paraṁ maraṇā aññataraṁ devanikāyaṁ upapajjati. </span><br> <span class=sujato>When their body breaks up, after death, they are reborn in one of the orders of gods. </span><br><p id=an2.36:4.7><span class=root>So tato cuto anāgāmī hoti, anāgantā itthattaṁ. </span><br> <span class=sujato>When they pass away from there, they are non-returners, not coming back to this place. </span><br><p id=an2.36:4.8><span class=root>Ayaṁ vuccatāvuso, bahiddhāsaṁyojano puggalo anāgāmī hoti, anāgantā itthattan”ti. </span><br> <span class=sujato>This is called a person who is fettered externally, a non-returner, who does not come back to this place.” </span><br><p id=an2.36:5.1><span class=root>Atha kho sambahulā samacittā devatā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho tā devatā bhagavantaṁ etadavocuṁ: </span><br> <span class=sujato>Then several peaceful-minded deities went up to the Buddha, bowed, stood to one side, and said to the Buddha, </span><br><p id=an2.36:5.2><span class=root>“eso, bhante, āyasmā sāriputto pubbārāme migāramātupāsāde bhikkhūnaṁ ajjhattasaṁyojanañca puggalaṁ deseti bahiddhāsaṁyojanañca. </span><br> <span class=sujato>“Sir, Venerable Sāriputta is in the stilt longhouse of Migāra’s mother in the Eastern Monastery, where he is teaching the mendicants about a person with internal fetters and one with external fetters. </span><br><p id=an2.36:5.3><span class=root>Haṭṭhā, bhante, parisā. </span><br> <span class=sujato>The assembly is overjoyed! </span><br><p id=an2.36:5.4><span class=root>Sādhu, bhante, bhagavā yenāyasmā sāriputto tenupasaṅkamatu anukampaṁ upādāyā”ti. </span><br> <span class=sujato>Sir, please go to Venerable Sāriputta out of sympathy.” </span><br><p id=an2.36:5.5><span class=root>Adhivāsesi bhagavā tuṇhībhāvena. </span><br> <span class=sujato>The Buddha consented with silence. </span><br><p id=an2.36:5.6><span class=root>Atha kho bhagavā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—jetavane antarahito pubbārāme migāramātupāsāde āyasmato sāriputtassa sammukhe pāturahosi. </span><br> <span class=sujato>Then the Buddha, as easily as a strong person would extend or contract their arm, vanished from Jeta’s Grove and reappeared in the stilt longhouse of Migāra’s mother in the Eastern Monastery, in front of Sāriputta. </span><br><p id=an2.36:5.7><span class=root>Nisīdi bhagavā paññatte āsane. </span><br> <span class=sujato>He sat on the seat spread out. </span><br><p id=an2.36:5.8><span class=root>Āyasmāpi kho sāriputto bhagavantaṁ abhivādetvā ekamantaṁ nisīdi. </span><br> <span class=sujato>Sāriputta bowed to the Buddha and sat down to one side. </span><br><p id=an2.36:5.9><span class=root>Ekamantaṁ nisinnaṁ kho āyasmantaṁ sāriputtaṁ bhagavā etadavoca: </span><br> <span class=sujato>The Buddha said to him: </span><br><p id=an2.36:6.1><span class=root>“Idha, sāriputta, sambahulā samacittā devatā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, sāriputta, tā devatā maṁ etadavocuṁ: </span><br> <span class=sujato>“Just now, Sāriputta, several peaceful-minded deities came up to me, bowed, and stood to one side. Those deities said to me: </span><br><p id=an2.36:6.2><span class=root>‘eso, bhante, āyasmā sāriputto pubbārāme migāramātupāsāde bhikkhūnaṁ ajjhattasaṁyojanañca puggalaṁ deseti bahiddhāsaṁyojanañca. </span><br> <span class=sujato>‘Sir, Venerable Sāriputta is in the stilt longhouse of Migāra’s mother in the Eastern Monastery, where he is teaching the mendicants about a person with internal fetters and one with external fetters. </span><br><p id=an2.36:6.3><span class=root>Haṭṭhā, bhante, parisā. </span><br> <span class=sujato>The assembly is overjoyed! </span><br><p id=an2.36:6.4><span class=root>Sādhu, bhante, bhagavā yena āyasmā sāriputto tenupasaṅkamatu anukampaṁ upādāyā’ti. </span><br> <span class=sujato>Sir, please go to Venerable Sāriputta out of sympathy.’ </span><br><p id=an2.36:6.5><span class=root>Tā kho pana, sāriputta, devatā dasapi hutvā vīsampi hutvā tiṁsampi hutvā cattālīsampi hutvā paññāsampi hutvā saṭṭhipi hutvā āraggakoṭinitudanamattepi tiṭṭhanti, na ca aññamaññaṁ byābādhenti. </span><br> <span class=sujato>Those deities, though they number ten, twenty, thirty, forty, fifty, or sixty, can stand on the point of a needle without bumping up against each other. </span><br><p id=an2.36:6.6><span class=root>Siyā kho pana, sāriputta, evamassa: </span><br> <span class=sujato>Sāriputta, you might think: </span><br><p id=an2.36:6.7><span class=root>‘tattha nūna tāsaṁ devatānaṁ tathā cittaṁ bhāvitaṁ yena tā devatā dasapi hutvā vīsampi hutvā tiṁsampi hutvā cattālīsampi hutvā paññāsampi hutvā saṭṭhipi hutvā āraggakoṭinitudanamattepi tiṭṭhanti na ca aññamaññaṁ byābādhentī’ti. </span><br> <span class=sujato>‘Surely those deities, since so many of them can stand on the point of a needle without bumping up against each other, must have developed their minds in that place.’ </span><br><p id=an2.36:6.8><span class=root>Na kho panetaṁ, sāriputta, evaṁ daṭṭhabbaṁ. </span><br> <span class=sujato>But you should not see it like this. </span><br><p id=an2.36:6.9><span class=root>Idheva kho, sāriputta, tāsaṁ devatānaṁ tathā cittaṁ bhāvitaṁ, yena tā devatā dasapi hutvā …pe… na ca aññamaññaṁ byābādhenti. </span><br> <span class=sujato>It was right here that those deities developed their minds. </span><br><p id=an2.36:6.10><span class=root>Tasmātiha, sāriputta, evaṁ sikkhitabbaṁ: </span><br> <span class=sujato>So you should train like this: </span><br><p id=an2.36:6.11><span class=root>‘santindriyā bhavissāma santamānasā’ti. </span><br> <span class=sujato>‘We shall have peaceful faculties and peaceful minds.’ </span><br><p id=an2.36:6.12><span class=root>Evañhi vo, sāriputta, sikkhitabbaṁ. </span><br> <span class=sujato>That’s how you should train. </span><br><p id=an2.36:6.13><span class=root>‘Santindriyānañhi vo, sāriputta, santamānasānaṁ santaṁyeva kāyakammaṁ bhavissati santaṁ vacīkammaṁ santaṁ manokammaṁ. </span><br> <span class=sujato>When your faculties and mind are peaceful, your acts of body, speech, and mind will be peaceful, thinking: </span><br><p id=an2.36:6.14><span class=root>Santaṁyeva upahāraṁ upaharissāma sabrahmacārīsū’ti. </span><br> <span class=sujato>‘We shall present the gift of peace to our spiritual companions.’ </span><br><p id=an2.36:6.15><span class=root>‘Evañhi vo, sāriputta, sikkhitabbaṁ. </span><br> <span class=sujato>That’s how you should train. </span><br><p id=an2.36:6.16><span class=root>Anassuṁ kho, sāriputta, aññatitthiyā paribbājakā ye imaṁ dhammapariyāyaṁ nāssosun’”ti. </span><br> <span class=sujato>Those wanderers of other religions, Sāriputta, who have not heard this exposition of the teaching are lost.” </span><br><p id=an2.37:1.0><span class=root>37 </span><br><p id=an2.37:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an2.37:1.2><span class=root>ekaṁ samayaṁ āyasmā mahākaccāno varaṇāyaṁ viharati bhaddasāritīre. </span><br> <span class=sujato>At one time Venerable Mahākaccāna was staying at Varaṇā, on the bank of the Kaddama Lake. </span><br><p id=an2.37:1.3><span class=root>Atha kho ārāmadaṇḍo brāhmaṇo yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṁ sammodi. </span><br> <span class=sujato>Then the brahmin Ārāmadaṇḍa went up to Mahākaccāna, and exchanged greetings with him. </span><br><p id=an2.37:1.4><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho ārāmadaṇḍo brāhmaṇo āyasmantaṁ mahākaccānaṁ etadavoca: </span><br> <span class=sujato>When the greetings and polite conversation were over, he sat down to one side and said to Mahākaccāna: </span><br><p id=an2.37:1.5><span class=root>“ko nu kho, bho kaccāna, hetu ko paccayo yena khattiyāpi khattiyehi vivadanti, brāhmaṇāpi brāhmaṇehi vivadanti, gahapatikāpi gahapatikehi vivadantī”ti? </span><br> <span class=sujato>“What is the cause, worthy Kaccāna, what is the reason why aristocrats fight with aristocrats, brahmins fight with brahmins, and householders fight with householders?” </span><br><p id=an2.37:1.6><span class=root>“Kāmarāgābhinivesavinibandhapaligedhapariyuṭṭhānajjhosānahetu kho, brāhmaṇa, khattiyāpi khattiyehi vivadanti, brāhmaṇāpi brāhmaṇehi vivadanti, gahapatikāpi gahapatikehi vivadantī”ti. </span><br> <span class=sujato>“It is because of their insistence on sensual desire, their shackles, avarice, and attachment, that aristocrats fight with aristocrats, brahmins fight with brahmins, and householders fight with householders.” </span><br><p id=an2.37:2.1><span class=root>“Ko pana, bho kaccāna, hetu ko paccayo yena samaṇāpi samaṇehi vivadantī”ti? </span><br> <span class=sujato>“What is the cause, worthy Kaccāna, what is the reason why ascetics fight with ascetics?” </span><br><p id=an2.37:2.2><span class=root>“Diṭṭhirāgābhinivesavinibandhapaligedhapariyuṭṭhānajjhosānahetu kho, brāhmaṇa, samaṇāpi samaṇehi vivadantī”ti. </span><br> <span class=sujato>“It is because of their insistence on views, their shackles, avarice, and attachment, that ascetics fight with ascetics.” </span><br><p id=an2.37:3.1><span class=root>“Atthi pana, bho kaccāna, koci lokasmiṁ yo imañceva kāmarāgābhinivesavinibandhapaligedhapariyuṭṭhānajjhosānaṁ samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti? </span><br> <span class=sujato>“Worthy Kaccāna, is there anyone in the world who has gone beyond the insistence on sensual desire and the insistence on views?” </span><br><p id=an2.37:3.2><span class=root>“Atthi, brāhmaṇa, lokasmiṁ yo imañceva kāmarāgābhinivesavinibandhapaligedhapariyuṭṭhānajjhosānaṁ samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti. </span><br> <span class=sujato>“There is, brahmin.” </span><br><p id=an2.37:4.1><span class=root>“Ko pana so, bho kaccāna, lokasmiṁ yo imañceva kāmarāgābhinivesavinibandhapaligedhapariyuṭṭhānajjhosānaṁ samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti? </span><br> <span class=sujato>“Who in the world has gone beyond the insistence on sensual desire and the insistence on views?” </span><br><p id=an2.37:4.2><span class=root>“Atthi, brāhmaṇa, puratthimesu janapadesu sāvatthī nāma nagaraṁ. </span><br> <span class=sujato>“In the eastern lands there is a city called Sāvatthī. </span><br><p id=an2.37:4.3><span class=root>Tattha so bhagavā etarahi viharati arahaṁ sammāsambuddho. </span><br> <span class=sujato>There the Blessed One is now staying, the perfected one, the fully awakened Buddha. </span><br><p id=an2.37:4.4><span class=root>So hi, brāhmaṇa, bhagavā imañceva kāmarāgābhinivesavinibandhapaligedhapariyuṭṭhānajjhosānaṁ samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti. </span><br> <span class=sujato>He, brahmin, has gone beyond the insistence on sensual desire and the insistence on views.” </span><br><p id=an2.37:5.1><span class=root>Evaṁ vutte, ārāmadaṇḍo brāhmaṇo uṭṭhāyāsanā ekaṁsaṁ uttarāsaṅgaṁ karitvā dakkhiṇaṁ jāṇumaṇḍalaṁ pathaviyaṁ nihantvā yena bhagavā tenañjaliṁ paṇāmetvā tikkhattuṁ udānaṁ udānesi: </span><br> <span class=sujato>When this was said, the brahmin Ārāmadaṇḍa got up from his seat, arranged his robe over one shoulder, knelt on his right knee, raised his joined palms toward the Buddha, and expressed this heartfelt sentiment three times: </span><br><p id=an2.37:6.1><span class=root>“Namo tassa bhagavato arahato sammāsambuddhassa. </span><br> <span class=sujato>“Homage to that Blessed One, the perfected one, the fully awakened Buddha! </span><br><p id=an2.37:7.1><span class=root>Namo tassa bhagavato arahato sammāsambuddhassa. </span><br> <span class=sujato>Homage to that Blessed One, the perfected one, the fully awakened Buddha! </span><br><p id=an2.37:8.1><span class=root>Namo tassa bhagavato arahato sammāsambuddhassa. </span><br> <span class=sujato>Homage to that Blessed One, the perfected one, the fully awakened Buddha! </span><br><p id=an2.37:9.1><span class=root>Yo hi so bhagavā imañceva kāmarāgābhinivesavinibandhapaligedhapariyuṭṭhānajjhosānaṁ samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti. </span><br> <span class=sujato>He who has gone beyond the insistence on sensual desire and the insistence on views. </span><br><p id=an2.37:10.1><span class=root>“Abhikkantaṁ, bho kaccāna, abhikkantaṁ, bho kaccāna. </span><br> <span class=sujato>Excellent, worthy Kaccāna! Excellent! </span><br><p id=an2.37:10.2><span class=root>Seyyathāpi, bho kaccāna, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya; andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā kaccānena anekapariyāyena dhammo pakāsito. </span><br> <span class=sujato>As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, the worthy Kaccāna has made the teaching clear in many ways. </span><br><p id=an2.37:10.3><span class=root>Esāhaṁ, bho kaccāna, taṁ bhavantaṁ gotamaṁ saraṇaṁ gacchāmi dhammañca bhikkhusaṅghañca. </span><br> <span class=sujato>I go for refuge to the worthy Gotama, to the teaching, and to the mendicant Saṅgha. </span><br><p id=an2.37:10.4><span class=root>Upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Kaccāna remember me as a lay follower who has gone for refuge for life.” </span><br><p id=an2.38:1.0><span class=root>38 </span><br><p id=an2.38:1.1><span class=root>Ekaṁ samayaṁ āyasmā mahākaccāno madhurāyaṁ viharati gundāvane. </span><br> <span class=sujato>At one time Venerable Mahākaccāna was staying near Madhurā, in Gunda’s Grove. </span><br><p id=an2.38:1.2><span class=root>Atha kho kandarāyano brāhmaṇo yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṁ …pe… ekamantaṁ nisinno kho kandarāyano brāhmaṇo āyasmantaṁ mahākaccānaṁ etadavoca: </span><br> <span class=sujato>Then the brahmin Kandarāyana went up to Mahākaccāna, and exchanged greetings with him … He sat down to one side and said to Mahākaccāna: </span><br><p id=an2.38:1.3><span class=root>“sutaṁ metaṁ, bho kaccāna, ‘na samaṇo kaccāno brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimantetī’ti. </span><br> <span class=sujato>“I have heard, worthy Kaccāna, that the ascetic Kaccāna doesn’t bow to old brahmins, the elderly and senior, who are advanced in years and have reached the final stage of life; nor does he rise in their presence or offer them a seat. </span><br><p id=an2.38:1.4><span class=root>Tayidaṁ, bho kaccāna, tatheva? </span><br> <span class=sujato>And this is indeed the case, </span><br><p id=an2.38:1.5><span class=root>Na hi bhavaṁ kaccāno brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimanteti. </span><br> <span class=sujato>for the ascetic Kaccāna does not bow to old brahmins, elderly and senior, who are advanced in years and have reached the final stage of life; nor does he rise in their presence or offer them a seat. </span><br><p id=an2.38:1.6><span class=root>Tayidaṁ, bho kaccāna, na sampannamevā”ti. </span><br> <span class=sujato>This is not appropriate, worthy Kaccāna.” </span><br><p id=an2.38:2.1><span class=root>“Atthi, brāhmaṇa, tena bhagavatā jānatā passatā arahatā sammāsambuddhena vuddhabhūmi ca akkhātā daharabhūmi ca. </span><br> <span class=sujato>“There is the stage of an elder and the stage of youth as explained by the Blessed One, who knows and sees, the perfected one, the fully awakened Buddha. </span><br><p id=an2.38:2.2><span class=root>Vuddho cepi, brāhmaṇa, hoti āsītiko vā nāvutiko vā vassasatiko vā jātiyā, so ca kāme paribhuñjati kāmamajjhāvasati kāmapariḷāhena pariḍayhati kāmavitakkehi khajjati kāmapariyesanāya ussuko. </span><br> <span class=sujato>If an elder, though eighty, ninety, or a hundred years old, still dwells in the midst of sensual pleasures, enjoying them, consumed by thoughts of them, burning with fever for them, and eagerly seeking more, </span><br><p id=an2.38:2.3><span class=root>Atha kho so bālo na therotveva saṅkhyaṁ gacchati. </span><br> <span class=sujato>they are reckoned as a child, not a senior. </span><br><p id=an2.38:2.4><span class=root>Daharo cepi, brāhmaṇa, hoti yuvā susukāḷakeso bhadrena yobbanena samannāgato paṭhamena vayasā. </span><br> <span class=sujato>If a youth, young, with pristine black hair, blessed with youth, in the prime of life, </span><br><p id=an2.38:2.5><span class=root>So ca na kāme paribhuñjati na kāmamajjhāvasati, na kāmapariḷāhena pariḍayhati, na kāmavitakkehi khajjati, na kāmapariyesanāya ussuko. </span><br> <span class=sujato>does not dwell in the midst of sensual pleasures, enjoying them, consumed by thoughts of them, burning with fever for them, and eagerly seeking more, </span><br><p id=an2.38:2.6><span class=root>Atha kho so paṇḍito therotveva saṅkhyaṁ gacchatī”ti. </span><br> <span class=sujato>they are reckoned as astute, a senior.” </span><br><p id=an2.38:3.1><span class=root>Evaṁ vutte, kandarāyano brāhmaṇo uṭṭhāyāsanā ekaṁsaṁ uttarāsaṅgaṁ karitvā daharānaṁ sataṁ bhikkhūnaṁ pāde sirasā vandati: </span><br> <span class=sujato>When this was said, the brahmin Kandarāyana got up from his seat, placed his robe over one shoulder, and bowed with his head at the feet of the young mendicants, saying, </span><br><p id=an2.38:3.2><span class=root>“vuddhā bhavanto, vuddhabhūmiyaṁ ṭhitā. </span><br> <span class=sujato>“The good fellows are elders, at the stage of the elder; </span><br><p id=an2.38:3.3><span class=root>Daharā mayaṁ, daharabhūmiyaṁ ṭhitā”ti. </span><br> <span class=sujato>we are youths, at the stage of youth. </span><br><p id=an2.38:4.1><span class=root>“Abhikkantaṁ, bho kaccāna …pe… upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti. </span><br> <span class=sujato>Excellent, worthy Kaccāna! … From this day forth, may the worthy Kaccāna remember me as a lay follower who has gone for refuge for life.” </span><br><p id=an2.39:1.0><span class=root>39 </span><br><p id=an2.39:1.1><span class=root>“Yasmiṁ, bhikkhave, samaye corā balavanto honti, rājāno tasmiṁ samaye dubbalā honti. </span><br> <span class=sujato>“At a time when bandits are strong, kings are weak. </span><br><p id=an2.39:1.2><span class=root>Tasmiṁ, bhikkhave, samaye rañño na phāsu hoti atiyātuṁ vā niyyātuṁ vā paccantime vā janapade anusaññātuṁ. </span><br> <span class=sujato>Then the king is not at ease when going out or coming back or when touring the provinces. </span><br><p id=an2.39:1.3><span class=root>Brāhmaṇagahapatikānampi tasmiṁ samaye na phāsu hoti atiyātuṁ vā niyyātuṁ vā bāhirāni vā kammantāni paṭivekkhituṁ. </span><br> <span class=sujato>The brahmins and householders, likewise, are not at ease when going out or coming back, or when inspecting their business activities. </span><br><p id=an2.39:1.4><span class=root>Evamevaṁ kho, bhikkhave, yasmiṁ samaye pāpabhikkhū balavanto honti, pesalā bhikkhū tasmiṁ samaye dubbalā honti. </span><br> <span class=sujato>In the same way, at a time when bad mendicants are strong, good-hearted mendicants are weak. </span><br><p id=an2.39:1.5><span class=root>Tasmiṁ, bhikkhave, samaye pesalā bhikkhū tuṇhībhūtā tuṇhībhūtāva saṅghamajjhe saṅkasāyanti paccantime vā janapade acchanti. </span><br> <span class=sujato>Then the good-hearted mendicants continually adhere to silence in the midst of the Saṅgha, or they stay in the borderlands. </span><br><p id=an2.39:1.6><span class=root>Tayidaṁ, bhikkhave, hoti bahujanāhitāya bahujanāsukhāya, bahuno janassa anatthāya ahitāya dukkhāya devamanussānaṁ. </span><br> <span class=sujato>This is for the detriment and suffering of the people, against the people, for the harm, detriment, and suffering of gods and humans. </span><br><p id=an2.39:2.1><span class=root>Yasmiṁ, bhikkhave, samaye rājāno balavanto honti, corā tasmiṁ samaye dubbalā honti. </span><br> <span class=sujato>At a time when kings are strong, bandits are weak. </span><br><p id=an2.39:2.2><span class=root>Tasmiṁ, bhikkhave, samaye rañño phāsu hoti atiyātuṁ vā niyyātuṁ vā paccantime vā janapade anusaññātuṁ. </span><br> <span class=sujato>Then the king is at ease when going out or coming back or when inspecting the provinces. </span><br><p id=an2.39:2.3><span class=root>Brāhmaṇagahapatikānampi tasmiṁ samaye phāsu hoti atiyātuṁ vā niyyātuṁ vā bāhirāni vā kammantāni paṭivekkhituṁ. </span><br> <span class=sujato>The brahmins and householders, likewise, are at ease when going out or coming back, or when inspecting their business activities. </span><br><p id=an2.39:2.4><span class=root>Evamevaṁ kho, bhikkhave, yasmiṁ samaye pesalā bhikkhū balavanto honti, pāpabhikkhū tasmiṁ samaye dubbalā honti. </span><br> <span class=sujato>In the same way, at a time when good-hearted mendicants are strong, bad mendicants are weak. </span><br><p id=an2.39:2.5><span class=root>Tasmiṁ, bhikkhave, samaye pāpabhikkhū tuṇhībhūtā tuṇhībhūtāva saṅghamajjhe saṅkasāyanti, yena vā pana tena pakkamanti. </span><br> <span class=sujato>Then the bad mendicants continually adhere to silence in the midst of the Saṅgha, or they leave for some place or other. </span><br><p id=an2.39:2.6><span class=root>Tayidaṁ, bhikkhave, hoti bahujanahitāya bahujanasukhāya, bahuno janassa atthāya hitāya sukhāya devamanussānan”ti. </span><br> <span class=sujato>This is for the welfare and happiness of the people, for the people, for the benefit, welfare, and happiness of gods and humans.” </span><br><p id=an2.40:1.0><span class=root>40 </span><br><p id=an2.40:1.1><span class=root>“Dvinnāhaṁ, bhikkhave, micchāpaṭipattiṁ na vaṇṇemi, gihissa vā pabbajitassa vā. </span><br> <span class=sujato>“Mendicants, I don’t praise wrong practice for these two, for laypeople and renunciates. </span><br><p id=an2.40:1.2><span class=root>Gihī vā, bhikkhave, pabbajito vā micchāpaṭipanno micchāpaṭipattādhikaraṇahetu na ārādhako hoti ñāyaṁ dhammaṁ kusalaṁ. </span><br> <span class=sujato>Because of wrong practice, neither laypeople nor renunciates succeed in completing the system of the skillful teaching. </span><br><p id=an2.40:2.1><span class=root>Dvinnāhaṁ, bhikkhave, sammāpaṭipattiṁ vaṇṇemi, gihissa vā pabbajitassa vā. </span><br> <span class=sujato>I praise right practice for these two, for laypeople and renunciates. </span><br><p id=an2.40:2.2><span class=root>Gihī vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṁ dhammaṁ kusalan”ti. </span><br> <span class=sujato>Because of right practice, both laypeople and renunciates succeed in completing the system of the skillful teaching.” </span><br><p id=an2.41:1.0><span class=root>41 </span><br><p id=an2.41:1.1><span class=root>“Ye te, bhikkhave, bhikkhū duggahitehi suttantehi byañjanappatirūpakehi atthañca dhammañca paṭibāhanti te, bhikkhave, bhikkhū bahujanāhitāya paṭipannā bahujanāsukhāya, bahuno janassa anatthāya ahitāya dukkhāya devamanussānaṁ. </span><br> <span class=sujato>“Mendicants, by memorizing the discourses incorrectly, taking only a semblance of the phrasing, some mendicants shut out the meaning and the teaching. They act for the detriment and suffering of the people, against the people, for the harm, detriment, and suffering of gods and humans. </span><br><p id=an2.41:1.2><span class=root>Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpenti. </span><br> <span class=sujato>They create much wickedness and make the true teaching disappear. </span><br><p id=an2.41:2.1><span class=root>Ye te, bhikkhave, bhikkhū suggahitehi suttantehi byañjanappatirūpakehi atthañca dhammañca anulomenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ. </span><br> <span class=sujato>But by memorizing the discourses well, not taking only a semblance of the phrasing, some mendicants reinforce the meaning and the teaching. They act for the welfare and happiness of the people, for the people, for the benefit, welfare, and happiness of gods and humans. </span><br><p id=an2.41:2.2><span class=root>Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti. </span><br> <span class=sujato>They create much merit and make the true teaching continue.” </span><br><p id=an2.41:2.3><span class=root>Samacittavaggo catuttho. </span><br></main><footer class="container footer"><small><a href=/about/>Contact info</a></small></footer>