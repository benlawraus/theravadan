<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0100.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0099.html>Previous</a><a href=/canon/en/pli/ms/sutta/an/an0003/an0003P0101.html>Next</a></div><p><div class=verse-container id=an3.100:0.1><span>Aṅguttara Nikāya 3.100 </span><span class="translation sujato">Numbered Discourses 3.100 </span></div><p><div class=verse-container id=an3.100:0.2><span>10. Loṇakapallavagga </span><span class="translation sujato">10. A Lump of Salt </span></div><p><div class=verse-container id=an3.100:0.3><span class=big-bold>Loṇakapallasutta </span><span class="translation sujato">A Lump of Salt </span></div><p><div class=verse-container id=an3.100:1.1><span>“Yo, bhikkhave, evaṁ vadeyya: </span><span class="translation sujato">“Mendicants, suppose you say: </span></div><p><div class=verse-container id=an3.100:1.2><span>‘yathā yathāyaṁ puriso kammaṁ karoti tathā tathā taṁ paṭisaṁvediyatī’ti, evaṁ santaṁ, bhikkhave, brahmacariyavāso na hoti, okāso na paññāyati sammā dukkhassa antakiriyāya. </span><span class="translation sujato">‘No matter how this person performs a deed, they experience it the same way.’ This being so, the spiritual life could not be lived, and there’d be no chance of making a complete end of suffering. </span></div><p><div class=verse-container id=an3.100:1.3><span>Yo ca kho, bhikkhave, evaṁ vadeyya: </span><span class="translation sujato">Suppose you say: </span></div><p><div class=verse-container id=an3.100:1.4><span>‘yathā yathā vedanīyaṁ ayaṁ puriso kammaṁ karoti tathā tathāssa vipākaṁ paṭisaṁvediyatī’ti, evaṁ santaṁ, bhikkhave, brahmacariyavāso hoti, okāso paññāyati sammā dukkhassa antakiriyāya. </span><span class="translation sujato">‘No matter how this person performs a deed, they experience the result as it should be experienced.’ This being so, the spiritual life can be lived, and there is a chance of making a complete end of suffering. </span></div><p><div class=verse-container id=an3.100:1.5><span>Idha, bhikkhave, ekaccassa puggalassa appamattakampi pāpakammaṁ kataṁ tamenaṁ nirayaṁ upaneti. </span><span class="translation sujato">Take the case of a person who does a trivial bad deed, but it lands them in hell. </span></div><p><div class=verse-container id=an3.100:1.6><span>Idha pana, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><span class="translation sujato">Meanwhile, another person does the same trivial bad deed, but experiences it in this life, without even a bit left over, let alone a lot. </span></div><p><div class=verse-container id=an3.100:2.1><span>Kathaṁrūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti? </span><span class="translation sujato">What kind of person does a trivial bad deed, but it lands them in hell? </span></div><p><div class=verse-container id=an3.100:2.2><span>Idha pana, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span><span class="translation sujato">A person who hasn’t developed their physical endurance, ethics, mind, or wisdom. They’re small-minded and mean-spirited, living in suffering. </span></div><p><div class=verse-container id=an3.100:2.3><span>Evarūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti. </span><span class="translation sujato">That kind of person does a trivial bad deed, but it lands them in hell. </span></div><p><div class=verse-container id=an3.100:3.1><span>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span><span class="translation sujato">What kind of person does the same trivial bad deed, but experiences it in this life, without even a bit left over, let alone a lot? </span></div><p><div class=verse-container id=an3.100:3.2><span>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span><span class="translation sujato">A person who has developed their physical endurance, ethics, mind, and wisdom. They’re not small-minded, but are big-hearted, living without limits. </span></div><p><div class=verse-container id=an3.100:3.3><span>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><span class="translation sujato">That kind of person does the same trivial bad deed, but experiences it in this life, without even a bit left over, not to speak of a lot. </span></div><p><div class=verse-container id=an3.100:4.1><span>Seyyathāpi, bhikkhave, puriso loṇakapallaṁ paritte udakamallake pakkhipeyya. </span><span class="translation sujato">Suppose a person was to drop a lump of salt into a mug of water. </span></div><p><div class=verse-container id=an3.100:4.2><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=an3.100:4.3><span>api nu taṁ parittaṁ udakaṁ amunā loṇakapallena loṇaṁ assa apeyyan”ti? </span><span class="translation sujato">Would that mug of water become salty and undrinkable?” </span></div><p><div class=verse-container id=an3.100:4.4><span>“Evaṁ, bhante”. </span><span class="translation sujato">“Yes, sir. </span></div><p><div class=verse-container id=an3.100:4.5><span>“Taṁ kissa hetu”? </span><span class="translation sujato">Why is that? </span></div><p><div class=verse-container id=an3.100:4.6><span>“Aduñhi, bhante, parittaṁ udakakapallake udakaṁ, taṁ amunā loṇakapallena loṇaṁ assa apeyyan”ti. </span><span class="translation sujato">Because there is only a little water in the bowl.” </span></div><p><div class=verse-container id=an3.100:4.7><span>“Seyyathāpi, bhikkhave, puriso loṇakapallakaṁ gaṅgāya nadiyā pakkhipeyya. </span><span class="translation sujato">“Suppose a person was to drop a lump of salt into the Ganges river. </span></div><p><div class=verse-container id=an3.100:4.8><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=an3.100:4.9><span>api nu sā gaṅgā nadī amunā loṇakapallena loṇaṁ assa apeyyā”ti? </span><span class="translation sujato">Would the Ganges river become salty and undrinkable?” </span></div><p><div class=verse-container id=an3.100:4.10><span>“No hetaṁ, bhante”. </span><span class="translation sujato">“No, sir. </span></div><p><div class=verse-container id=an3.100:4.11><span>“Taṁ kissa hetu”? </span><span class="translation sujato">Why is that? </span></div><p><div class=verse-container id=an3.100:4.12><span>“Asu hi, bhante, gaṅgāya nadiyā mahā udakakkhandho so amunā loṇakapallena loṇo na assa apeyyo”ti. </span><span class="translation sujato">Because the Ganges river is a vast mass of water.” </span></div><p><div class=verse-container id=an3.100:5.1><span>“Evamevaṁ kho, bhikkhave, idhekaccassa puggalassa appamattakampi pāpakammaṁ kataṁ tamenaṁ nirayaṁ upaneti. </span><span class="translation sujato">“This is how it is in the case of a person who does a trivial bad deed, but it lands them in hell. </span></div><p><div class=verse-container id=an3.100:5.2><span>Idha, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><span class="translation sujato">Meanwhile, another person does the same trivial bad deed, but experiences it in this life, without even a bit left over, not to speak of a lot. … </span></div><p><div class=verse-container id=an3.100:6.1><span>Kathaṁrūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti? </span></div><p><div class=verse-container id=an3.100:6.2><span>Idha, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span></div><p><div class=verse-container id=an3.100:6.3><span>Evarūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti. </span></div><p><div class=verse-container id=an3.100:7.1><span>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span></div><p><div class=verse-container id=an3.100:7.2><span>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span></div><p><div class=verse-container id=an3.100:7.3><span>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span></div><p><div class=verse-container id=an3.100:8.1><span>Idha, bhikkhave, ekacco aḍḍhakahāpaṇenapi bandhanaṁ nigacchati, kahāpaṇenapi bandhanaṁ nigacchati, kahāpaṇasatenapi bandhanaṁ nigacchati. </span><span class="translation sujato">Take the case of a person who is thrown in jail for stealing half a dollar, a dollar, or a hundred dollars. </span></div><p><div class=verse-container id=an3.100:8.2><span>Idha, bhikkhave, ekacco aḍḍhakahāpaṇenapi na bandhanaṁ nigacchati, kahāpaṇenapi na bandhanaṁ nigacchati, kahāpaṇasatenapi na bandhanaṁ nigacchati. </span><span class="translation sujato">While another person isn’t thrown in jail for stealing half a dollar, a dollar, or a hundred dollars. </span></div><p><div class=verse-container id=an3.100:9.1><span>Kathaṁrūpo, bhikkhave, aḍḍhakahāpaṇenapi bandhanaṁ nigacchati, kahāpaṇenapi bandhanaṁ nigacchati, kahāpaṇasatenapi bandhanaṁ nigacchati? </span><span class="translation sujato">What kind of person is thrown in jail for stealing half a dollar, a dollar, or a hundred dollars? </span></div><p><div class=verse-container id=an3.100:9.2><span>Idha, bhikkhave, ekacco daliddo hoti appassako appabhogo. </span><span class="translation sujato">A person who is poor, with few possessions and little wealth. </span></div><p><div class=verse-container id=an3.100:9.3><span>Evarūpo, bhikkhave, aḍḍhakahāpaṇenapi bandhanaṁ nigacchati, kahāpaṇenapi bandhanaṁ nigacchati, kahāpaṇasatenapi bandhanaṁ nigacchati. </span><span class="translation sujato">That kind of person is thrown in jail for stealing half a dollar, a dollar, or a hundred dollars. </span></div><p><div class=verse-container id=an3.100:10.1><span>Kathaṁrūpo, bhikkhave, aḍḍhakahāpaṇenapi na bandhanaṁ nigacchati, kahāpaṇenapi na bandhanaṁ nigacchati, kahāpaṇasatenapi na bandhanaṁ nigacchati? </span><span class="translation sujato">What kind of person isn’t thrown in jail for stealing half a dollar, a dollar, or a hundred dollars? </span></div><p><div class=verse-container id=an3.100:10.2><span>Idha, bhikkhave, ekacco aḍḍho hoti mahaddhano mahābhogo. </span><span class="translation sujato">A person who is rich, affluent, and wealthy. </span></div><p><div class=verse-container id=an3.100:10.3><span>Evarūpo, bhikkhave, aḍḍhakahāpaṇenapi na bandhanaṁ nigacchati, kahāpaṇenapi na bandhanaṁ nigacchati, kahāpaṇasatenapi na bandhanaṁ nigacchati. </span><span class="translation sujato">That kind of person isn’t thrown in jail for stealing half a dollar, a dollar, or a hundred dollars. </span></div><p><div class=verse-container id=an3.100:10.4><span>Evamevaṁ kho, bhikkhave, idhekaccassa puggalassa appamattakaṁ pāpakammaṁ kataṁ. </span><span class="translation sujato">This is how it is in the case of a person who does a trivial bad deed, but they go to hell. </span></div><p><div class=verse-container id=an3.100:10.5><span>Tamenaṁ nirayaṁ upaneti. </span></div><p><div class=verse-container id=an3.100:10.6><span>Idha, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><span class="translation sujato">Meanwhile, another person does the same trivial bad deed, but experiences it in this life, without even a bit left over, not to speak of a lot. … </span></div><p><div class=verse-container id=an3.100:11.1><span>Kathaṁrūpassa, bhikkhave, puggalassa appamattakaṁ pāpakammaṁ kataṁ, tamenaṁ nirayaṁ upaneti? </span></div><p><div class=verse-container id=an3.100:11.2><span>Idha, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span></div><p><div class=verse-container id=an3.100:11.3><span>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ tamenaṁ nirayaṁ upaneti. </span></div><p><div class=verse-container id=an3.100:12.1><span>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span></div><p><div class=verse-container id=an3.100:12.2><span>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span></div><p><div class=verse-container id=an3.100:12.3><span>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span></div><p><div class=verse-container id=an3.100:13.1><span>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span></div><p><div class=verse-container id=an3.100:13.2><span>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span></div><p><div class=verse-container id=an3.100:13.3><span>Seyyathāpi, bhikkhave, orabbhiko vā urabbhaghātako vā appekaccaṁ urabbhaṁ adinnaṁ ādiyamānaṁ pahoti hantuṁ vā bandhituṁ vā jāpetuṁ vā yathāpaccayaṁ vā kātuṁ, appekaccaṁ urabbhaṁ adinnaṁ ādiyamānaṁ nappahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><span class="translation sujato">It’s like a sheep dealer or butcher. They can execute, jail, fine, or otherwise punish one person who steals from them, but not another. </span></div><p><div class=verse-container id=an3.100:14.1><span>Kathaṁrūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ pahoti hantuṁ vā bandhituṁ vā jāpetuṁ vā yathāpaccayaṁ vā kātuṁ? </span><span class="translation sujato">What kind of person can they punish? </span></div><p><div class=verse-container id=an3.100:14.2><span>Idha, bhikkhave, ekacco daliddo hoti appassako appabhogo. </span><span class="translation sujato">A person who is poor, with few possessions and little wealth. </span></div><p><div class=verse-container id=an3.100:14.3><span>Evarūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ pahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><span class="translation sujato">That’s the kind of person they can punish. </span></div><p><div class=verse-container id=an3.100:15.1><span>Kathaṁrūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ nappahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><span class="translation sujato">What kind of person can’t they punish? </span></div><p><div class=verse-container id=an3.100:15.2><span>Idha, bhikkhave, ekacco aḍḍho hoti mahaddhano mahābhogo rājā vā rājamahāmatto vā. </span><span class="translation sujato">A ruler or their chief minister who is rich, affluent, and wealthy. </span></div><p><div class=verse-container id=an3.100:15.3><span>Evarūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ nappahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><span class="translation sujato">That’s the kind of person they can’t punish. </span></div><p><div class=verse-container id=an3.100:15.4><span>Aññadatthu pañjalikova naṁ yācati: </span><span class="translation sujato">In fact, all they can do is raise their joined palms and ask: </span></div><p><div class=verse-container id=an3.100:15.5><span>‘dehi me, mārisa, urabbhaṁ vā urabbhadhanaṁ vā’ti. </span><span class="translation sujato">‘Please, good fellow, give me my sheep or pay me for it.’ </span></div><p><div class=verse-container id=an3.100:15.6><span>Evamevaṁ kho, bhikkhave, idhekaccassa puggalassa tādisaṁyeva appamattakampi pāpakammaṁ kataṁ tamenaṁ nirayaṁ upaneti. </span><span class="translation sujato">This is how it is in the case of a person who does a trivial bad deed, but it lands them in hell. </span></div><p><div class=verse-container id=an3.100:15.7><span>Idha pana, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><span class="translation sujato">Meanwhile, another person does the same trivial bad deed, but experiences it in this life, without even a bit left over, not to speak of a lot. … </span></div><p><div class=verse-container id=an3.100:16.1><span>Kathaṁrūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti? </span></div><p><div class=verse-container id=an3.100:16.2><span>Idha, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span></div><p><div class=verse-container id=an3.100:16.3><span>Evarūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti. </span></div><p><div class=verse-container id=an3.100:17.1><span>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span></div><p><div class=verse-container id=an3.100:17.2><span>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span></div><p><div class=verse-container id=an3.100:17.3><span>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span></div><p><div class=verse-container id=an3.100:18.1><span>Yo, bhikkhave, evaṁ vadeyya: </span><span class="translation sujato">Mendicants, suppose you say: </span></div><p><div class=verse-container id=an3.100:18.2><span>‘yathā yathāyaṁ puriso kammaṁ karoti tathā tathā taṁ paṭisaṁvedetī’ti, evaṁ santaṁ, bhikkhave, brahmacariyavāso na hoti, okāso na paññāyati sammā dukkhassa antakiriyāya. </span><span class="translation sujato">‘No matter how this person performs a deed, they experience it the same way.’ This being so, the spiritual life could not be lived, and there’d be no chance of making a complete end of suffering. </span></div><p><div class=verse-container id=an3.100:18.3><span>Yo ca kho, bhikkhave, evaṁ vadeyya: </span><span class="translation sujato">Suppose you say: </span></div><p><div class=verse-container id=an3.100:18.4><span>‘yathā yathā vedanīyaṁ ayaṁ puriso kammaṁ karoti tathā tathā tassa vipākaṁ paṭisaṁvedetī’ti, evaṁ santaṁ, bhikkhave, brahmacariyavāso hoti, okāso paññāyati sammā dukkhassa antakiriyāyā”ti. </span><span class="translation sujato">‘No matter how this person performs a deed, they experience the result as it should be experienced.’ This being so, the spiritual life can be lived, and there is a chance of making a complete end of suffering.” </span></div><p><div class=verse-container id=an3.100:18.5><span>Navamaṁ. </span></div><div class=flex-between><a href=/canon/en/pli/ms/sutta/an/an0003/an0003P0099.html>Previous</a><a href=/canon/en/pli/ms/sutta/an/an0003/an0003P0101.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>