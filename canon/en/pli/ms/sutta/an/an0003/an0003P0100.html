<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0100.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0099.html>Previous</a><a href=/canon/en/pli/ms/sutta/an/an0003/an0003P0101.html>Next</a></div><p id=an3.100:0.1><span class=root>Aṅguttara Nikāya 3.100 </span><br> <span class=sujato>Numbered Discourses 3.100 </span><br><p id=an3.100:0.2><span class=root>10. Loṇakapallavagga </span><br> <span class=sujato>10. A Lump of Salt </span><br><p id=an3.100:0.3><span class="root big-bold">Loṇakapallasutta </span><br> <span class=sujato>A Lump of Salt </span><br><p id=an3.100:1.1><span class=root>“Yo, bhikkhave, evaṁ vadeyya: </span><br> <span class=sujato>“Mendicants, suppose you say: </span><br><p id=an3.100:1.2><span class=root>‘yathā yathāyaṁ puriso kammaṁ karoti tathā tathā taṁ paṭisaṁvediyatī’ti, evaṁ santaṁ, bhikkhave, brahmacariyavāso na hoti, okāso na paññāyati sammā dukkhassa antakiriyāya. </span><br> <span class=sujato>‘No matter how this person performs a deed, they experience it the same way.’ This being so, the spiritual life could not be lived, and there’d be no chance of making a complete end of suffering. </span><br><p id=an3.100:1.3><span class=root>Yo ca kho, bhikkhave, evaṁ vadeyya: </span><br> <span class=sujato>Suppose you say: </span><br><p id=an3.100:1.4><span class=root>‘yathā yathā vedanīyaṁ ayaṁ puriso kammaṁ karoti tathā tathāssa vipākaṁ paṭisaṁvediyatī’ti, evaṁ santaṁ, bhikkhave, brahmacariyavāso hoti, okāso paññāyati sammā dukkhassa antakiriyāya. </span><br> <span class=sujato>‘No matter how this person performs a deed, they experience the result as it should be experienced.’ This being so, the spiritual life can be lived, and there is a chance of making a complete end of suffering. </span><br><p id=an3.100:1.5><span class=root>Idha, bhikkhave, ekaccassa puggalassa appamattakampi pāpakammaṁ kataṁ tamenaṁ nirayaṁ upaneti. </span><br> <span class=sujato>Take the case of a person who does a trivial bad deed, but it lands them in hell. </span><br><p id=an3.100:1.6><span class=root>Idha pana, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br> <span class=sujato>Meanwhile, another person does the same trivial bad deed, but experiences it in this life, without even a bit left over, let alone a lot. </span><br><p id=an3.100:2.1><span class=root>Kathaṁrūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti? </span><br> <span class=sujato>What kind of person does a trivial bad deed, but it lands them in hell? </span><br><p id=an3.100:2.2><span class=root>Idha pana, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span><br> <span class=sujato>A person who hasn’t developed their physical endurance, ethics, mind, or wisdom. They’re small-minded and mean-spirited, living in suffering. </span><br><p id=an3.100:2.3><span class=root>Evarūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti. </span><br> <span class=sujato>That kind of person does a trivial bad deed, but it lands them in hell. </span><br><p id=an3.100:3.1><span class=root>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span><br> <span class=sujato>What kind of person does the same trivial bad deed, but experiences it in this life, without even a bit left over, let alone a lot? </span><br><p id=an3.100:3.2><span class=root>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span><br> <span class=sujato>A person who has developed their physical endurance, ethics, mind, and wisdom. They’re not small-minded, but are big-hearted, living without limits. </span><br><p id=an3.100:3.3><span class=root>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br> <span class=sujato>That kind of person does the same trivial bad deed, but experiences it in this life, without even a bit left over, not to speak of a lot. </span><br><p id=an3.100:4.1><span class=root>Seyyathāpi, bhikkhave, puriso loṇakapallaṁ paritte udakamallake pakkhipeyya. </span><br> <span class=sujato>Suppose a person was to drop a lump of salt into a mug of water. </span><br><p id=an3.100:4.2><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=an3.100:4.3><span class=root>api nu taṁ parittaṁ udakaṁ amunā loṇakapallena loṇaṁ assa apeyyan”ti? </span><br> <span class=sujato>Would that mug of water become salty and undrinkable?” </span><br><p id=an3.100:4.4><span class=root>“Evaṁ, bhante”. </span><br> <span class=sujato>“Yes, sir. </span><br><p id=an3.100:4.5><span class=root>“Taṁ kissa hetu”? </span><br> <span class=sujato>Why is that? </span><br><p id=an3.100:4.6><span class=root>“Aduñhi, bhante, parittaṁ udakakapallake udakaṁ, taṁ amunā loṇakapallena loṇaṁ assa apeyyan”ti. </span><br> <span class=sujato>Because there is only a little water in the bowl.” </span><br><p id=an3.100:4.7><span class=root>“Seyyathāpi, bhikkhave, puriso loṇakapallakaṁ gaṅgāya nadiyā pakkhipeyya. </span><br> <span class=sujato>“Suppose a person was to drop a lump of salt into the Ganges river. </span><br><p id=an3.100:4.8><span class=root>Taṁ kiṁ maññatha, bhikkhave, </span><br> <span class=sujato>What do you think, mendicants? </span><br><p id=an3.100:4.9><span class=root>api nu sā gaṅgā nadī amunā loṇakapallena loṇaṁ assa apeyyā”ti? </span><br> <span class=sujato>Would the Ganges river become salty and undrinkable?” </span><br><p id=an3.100:4.10><span class=root>“No hetaṁ, bhante”. </span><br> <span class=sujato>“No, sir. </span><br><p id=an3.100:4.11><span class=root>“Taṁ kissa hetu”? </span><br> <span class=sujato>Why is that? </span><br><p id=an3.100:4.12><span class=root>“Asu hi, bhante, gaṅgāya nadiyā mahā udakakkhandho so amunā loṇakapallena loṇo na assa apeyyo”ti. </span><br> <span class=sujato>Because the Ganges river is a vast mass of water.” </span><br><p id=an3.100:5.1><span class=root>“Evamevaṁ kho, bhikkhave, idhekaccassa puggalassa appamattakampi pāpakammaṁ kataṁ tamenaṁ nirayaṁ upaneti. </span><br> <span class=sujato>“This is how it is in the case of a person who does a trivial bad deed, but it lands them in hell. </span><br><p id=an3.100:5.2><span class=root>Idha, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br> <span class=sujato>Meanwhile, another person does the same trivial bad deed, but experiences it in this life, without even a bit left over, not to speak of a lot. … </span><br><p id=an3.100:6.1><span class=root>Kathaṁrūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti? </span><br><p id=an3.100:6.2><span class=root>Idha, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span><br><p id=an3.100:6.3><span class=root>Evarūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti. </span><br><p id=an3.100:7.1><span class=root>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span><br><p id=an3.100:7.2><span class=root>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span><br><p id=an3.100:7.3><span class=root>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br><p id=an3.100:8.1><span class=root>Idha, bhikkhave, ekacco aḍḍhakahāpaṇenapi bandhanaṁ nigacchati, kahāpaṇenapi bandhanaṁ nigacchati, kahāpaṇasatenapi bandhanaṁ nigacchati. </span><br> <span class=sujato>Take the case of a person who is thrown in jail for stealing half a dollar, a dollar, or a hundred dollars. </span><br><p id=an3.100:8.2><span class=root>Idha, bhikkhave, ekacco aḍḍhakahāpaṇenapi na bandhanaṁ nigacchati, kahāpaṇenapi na bandhanaṁ nigacchati, kahāpaṇasatenapi na bandhanaṁ nigacchati. </span><br> <span class=sujato>While another person isn’t thrown in jail for stealing half a dollar, a dollar, or a hundred dollars. </span><br><p id=an3.100:9.1><span class=root>Kathaṁrūpo, bhikkhave, aḍḍhakahāpaṇenapi bandhanaṁ nigacchati, kahāpaṇenapi bandhanaṁ nigacchati, kahāpaṇasatenapi bandhanaṁ nigacchati? </span><br> <span class=sujato>What kind of person is thrown in jail for stealing half a dollar, a dollar, or a hundred dollars? </span><br><p id=an3.100:9.2><span class=root>Idha, bhikkhave, ekacco daliddo hoti appassako appabhogo. </span><br> <span class=sujato>A person who is poor, with few possessions and little wealth. </span><br><p id=an3.100:9.3><span class=root>Evarūpo, bhikkhave, aḍḍhakahāpaṇenapi bandhanaṁ nigacchati, kahāpaṇenapi bandhanaṁ nigacchati, kahāpaṇasatenapi bandhanaṁ nigacchati. </span><br> <span class=sujato>That kind of person is thrown in jail for stealing half a dollar, a dollar, or a hundred dollars. </span><br><p id=an3.100:10.1><span class=root>Kathaṁrūpo, bhikkhave, aḍḍhakahāpaṇenapi na bandhanaṁ nigacchati, kahāpaṇenapi na bandhanaṁ nigacchati, kahāpaṇasatenapi na bandhanaṁ nigacchati? </span><br> <span class=sujato>What kind of person isn’t thrown in jail for stealing half a dollar, a dollar, or a hundred dollars? </span><br><p id=an3.100:10.2><span class=root>Idha, bhikkhave, ekacco aḍḍho hoti mahaddhano mahābhogo. </span><br> <span class=sujato>A person who is rich, affluent, and wealthy. </span><br><p id=an3.100:10.3><span class=root>Evarūpo, bhikkhave, aḍḍhakahāpaṇenapi na bandhanaṁ nigacchati, kahāpaṇenapi na bandhanaṁ nigacchati, kahāpaṇasatenapi na bandhanaṁ nigacchati. </span><br> <span class=sujato>That kind of person isn’t thrown in jail for stealing half a dollar, a dollar, or a hundred dollars. </span><br><p id=an3.100:10.4><span class=root>Evamevaṁ kho, bhikkhave, idhekaccassa puggalassa appamattakaṁ pāpakammaṁ kataṁ. </span><br> <span class=sujato>This is how it is in the case of a person who does a trivial bad deed, but they go to hell. </span><br><p id=an3.100:10.5><span class=root>Tamenaṁ nirayaṁ upaneti. </span><br><p id=an3.100:10.6><span class=root>Idha, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br> <span class=sujato>Meanwhile, another person does the same trivial bad deed, but experiences it in this life, without even a bit left over, not to speak of a lot. … </span><br><p id=an3.100:11.1><span class=root>Kathaṁrūpassa, bhikkhave, puggalassa appamattakaṁ pāpakammaṁ kataṁ, tamenaṁ nirayaṁ upaneti? </span><br><p id=an3.100:11.2><span class=root>Idha, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span><br><p id=an3.100:11.3><span class=root>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ tamenaṁ nirayaṁ upaneti. </span><br><p id=an3.100:12.1><span class=root>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span><br><p id=an3.100:12.2><span class=root>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span><br><p id=an3.100:12.3><span class=root>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br><p id=an3.100:13.1><span class=root>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span><br><p id=an3.100:13.2><span class=root>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br><p id=an3.100:13.3><span class=root>Seyyathāpi, bhikkhave, orabbhiko vā urabbhaghātako vā appekaccaṁ urabbhaṁ adinnaṁ ādiyamānaṁ pahoti hantuṁ vā bandhituṁ vā jāpetuṁ vā yathāpaccayaṁ vā kātuṁ, appekaccaṁ urabbhaṁ adinnaṁ ādiyamānaṁ nappahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><br> <span class=sujato>It’s like a sheep dealer or butcher. They can execute, jail, fine, or otherwise punish one person who steals from them, but not another. </span><br><p id=an3.100:14.1><span class=root>Kathaṁrūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ pahoti hantuṁ vā bandhituṁ vā jāpetuṁ vā yathāpaccayaṁ vā kātuṁ? </span><br> <span class=sujato>What kind of person can they punish? </span><br><p id=an3.100:14.2><span class=root>Idha, bhikkhave, ekacco daliddo hoti appassako appabhogo. </span><br> <span class=sujato>A person who is poor, with few possessions and little wealth. </span><br><p id=an3.100:14.3><span class=root>Evarūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ pahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><br> <span class=sujato>That’s the kind of person they can punish. </span><br><p id=an3.100:15.1><span class=root>Kathaṁrūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ nappahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><br> <span class=sujato>What kind of person can’t they punish? </span><br><p id=an3.100:15.2><span class=root>Idha, bhikkhave, ekacco aḍḍho hoti mahaddhano mahābhogo rājā vā rājamahāmatto vā. </span><br> <span class=sujato>A ruler or their chief minister who is rich, affluent, and wealthy. </span><br><p id=an3.100:15.3><span class=root>Evarūpaṁ, bhikkhave, orabbhiko vā urabbhaghātako vā urabbhaṁ adinnaṁ ādiyamānaṁ nappahoti hantuṁ vā bandhituṁ vā jāpetuṁ vā yathāpaccayaṁ vā kātuṁ. </span><br> <span class=sujato>That’s the kind of person they can’t punish. </span><br><p id=an3.100:15.4><span class=root>Aññadatthu pañjalikova naṁ yācati: </span><br> <span class=sujato>In fact, all they can do is raise their joined palms and ask: </span><br><p id=an3.100:15.5><span class=root>‘dehi me, mārisa, urabbhaṁ vā urabbhadhanaṁ vā’ti. </span><br> <span class=sujato>‘Please, good fellow, give me my sheep or pay me for it.’ </span><br><p id=an3.100:15.6><span class=root>Evamevaṁ kho, bhikkhave, idhekaccassa puggalassa tādisaṁyeva appamattakampi pāpakammaṁ kataṁ tamenaṁ nirayaṁ upaneti. </span><br> <span class=sujato>This is how it is in the case of a person who does a trivial bad deed, but it lands them in hell. </span><br><p id=an3.100:15.7><span class=root>Idha pana, bhikkhave, ekaccassa puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br> <span class=sujato>Meanwhile, another person does the same trivial bad deed, but experiences it in this life, without even a bit left over, not to speak of a lot. … </span><br><p id=an3.100:16.1><span class=root>Kathaṁrūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti? </span><br><p id=an3.100:16.2><span class=root>Idha, bhikkhave, ekacco puggalo abhāvitakāyo hoti abhāvitasīlo abhāvitacitto abhāvitapañño paritto appātumo appadukkhavihārī. </span><br><p id=an3.100:16.3><span class=root>Evarūpassa, bhikkhave, puggalassa appamattakampi pāpakammaṁ kataṁ tamenaṁ nirayaṁ upaneti. </span><br><p id=an3.100:17.1><span class=root>Kathaṁrūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva? </span><br><p id=an3.100:17.2><span class=root>Idha, bhikkhave, ekacco puggalo bhāvitakāyo hoti bhāvitasīlo bhāvitacitto bhāvitapañño aparitto mahatto appamāṇavihārī. </span><br><p id=an3.100:17.3><span class=root>Evarūpassa, bhikkhave, puggalassa tādisaṁyeva appamattakaṁ pāpakammaṁ kataṁ diṭṭhadhammavedanīyaṁ hoti, nāṇupi khāyati, kiṁ bahudeva. </span><br><p id=an3.100:18.1><span class=root>Yo, bhikkhave, evaṁ vadeyya: </span><br> <span class=sujato>Mendicants, suppose you say: </span><br><p id=an3.100:18.2><span class=root>‘yathā yathāyaṁ puriso kammaṁ karoti tathā tathā taṁ paṭisaṁvedetī’ti, evaṁ santaṁ, bhikkhave, brahmacariyavāso na hoti, okāso na paññāyati sammā dukkhassa antakiriyāya. </span><br> <span class=sujato>‘No matter how this person performs a deed, they experience it the same way.’ This being so, the spiritual life could not be lived, and there’d be no chance of making a complete end of suffering. </span><br><p id=an3.100:18.3><span class=root>Yo ca kho, bhikkhave, evaṁ vadeyya: </span><br> <span class=sujato>Suppose you say: </span><br><p id=an3.100:18.4><span class=root>‘yathā yathā vedanīyaṁ ayaṁ puriso kammaṁ karoti tathā tathā tassa vipākaṁ paṭisaṁvedetī’ti, evaṁ santaṁ, bhikkhave, brahmacariyavāso hoti, okāso paññāyati sammā dukkhassa antakiriyāyā”ti. </span><br> <span class=sujato>‘No matter how this person performs a deed, they experience the result as it should be experienced.’ This being so, the spiritual life can be lived, and there is a chance of making a complete end of suffering.” </span><br><p id=an3.100:18.5><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>