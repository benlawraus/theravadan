<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0036.html>Deutsch</a> , <a href=/canon/es/pli/ms/sutta/an/an0003/an0003P0036.html>Español</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0035.html>Previous</a><a href=/canon/en/pli/ms/sutta/an/an0003/an0003P0037.html>Next</a></div><p><div class=verse-container id=an3.36:0.1><span>Aṅguttara Nikāya 3.36 </span><span class="translation sujato">Numbered Discourses 3.36 </span></div><p><div class=verse-container id=an3.36:0.2><span>4. Devadūtavagga </span><span class="translation sujato">4. Messengers of the Gods </span></div><p><div class=verse-container id=an3.36:0.3><span class=big-bold>Devadūtasutta </span><span class="translation sujato">Messengers of the Gods </span></div><p><div class=verse-container id=an3.36:1.1><span>“Tīṇimāni, bhikkhave, devadūtāni. </span><span class="translation sujato">“There are, mendicants, these three messengers of the gods. </span></div><p><div class=verse-container id=an3.36:1.2><span>Katamāni tīṇi? </span><span class="translation sujato">What three? </span></div><p><div class=verse-container id=an3.36:1.3><span>Idha, bhikkhave, ekacco kāyena duccaritaṁ carati, vācāya duccaritaṁ carati, manasā duccaritaṁ carati. </span><span class="translation sujato">Firstly, someone does bad things by way of body, speech, and mind. </span></div><p><div class=verse-container id=an3.36:1.4><span>So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><span class="translation sujato">When their body breaks up, after death, they’re reborn in a place of loss, a bad place, the underworld, hell. </span></div><p><div class=verse-container id=an3.36:1.5><span>Tamenaṁ, bhikkhave, nirayapālā nānābāhāsu gahetvā yamassa rañño dassenti: </span><span class="translation sujato">The wardens of hell take them by the arms and present them to King Yama, saying: </span></div><p><div class=verse-container id=an3.36:1.6><span>‘ayaṁ, deva, puriso amatteyyo apetteyyo asāmañño abrahmañño, na kule jeṭṭhāpacāyī. </span><span class="translation sujato">‘Your Majesty, this person did not pay due respect to their mother and father, ascetics and brahmins, or honor the elders in the family. </span></div><p><div class=verse-container id=an3.36:1.7><span>Imassa devo daṇḍaṁ paṇetū’ti. </span><span class="translation sujato">May Your Majesty punish them!’ </span></div><p><div class=verse-container id=an3.36:2.1><span>Tamenaṁ, bhikkhave, yamo rājā paṭhamaṁ devadūtaṁ samanuyuñjati samanugāhati samanubhāsati: </span><span class="translation sujato">Then King Yama pursues, presses, and grills them about the first messenger of the gods: </span></div><p><div class=verse-container id=an3.36:2.2><span>‘ambho, purisa, na tvaṁ addasa manussesu paṭhamaṁ devadūtaṁ pātubhūtan’ti? </span><span class="translation sujato">‘Worthy man, did you not see the first messenger of the gods that appeared among human beings?’ </span></div><p><div class=verse-container id=an3.36:2.3><span>So evamāha: </span><span class="translation sujato">They say, </span></div><p><div class=verse-container id=an3.36:2.4><span>‘nāddasaṁ, bhante’ti. </span><span class="translation sujato">‘I saw nothing, sir.’ </span></div><p><div class=verse-container id=an3.36:3.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:3.2><span>‘ambho purisa, na tvaṁ addasa manussesu itthiṁ vā purisaṁ vā āsītikaṁ vā nāvutikaṁ vā vassasatikaṁ vā jātiyā jiṇṇaṁ gopānasivaṅkaṁ bhoggaṁ daṇḍaparāyaṇaṁ pavedhamānaṁ gacchantaṁ āturaṁ gatayobbanaṁ khaṇḍadantaṁ palitakesaṁ vilūnaṁ khallitasiraṁ valitaṁ tilakāhatagattan’ti? </span><span class="translation sujato">‘Worthy man, did you not see among human beings an elderly woman or a man—eighty, ninety, or a hundred years old—bent double, crooked, leaning on a staff, trembling as they walk, ailing, past their prime, with teeth broken, hair grey and scanty or bald, skin wrinkled, and limbs blotchy?’ </span></div><p><div class=verse-container id=an3.36:3.3><span>So evamāha: </span><span class="translation sujato">They say, </span></div><p><div class=verse-container id=an3.36:3.4><span>‘addasaṁ, bhante’ti. </span><span class="translation sujato">‘I saw that, sir.’ </span></div><p><div class=verse-container id=an3.36:4.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:4.2><span>‘ambho, purisa, tassa te viññussa sato mahallakassa na etadahosi—</span><span class="translation sujato">‘Worthy man, did it not occur to you—being sensible and mature—</span></div><p><div class=verse-container id=an3.36:4.3><span>ahampi khomhi jarādhammo jaraṁ anatīto, handāhaṁ kalyāṇaṁ karomi, kāyena vācāya manasā’ti? </span><span class="translation sujato">“I, too, am liable to grow old. I’m not exempt from old age. I’d better do good by way of body, speech, and mind”?’ </span></div><p><div class=verse-container id=an3.36:4.4><span>So evamāha: </span><span class="translation sujato">They say, </span></div><p><div class=verse-container id=an3.36:4.5><span>‘nāsakkhissaṁ, bhante. Pamādassaṁ, bhante’ti. </span><span class="translation sujato">‘I couldn’t, sir. I was negligent.’ </span></div><p><div class=verse-container id=an3.36:5.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:5.2><span>‘ambho, purisa, pamādatāya na kalyāṇamakāsi kāyena vācāya manasā. </span><span class="translation sujato">‘Worthy man, because you were negligent, you didn’t do good by way of body, speech, and mind. </span></div><p><div class=verse-container id=an3.36:5.3><span>Taggha tvaṁ, ambho purisa, tathā karissanti yathā taṁ pamattaṁ. </span><span class="translation sujato">Indeed, they’ll definitely punish you to fit your negligence. </span></div><p><div class=verse-container id=an3.36:5.4><span>Taṁ kho pana te etaṁ pāpakammaṁ neva mātarā kataṁ, na pitarā kataṁ, na bhātarā kataṁ, na bhaginiyā kataṁ, na mittāmaccehi kataṁ, na ñātisālohitehi kataṁ, na devatāhi kataṁ, na samaṇabrāhmaṇehi kataṁ; </span><span class="translation sujato">That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by the deities, or by ascetics and brahmins. </span></div><p><div class=verse-container id=an3.36:5.5><span>atha kho tayāvetaṁ pāpakammaṁ kataṁ, tvaññevetassa vipākaṁ paṭisaṁvedissasī’ti. </span><span class="translation sujato">That bad deed was done by you alone, and you alone will experience the result.’ </span></div><p><div class=verse-container id=an3.36:6.1><span>Tamenaṁ, bhikkhave, yamo rājā paṭhamaṁ devadūtaṁ samanuyuñjitvā samanugāhitvā samanubhāsitvā, dutiyaṁ devadūtaṁ samanuyuñjati samanugāhati samanubhāsati: </span><span class="translation sujato">Then King Yama grills them about the second messenger of the gods: </span></div><p><div class=verse-container id=an3.36:6.2><span>‘ambho purisa, na tvaṁ addasa manussesu dutiyaṁ devadūtaṁ pātubhūtan’ti? </span><span class="translation sujato">‘Worthy man, did you not see the second messenger of the gods that appeared among human beings?’ </span></div><p><div class=verse-container id=an3.36:6.3><span>So evamāha: </span><span class="translation sujato">They say, </span></div><p><div class=verse-container id=an3.36:6.4><span>‘nāddasaṁ, bhante’ti. </span><span class="translation sujato">‘I saw nothing, sir.’ </span></div><p><div class=verse-container id=an3.36:6.5><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:6.6><span>‘ambho purisa, na tvaṁ addasa manussesu itthiṁ vā purisaṁ vā ābādhikaṁ dukkhitaṁ bāḷhagilānaṁ, sake muttakarīse palipannaṁ semānaṁ, aññehi vuṭṭhāpiyamānaṁ, aññehi saṁvesiyamānan’ti? </span><span class="translation sujato">‘Worthy man, did you not see among human beings a woman or a man, sick, suffering, gravely ill, collapsed in their own urine and feces, being picked up by some and put down by others?’ </span></div><p><div class=verse-container id=an3.36:6.7><span>So evamāha: </span><span class="translation sujato">They say, </span></div><p><div class=verse-container id=an3.36:6.8><span>‘addasaṁ, bhante’ti. </span><span class="translation sujato">‘I saw that, sir.’ </span></div><p><div class=verse-container id=an3.36:7.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:7.2><span>‘ambho purisa, tassa te viññussa sato mahallakassa na etadahosi: </span><span class="translation sujato">‘Worthy man, did it not occur to you—being sensible and mature—</span></div><p><div class=verse-container id=an3.36:7.3><span>“ahampi khomhi byādhidhammo byādhiṁ anatīto, handāhaṁ kalyāṇaṁ karomi kāyena vācāya manasā”’ti? </span><span class="translation sujato">“I, too, am liable to become sick. I’m not exempt from sickness. I’d better do good by way of body, speech, and mind”?’ </span></div><p><div class=verse-container id=an3.36:7.4><span>So evamāha: </span><span class="translation sujato">They say, </span></div><p><div class=verse-container id=an3.36:7.5><span>‘nāsakkhissaṁ, bhante. Pamādassaṁ, bhante’ti. </span><span class="translation sujato">‘I couldn’t, sir. I was negligent.’ </span></div><p><div class=verse-container id=an3.36:8.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:8.2><span>‘ambho purisa, pamādatāya na kalyāṇamakāsi kāyena vācāya manasā. </span><span class="translation sujato">‘Worthy man, because you were negligent, you didn’t do good by way of body, speech, and mind. </span></div><p><div class=verse-container id=an3.36:8.3><span>Taggha tvaṁ, ambho purisa, tathā karissanti yathā taṁ pamattaṁ. </span><span class="translation sujato">Well, they’ll definitely punish you to fit your negligence. </span></div><p><div class=verse-container id=an3.36:8.4><span>Taṁ kho pana te etaṁ pāpakammaṁ neva mātarā kataṁ, na pitarā kataṁ, na bhātarā kataṁ, na bhaginiyā kataṁ, na mittāmaccehi kataṁ, na ñātisālohitehi kataṁ, na devatāhi kataṁ, na samaṇabrāhmaṇehi kataṁ; </span><span class="translation sujato">That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by the deities, or by ascetics and brahmins. </span></div><p><div class=verse-container id=an3.36:8.5><span>atha kho tayāvetaṁ pāpakammaṁ kataṁ. Tvaññevetassa vipākaṁ paṭisaṁvedissasī’ti. </span><span class="translation sujato">That bad deed was done by you alone, and you alone will experience the result.’ </span></div><p><div class=verse-container id=an3.36:9.1><span>Tamenaṁ, bhikkhave, yamo rājā dutiyaṁ devadūtaṁ samanuyuñjitvā samanugāhitvā samanubhāsitvā, tatiyaṁ devadūtaṁ samanuyuñjati samanugāhati samanubhāsati: </span><span class="translation sujato">Then King Yama grills them about the third messenger of the gods: </span></div><p><div class=verse-container id=an3.36:9.2><span>‘ambho purisa, na tvaṁ addasa manussesu tatiyaṁ devadūtaṁ pātubhūtan’ti? </span><span class="translation sujato">‘Worthy man, did you not see the third messenger of the gods that appeared among human beings?’ </span></div><p><div class=verse-container id=an3.36:9.3><span>So evamāha: </span><span class="translation sujato">They say, </span></div><p><div class=verse-container id=an3.36:9.4><span>‘nāddasaṁ, bhante’ti. </span><span class="translation sujato">‘I saw nothing, sir.’ </span></div><p><div class=verse-container id=an3.36:10.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:10.2><span>‘ambho purisa, na tvaṁ addasa manussesu itthiṁ vā purisaṁ vā ekāhamataṁ vā dvīhamataṁ vā tīhamataṁ vā uddhumātakaṁ vinīlakaṁ vipubbakajātan’ti? </span><span class="translation sujato">‘Worthy man, did you not see among human beings a woman or a man, dead for one, two, or three days, bloated, livid, and festering?’ </span></div><p><div class=verse-container id=an3.36:10.3><span>So evamāha: </span><span class="translation sujato">They say, </span></div><p><div class=verse-container id=an3.36:10.4><span>‘addasaṁ, bhante’ti. </span><span class="translation sujato">‘I saw that, sir.’ </span></div><p><div class=verse-container id=an3.36:11.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:11.2><span>‘ambho purisa, tassa te viññussa sato mahallakassa na etadahosi—</span><span class="translation sujato">‘Worthy man, did it not occur to you—being sensible and mature—</span></div><p><div class=verse-container id=an3.36:11.3><span>ahampi khomhi maraṇadhammo maraṇaṁ anatīto, handāhaṁ kalyāṇaṁ karomi kāyena vācāya manasā’ti? </span><span class="translation sujato">“I, too, am liable to die. I’m not exempt from death. I’d better do good by way of body, speech, and mind”?’ </span></div><p><div class=verse-container id=an3.36:11.4><span>So evamāha: </span><span class="translation sujato">They say, </span></div><p><div class=verse-container id=an3.36:11.5><span>‘nāsakkhissaṁ, bhante. Pamādassaṁ, bhante’ti. </span><span class="translation sujato">‘I couldn’t, sir. I was negligent.’ </span></div><p><div class=verse-container id=an3.36:12.1><span>Tamenaṁ, bhikkhave, yamo rājā evamāha: </span><span class="translation sujato">King Yama says to them, </span></div><p><div class=verse-container id=an3.36:12.2><span>‘ambho purisa, pamādatāya na kalyāṇamakāsi kāyena vācāya manasā. </span><span class="translation sujato">‘Worthy man, because you were negligent, you didn’t do good by way of body, speech, and mind. </span></div><p><div class=verse-container id=an3.36:12.3><span>Taggha tvaṁ, ambho purisa, tathā karissanti yathā taṁ pamattaṁ. </span><span class="translation sujato">Well, they’ll definitely punish you to fit your negligence. </span></div><p><div class=verse-container id=an3.36:12.4><span>Taṁ kho pana te etaṁ pāpakammaṁ neva mātarā kataṁ, na pitarā kataṁ, na bhātarā kataṁ, na bhaginiyā kataṁ, na mittāmaccehi kataṁ, na ñātisālohitehi kataṁ, na devatāhi kataṁ, na samaṇabrāhmaṇehi kataṁ; </span><span class="translation sujato">That bad deed wasn’t done by your mother, father, brother, or sister. It wasn’t done by friends and colleagues, by relatives and kin, by the deities, or by ascetics and brahmins. </span></div><p><div class=verse-container id=an3.36:12.5><span>atha kho tayāvetaṁ pāpakammaṁ kataṁ. Tvaññevetassa vipākaṁ paṭisaṁvedissasī’”ti. </span><span class="translation sujato">That bad deed was done by you alone, and you alone will experience the result.’ </span></div><p><div class=verse-container id=an3.36:13.1><span>Tamenaṁ, bhikkhave, yamo rājā tatiyaṁ devadūtaṁ samanuyuñjitvā samanugāhitvā samanubhāsitvā tuṇhī hoti. </span><span class="translation sujato">After grilling them about the third messenger of the gods, King Yama falls silent. </span></div><p><div class=verse-container id=an3.36:13.2><span>Tamenaṁ, bhikkhave, nirayapālā pañcavidhabandhanaṁ nāma kāraṇaṁ karonti. </span><span class="translation sujato">The wardens of hell punish them with the five-fold crucifixion. </span></div><p><div class=verse-container id=an3.36:13.3><span>Tattaṁ ayokhilaṁ hatthe gamenti. Tattaṁ ayokhilaṁ dutiyasmiṁ hatthe gamenti. Tattaṁ ayokhilaṁ pāde gamenti. Tattaṁ ayokhilaṁ dutiyasmiṁ pāde gamenti. Tattaṁ ayokhilaṁ majjhe urasmiṁ gamenti. </span><span class="translation sujato">They drive red-hot stakes through the hands and feet, and another in the middle of the chest. </span></div><p><div class=verse-container id=an3.36:13.4><span>So tattha dukkhā tibbā kharā kaṭukā vedanā vediyati, na ca tāva kālaṁ karoti yāva na taṁ pāpakammaṁ byantīhoti. </span><span class="translation sujato">And there they suffer painful, sharp, severe, acute feelings—but they don’t die until that bad deed is eliminated. </span></div><p><div class=verse-container id=an3.36:14.1><span>Tamenaṁ, bhikkhave, nirayapālā saṁvesetvā kudhārīhi tacchanti. </span><span class="translation sujato">The wardens of hell throw them down and hack them with axes. … </span></div><p><div class=verse-container id=an3.36:14.2><span>So tattha dukkhā tibbā kharā kaṭukā vedanā vediyati, na ca tāva kālaṁ karoti yāva na taṁ pāpakammaṁ byantīhoti. </span></div><p><div class=verse-container id=an3.36:15.1><span>Tamenaṁ, bhikkhave, nirayapālā uddhampādaṁ adhosiraṁ gahetvā vāsīhi tacchanti …pe… </span><span class="translation sujato">They hang them upside-down and hack them with hatchets. … </span></div><p><div class=verse-container id=an3.36:15.2><span>tamenaṁ, bhikkhave, nirayapālā rathe yojetvā ādittāya bhūmiyā sampajjalitāya sajotibhūtāya sārentipi paccāsārentipi …pe… </span><span class="translation sujato">They harness them to a chariot, and drive them back and forth across burning ground, blazing and glowing. … </span></div><p><div class=verse-container id=an3.36:15.3><span>tamenaṁ, bhikkhave, nirayapālā mahantaṁ aṅgārapabbataṁ ādittaṁ sampajjalitaṁ sajotibhūtaṁ āropentipi oropentipi …pe… </span><span class="translation sujato">They make them climb up and down a huge mountain of burning coals, blazing and glowing. … </span></div><p><div class=verse-container id=an3.36:15.4><span>tamenaṁ, bhikkhave, nirayapālā uddhampādaṁ adhosiraṁ gahetvā tattāya lohakumbhiyā pakkhipanti, ādittāya sampajjalitāya sajotibhūtāya. (…) </span><span class="translation sujato">The wardens of hell turn them upside down and throw them in a red-hot copper pot, burning, blazing, and glowing. </span></div><p><div class=verse-container id=an3.36:15.5><span>So tattha pheṇuddehakaṁ paccamāno sakimpi uddhaṁ gacchati, sakimpi adho gacchati, sakimpi tiriyaṁ gacchati. </span><span class="translation sujato">There they’re seared in boiling scum, and they’re swept up and down and round and round. </span></div><p><div class=verse-container id=an3.36:15.6><span>So tattha dukkhā tibbā kharā kaṭukā vedanā vediyati, na ca tāva kālaṁ karoti yāva na taṁ pāpakammaṁ byantīhoti. </span><span class="translation sujato">And there they suffer painful, sharp, severe, acute feelings—but they don’t die until that bad deed is eliminated. </span></div><p><div class=verse-container id=an3.36:15.7><span>Tamenaṁ, bhikkhave, nirayapālā mahāniraye pakkhipanti. </span><span class="translation sujato">The wardens of hell toss them into the Great Hell. </span></div><p><div class=verse-container id=an3.36:15.8><span>So kho pana, bhikkhave, mahānirayo—</span><span class="translation sujato">Now, about that Great Hell: </span></div><p><div class=verse-container id=an3.36:16.1><span>Catukkaṇṇo catudvāro, </span><span class="translation sujato">‘Four are its corners, four its doors, </span></div><p><div class=verse-container id=an3.36:16.2><span>vibhatto bhāgaso mito; </span><span class="translation sujato">neatly divided in equal parts. </span></div><p><div class=verse-container id=an3.36:16.3><span>Ayopākārapariyanto, </span><span class="translation sujato">Surrounded by an iron wall, </span></div><p><div class=verse-container id=an3.36:16.4><span>ayasā paṭikujjito. </span><span class="translation sujato">of iron is its roof. </span></div><p><div class=verse-container id=an3.36:17.1><span>Tassa ayomayā bhūmi, </span><span class="translation sujato">The ground is even made of iron, </span></div><p><div class=verse-container id=an3.36:17.2><span>Jalitā tejasā yutā; </span><span class="translation sujato">it burns with fierce fire. </span></div><p><div class=verse-container id=an3.36:17.3><span>Samantā yojanasataṁ, </span><span class="translation sujato">The heat forever radiates </span></div><p><div class=verse-container id=an3.36:17.4><span>Pharitvā tiṭṭhati sabbadāti. </span><span class="translation sujato">a hundred leagues around.’ </span></div><p><div class=verse-container id=an3.36:18.1><span>Bhūtapubbaṁ, bhikkhave, yamassa rañño etadahosi: </span><span class="translation sujato">Once upon a time, King Yama thought, </span></div><p><div class=verse-container id=an3.36:18.2><span>‘ye kira, bho, loke pāpakāni kammāni karonti te evarūpā vividhā kammakāraṇā karīyanti. </span><span class="translation sujato">‘Those who do such bad deeds in the world receive these many different punishments. </span></div><p><div class=verse-container id=an3.36:18.3><span>Aho vatāhaṁ manussattaṁ labheyyaṁ, tathāgato ca loke uppajjeyya arahaṁ sammāsambuddho, tañcāhaṁ bhagavantaṁ payirupāseyyaṁ. </span><span class="translation sujato">Oh, I hope I may be reborn as a human being! And that a Realized One—a perfected one, a fully awakened Buddha—arises in the world! And that I may pay homage to the Buddha! </span></div><p><div class=verse-container id=an3.36:18.4><span>So ca me bhagavā dhammaṁ deseyya, tassa cāhaṁ bhagavato dhammaṁ ājāneyyan’ti. </span><span class="translation sujato">Then the Buddha can teach me Dhamma, so that I may understand his teaching.’ </span></div><p><div class=verse-container id=an3.36:18.5><span>Taṁ kho panāhaṁ, bhikkhave, na aññassa samaṇassa vā brāhmaṇassa vā sutvā evaṁ vadāmi, api ca kho, bhikkhave, yadeva me sāmaṁ ñātaṁ sāmaṁ diṭṭhaṁ sāmaṁ viditaṁ tadevāhaṁ vadāmīti. </span><span class="translation sujato">Now, I don’t say this because I’ve heard it from some other ascetic or brahmin. I only say it because I’ve known, seen, and realized it for myself. </span></div><p><div class=verse-container id=an3.36:19.1><span>Coditā devadūtehi, </span><span class="translation sujato">When warned by the gods’ messengers, </span></div><p><div class=verse-container id=an3.36:19.2><span>ye pamajjanti māṇavā; </span><span class="translation sujato">those people who are negligent </span></div><p><div class=verse-container id=an3.36:19.3><span>Te dīgharattaṁ socanti, </span><span class="translation sujato">sorrow for a long time </span></div><p><div class=verse-container id=an3.36:19.4><span>hīnakāyūpagā narā. </span><span class="translation sujato">when they go to that wretched place. </span></div><p><div class=verse-container id=an3.36:20.1><span>Ye ca kho devadūtehi, </span><span class="translation sujato">When warned by the gods’ messengers, </span></div><p><div class=verse-container id=an3.36:20.2><span>santo sappurisā idha; </span><span class="translation sujato">the good and true persons here, </span></div><p><div class=verse-container id=an3.36:20.3><span>Coditā nappamajjanti, </span><span class="translation sujato">never neglect </span></div><p><div class=verse-container id=an3.36:20.4><span>ariyadhamme kudācanaṁ. </span><span class="translation sujato">the teaching of the Noble One. </span></div><p><div class=verse-container id=an3.36:21.1><span>Upādāne bhayaṁ disvā, </span><span class="translation sujato">Seeing the peril in grasping, </span></div><p><div class=verse-container id=an3.36:21.2><span>jātimaraṇasambhave; </span><span class="translation sujato">the origin of birth and death, </span></div><p><div class=verse-container id=an3.36:21.3><span>Anupādā vimuccanti, </span><span class="translation sujato">the unattached are freed </span></div><p><div class=verse-container id=an3.36:21.4><span>jātimaraṇasaṅkhaye. </span><span class="translation sujato">with the ending of birth and death. </span></div><p><div class=verse-container id=an3.36:22.1><span>Te appamattā sukhino, </span><span class="translation sujato">Happy, they’ve come to a safe place, </span></div><p><div class=verse-container id=an3.36:22.2><span>diṭṭhadhammābhinibbutā; </span><span class="translation sujato">quenched in this very life. </span></div><p><div class=verse-container id=an3.36:22.3><span>Sabbaverabhayātītā, </span><span class="translation sujato">They’ve gone beyond all threats and perils, </span></div><p><div class=verse-container id=an3.36:22.4><span>sabbadukkhaṁ upaccagun”ti. </span><span class="translation sujato">and risen above all suffering.” </span></div><p><div class=verse-container id=an3.36:22.5><span>Chaṭṭhaṁ. </span></div><div class=flex-between><a href=/canon/en/pli/ms/sutta/an/an0003/an0003P0035.html>Previous</a><a href=/canon/en/pli/ms/sutta/an/an0003/an0003P0037.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>