<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0020.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0019.html>Previous</a><a href=/canon/en/pli/ms/sutta/an/an0003/an0003P0021.html>Next</a></div><p id=an3.20:0.1><span class=root>Aṅguttara Nikāya 3.20 </span><br> <span class=sujato>Numbered Discourses 3.20 </span><br><p id=an3.20:0.2><span class=root>2. Rathakāravagga </span><br> <span class=sujato>2. The Chariot-Maker </span><br><p id=an3.20:0.3><span class="root big-bold">Dutiyapāpaṇikasutta </span><br> <span class=sujato>A Shopkeeper (2nd) </span><br><p id=an3.20:1.1><span class=root>“Tīhi, bhikkhave, aṅgehi samannāgato pāpaṇiko nacirasseva mahattaṁ vepullattaṁ pāpuṇāti bhogesu. </span><br> <span class=sujato>“Mendicants, a shopkeeper who has three factors soon acquires great and abundant wealth. </span><br><p id=an3.20:1.2><span class=root>Katamehi tīhi? </span><br> <span class=sujato>What three? </span><br><p id=an3.20:1.3><span class=root>Idha, bhikkhave, pāpaṇiko cakkhumā ca hoti vidhuro ca nissayasampanno ca. </span><br> <span class=sujato>It’s when a shopkeeper sees clearly, is indefatigable, and has supporters. </span><br><p id=an3.20:1.4><span class=root>Kathañca, bhikkhave, pāpaṇiko cakkhumā hoti? </span><br> <span class=sujato>And how does a shopkeeper see clearly? </span><br><p id=an3.20:1.5><span class=root>Idha, bhikkhave, pāpaṇiko paṇiyaṁ jānāti: </span><br> <span class=sujato>It’s when a shopkeeper knows of a product: </span><br><p id=an3.20:1.6><span class=root>‘idaṁ paṇiyaṁ evaṁ kītaṁ, evaṁ vikkayamānaṁ, ettakaṁ mūlaṁ bhavissati, ettako udayo’ti. </span><br> <span class=sujato>‘This product is bought at this price and is selling at this price. With this much investment, it’ll bring this much profit.’ </span><br><p id=an3.20:1.7><span class=root>Evaṁ kho, bhikkhave, pāpaṇiko cakkhumā hoti. </span><br> <span class=sujato>That’s how a shopkeeper sees clearly. </span><br><p id=an3.20:2.1><span class=root>Kathañca, bhikkhave, pāpaṇiko vidhuro hoti? </span><br> <span class=sujato>And how is a shopkeeper indefatigable? </span><br><p id=an3.20:2.2><span class=root>Idha, bhikkhave, pāpaṇiko kusalo hoti paṇiyaṁ ketuñca vikketuñca. </span><br> <span class=sujato>It’s when a shopkeeper is skilled in buying and selling products. </span><br><p id=an3.20:2.3><span class=root>Evaṁ kho, bhikkhave, pāpaṇiko vidhuro hoti. </span><br> <span class=sujato>That’s how a shopkeeper is indefatigable. </span><br><p id=an3.20:3.1><span class=root>Kathañca, bhikkhave, pāpaṇiko nissayasampanno hoti? </span><br> <span class=sujato>And how does a shopkeeper have supporters? </span><br><p id=an3.20:3.2><span class=root>Idha, bhikkhave, pāpaṇikaṁ ye te gahapatī vā gahapatiputtā vā aḍḍhā mahaddhanā mahābhogā te evaṁ jānanti: </span><br> <span class=sujato>It’s when rich, affluent, and wealthy householders or householders’ children know of him: </span><br><p id=an3.20:3.3><span class=root>‘ayaṁ kho bhavaṁ pāpaṇiko cakkhumā vidhuro ca paṭibalo puttadārañca posetuṁ, amhākañca kālena kālaṁ anuppadātun’ti. </span><br> <span class=sujato>‘This good shopkeeper sees clearly and is indefatigable. They are capable of providing for their wives and children, and paying us back from time to time.’ </span><br><p id=an3.20:3.4><span class=root>Te naṁ bhogehi nipatanti: </span><br> <span class=sujato>They deposit money with the shopkeeper, saying: </span><br><p id=an3.20:3.5><span class=root>‘ito, samma pāpaṇika, bhoge karitvā puttadārañca posehi, amhākañca kālena kālaṁ anuppadehī’ti. </span><br> <span class=sujato>‘With this, friend shopkeeper, earn money to provide for your wives and children, and pay us back from time to time.’ </span><br><p id=an3.20:3.6><span class=root>Evaṁ kho, bhikkhave, pāpaṇiko nissayasampanno hoti. </span><br> <span class=sujato>That’s how a shopkeeper has supporters. </span><br><p id=an3.20:3.7><span class=root>Imehi kho, bhikkhave, tīhi aṅgehi samannāgato pāpaṇiko nacirasseva mahattaṁ vepullattaṁ pāpuṇāti bhogesu. </span><br> <span class=sujato>A shopkeeper who has these three factors soon acquires great and abundant wealth. </span><br><p id=an3.20:4.1><span class=root>Evamevaṁ kho, bhikkhave, tīhi dhammehi samannāgato bhikkhu nacirasseva mahattaṁ vepullattaṁ pāpuṇāti kusalesu dhammesu. </span><br> <span class=sujato>In the same way, a mendicant who has three qualities soon acquires great and abundant skillful qualities. </span><br><p id=an3.20:4.2><span class=root>Katamehi tīhi? </span><br> <span class=sujato>What three? </span><br><p id=an3.20:4.3><span class=root>Idha, bhikkhave, bhikkhu cakkhumā ca hoti vidhuro ca nissayasampanno ca. </span><br> <span class=sujato>It’s when a mendicant sees clearly, is indefatigable, and has supporters. </span><br><p id=an3.20:4.4><span class=root>Kathañca, bhikkhave, bhikkhu cakkhumā hoti? </span><br> <span class=sujato>And how does a mendicant see clearly? </span><br><p id=an3.20:4.5><span class=root>Idha, bhikkhave, bhikkhu ‘idaṁ dukkhan’ti yathābhūtaṁ pajānāti, ‘ayaṁ dukkhasamudayo’ti yathābhūtaṁ pajānāti, ‘ayaṁ dukkhanirodho’ti yathābhūtaṁ pajānāti, ‘ayaṁ dukkhanirodhagāminī paṭipadā’ti yathābhūtaṁ pajānāti. </span><br> <span class=sujato>It’s when a mendicant truly understands: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span><br><p id=an3.20:4.6><span class=root>Evaṁ kho, bhikkhave, bhikkhu cakkhumā hoti. </span><br> <span class=sujato>That’s how a mendicant sees clearly. </span><br><p id=an3.20:5.1><span class=root>Kathañca, bhikkhave, bhikkhu vidhuro hoti? </span><br> <span class=sujato>And how is a mendicant indefatigable? </span><br><p id=an3.20:5.2><span class=root>Idha, bhikkhave, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br> <span class=sujato>It’s when a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities. </span><br><p id=an3.20:5.3><span class=root>Evaṁ kho, bhikkhave, bhikkhu vidhuro hoti. </span><br> <span class=sujato>That’s how a mendicant is indefatigable. </span><br><p id=an3.20:6.1><span class=root>Kathañca, bhikkhave, bhikkhu nissayasampanno hoti? </span><br> <span class=sujato>And how does a mendicant have supporters? </span><br><p id=an3.20:6.2><span class=root>Idha, bhikkhave, bhikkhu ye te bhikkhū bahussutā āgatāgamā dhammadharā vinayadharā mātikādharā te kālena kālaṁ upasaṅkamitvā paripucchati paripañhati: </span><br> <span class=sujato>It’s when from time to time a mendicant goes up to those mendicants who are very learned—inheritors of the heritage, who have memorized the teachings, the monastic law, and the outlines—and asks them questions: </span><br><p id=an3.20:6.3><span class=root>‘idaṁ, bhante, kathaṁ, imassa ko attho’ti? </span><br> <span class=sujato>‘Why, sir, does it say this? What does that mean?’ </span><br><p id=an3.20:6.4><span class=root>Tassa te āyasmanto avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṁ paṭivinodenti. </span><br> <span class=sujato>Those venerables clarify what is unclear, reveal what is obscure, and dispel doubt regarding the many doubtful matters. </span><br><p id=an3.20:6.5><span class=root>Evaṁ kho, bhikkhave, bhikkhu nissayasampanno hoti. </span><br> <span class=sujato>That’s how a mendicant has supporters. </span><br><p id=an3.20:6.6><span class=root>Imehi kho, bhikkhave, tīhi dhammehi samannāgato bhikkhu nacirasseva mahattaṁ vepullattaṁ pāpuṇāti kusalesu dhammesū”ti. </span><br> <span class=sujato>A mendicant who has these three qualities soon acquires great and abundant skillful qualities.” </span><br><p id=an3.20:6.7><span class=root>Dasamaṁ. </span><br><p id=an3.20:6.8><span class=root>Paṭhamabhāṇavāro niṭṭhito. </span><br><p id=an3.20:6.9><span class=root>Rathakāravaggo dutiyo. </span><br><p id=an3.20:7.0><span class=root>Tassuddānaṁ </span><br><p id=an3.20:7.1><span class=root>Ñāto sāraṇīyo bhikkhu, </span><br><p id=an3.20:7.2><span class=root>cakkavattī sacetano; </span><br><p id=an3.20:7.3><span class=root>Apaṇṇakattā devo ca, </span><br><p id=an3.20:7.4><span class=root>duve pāpaṇikena cāti. </span><br></main><footer class="container footer"><small><a href=/about/>Contact info</a></small></footer>