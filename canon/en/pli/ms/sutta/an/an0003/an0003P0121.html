<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0121.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0120.html>Previous</a><a href=/canon/en/pli/ms/sutta/an/an0003/an0003P0122.html>Next</a></div><p id=an3.121:0.1><span class=root>Aṅguttara Nikāya 3.121 </span><br> <span class=sujato>Numbered Discourses 3.121 </span><br><p id=an3.121:0.2><span class=root>12. Āpāyikavagga </span><br> <span class=sujato>12. Bound for Loss </span><br><p id=an3.121:0.3><span class="root big-bold">Dutiyasoceyyasutta </span><br> <span class=sujato>Purity (2nd) </span><br><p id=an3.121:1.1><span class=root>“Tīṇimāni, bhikkhave, soceyyāni. </span><br> <span class=sujato>“Mendicants, there are these three kinds of purity. </span><br><p id=an3.121:1.2><span class=root>Katamāni tīṇi? </span><br> <span class=sujato>What three? </span><br><p id=an3.121:1.3><span class=root>Kāyasoceyyaṁ, vacīsoceyyaṁ, manosoceyyaṁ. </span><br> <span class=sujato>Purity of body, speech, and mind. </span><br><p id=an3.121:1.4><span class=root>Katamañca, bhikkhave, kāyasoceyyaṁ? </span><br> <span class=sujato>And what is purity of body? </span><br><p id=an3.121:1.5><span class=root>Idha, bhikkhave, bhikkhu pāṇātipātā paṭivirato hoti, adinnādānā paṭivirato hoti, abrahmacariyā paṭivirato hoti. </span><br> <span class=sujato>It’s when a mendicant doesn’t kill living creatures, steal, or have sex. </span><br><p id=an3.121:1.6><span class=root>Idaṁ vuccati, bhikkhave, kāyasoceyyaṁ. </span><br> <span class=sujato>This is called ‘purity of body’. </span><br><p id=an3.121:2.1><span class=root>Katamañca, bhikkhave, vacīsoceyyaṁ? </span><br> <span class=sujato>And what is purity of speech? </span><br><p id=an3.121:2.2><span class=root>Idha, bhikkhave, bhikkhu musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti. </span><br> <span class=sujato>It’s when a mendicant doesn’t use speech that’s false, divisive, harsh, or nonsensical. </span><br><p id=an3.121:2.3><span class=root>Idaṁ vuccati, bhikkhave, vacīsoceyyaṁ. </span><br> <span class=sujato>This is called ‘purity of speech’. </span><br><p id=an3.121:3.1><span class=root>Katamañca, bhikkhave, manosoceyyaṁ? </span><br> <span class=sujato>And what is purity of mind? </span><br><p id=an3.121:3.2><span class=root>Idha, bhikkhave, bhikkhu santaṁ vā ajjhattaṁ kāmacchandaṁ: ‘atthi me ajjhattaṁ kāmacchando’ti pajānāti; asantaṁ vā ajjhattaṁ kāmacchandaṁ: ‘natthi me ajjhattaṁ kāmacchando’ti pajānāti; yathā ca anuppannassa kāmacchandassa uppādo hoti, tañca pajānāti; yathā ca uppannassa kāmacchandassa pahānaṁ hoti, tañca pajānāti; yathā ca pahīnassa kāmacchandassa āyatiṁ anuppādo hoti, tañca pajānāti; </span><br> <span class=sujato>It’s when a mendicant who has sensual desire in them understands ‘I have sensual desire in me.’ When they don’t have sensual desire in them, they understand ‘I don’t have sensual desire in me.’ They understand how sensual desire arises; how, when it’s already arisen, it’s given up; and how, once it’s given up, it doesn’t arise again in the future. </span><br><p id=an3.121:3.3><span class=root>santaṁ vā ajjhattaṁ byāpādaṁ: ‘atthi me ajjhattaṁ byāpādo’ti pajānāti; asantaṁ vā ajjhattaṁ byāpādaṁ: ‘natthi me ajjhattaṁ byāpādo’ti pajānāti; yathā ca anuppannassa byāpādassa uppādo hoti, tañca pajānāti; yathā ca uppannassa byāpādassa pahānaṁ hoti, tañca pajānāti; yathā ca pahīnassa byāpādassa āyatiṁ anuppādo hoti, tañca pajānāti; </span><br> <span class=sujato>When they have ill will in them they understand ‘I have ill will in me’; and when they don’t have ill will in them they understand ‘I don’t have ill will in me’. They understand how ill will arises; how, when it’s already arisen, it’s given up; and how, once it’s given up, it doesn’t arise again in the future. </span><br><p id=an3.121:3.4><span class=root>santaṁ vā ajjhattaṁ thinamiddhaṁ: ‘atthi me ajjhattaṁ thinamiddhan’ti pajānāti; asantaṁ vā ajjhattaṁ thinamiddhaṁ: ‘natthi me ajjhattaṁ thinamiddhan’ti pajānāti; yathā ca anuppannassa thinamiddhassa uppādo hoti, tañca pajānāti; yathā ca uppannassa thinamiddhassa pahānaṁ hoti, tañca pajānāti; yathā ca pahīnassa thinamiddhassa āyatiṁ anuppādo hoti, tañca pajānāti; </span><br> <span class=sujato>When they have dullness and drowsiness in them they understand ‘I have dullness and drowsiness in me’; and when they don’t have dullness and drowsiness in them they understand ‘I don’t have dullness and drowsiness in me’. They understand how dullness and drowsiness arise; how, when they’ve already arisen, they’re given up; and how, once they’re given up, they don’t arise again in the future. </span><br><p id=an3.121:3.5><span class=root>santaṁ vā ajjhattaṁ uddhaccakukkuccaṁ: ‘atthi me ajjhattaṁ uddhaccakukkuccan’ti pajānāti; asantaṁ vā ajjhattaṁ uddhaccakukkuccaṁ: ‘natthi me ajjhattaṁ uddhaccakukkuccan’ti pajānāti; yathā ca anuppannassa uddhaccakukkuccassa uppādo hoti, tañca pajānāti; yathā ca uppannassa uddhaccakukkuccassa pahānaṁ hoti, tañca pajānāti; yathā ca pahīnassa uddhaccakukkuccassa āyatiṁ anuppādo hoti, tañca pajānāti; </span><br> <span class=sujato>When they have restlessness and remorse in them they understand ‘I have restlessness and remorse in me’; and when they don’t have restlessness and remorse in them they understand ‘I don’t have restlessness and remorse in me’. They understand how restlessness and remorse arise; how, when they’ve already arisen, they’re given up; and how, once they’re given up, they don’t arise again in the future. </span><br><p id=an3.121:3.6><span class=root>santaṁ vā ajjhattaṁ vicikicchaṁ: ‘atthi me ajjhattaṁ vicikicchā’ti pajānāti; asantaṁ vā ajjhattaṁ vicikicchaṁ: ‘natthi me ajjhattaṁ vicikicchā’ti pajānāti; yathā ca anuppannāya vicikicchāya uppādo hoti, tañca pajānāti; yathā ca uppannāya vicikicchāya pahānaṁ hoti, tañca pajānāti; yathā ca pahīnāya vicikicchāya āyatiṁ anuppādo hoti, tañca pajānāti. </span><br> <span class=sujato>When they have doubt in them they understand ‘I have doubt in me’; and when they don’t have doubt in them they understand ‘I don’t have doubt in me’. They understand how doubt arises; how, when it’s already arisen, it’s given up; and how, once it’s given up, it doesn’t arise again in the future. </span><br><p id=an3.121:3.7><span class=root>Idaṁ vuccati, bhikkhave, manosoceyyaṁ. </span><br> <span class=sujato>This is called ‘purity of mind’. </span><br><p id=an3.121:3.8><span class=root>Imāni kho, bhikkhave, tīṇi soceyyānīti. </span><br> <span class=sujato>These are the three kinds of purity. </span><br><p id=an3.121:4.1><span class=root>Kāyasuciṁ vacīsuciṁ, </span><br> <span class=sujato>Purity of body, purity of speech, </span><br><p id=an3.121:4.2><span class=root>cetosuciṁ anāsavaṁ; </span><br> <span class=sujato>and undefiled purity of heart. </span><br><p id=an3.121:4.3><span class=root>Suciṁ soceyyasampannaṁ, </span><br> <span class=sujato>A pure person, blessed with purity, </span><br><p id=an3.121:4.4><span class=root>āhu ninhātapāpakan”ti. </span><br> <span class=sujato>has washed off all bad things, they say.” </span><br><p id=an3.121:4.5><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>