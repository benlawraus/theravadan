<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0039.html>Deutsch</a> , <a href=/canon/jpn/pli/ms/sutta/an/an0003/an0003P0039.html>日本語</a> , <a href=/canon/lt/pli/ms/sutta/an/an0003/an0003P0039.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0038.html>Previous</a><a href=/canon/en/pli/ms/sutta/an/an0003/an0003P0040.html>Next</a></div><p id=an3.39:0.1><span class=root>Aṅguttara Nikāya 3.39 </span><br> <span class=sujato>Numbered Discourses 3.39 </span><br><p id=an3.39:0.2><span class=root>4. Devadūtavagga </span><br> <span class=sujato>4. Messengers of the Gods </span><br><p id=an3.39:0.3><span class="root big-bold">Sukhumālasutta </span><br> <span class=sujato>A Delicate Lifestyle </span><br><p id=an3.39:1.1><span class=root>“Sukhumālo ahaṁ, bhikkhave, paramasukhumālo accantasukhumālo. </span><br> <span class=sujato>“My lifestyle was delicate, mendicants, most delicate, extremely delicate. </span><br><p id=an3.39:1.2><span class=root>Mama sudaṁ, bhikkhave, pitu nivesane pokkharaṇiyo kāritā honti. </span><br> <span class=sujato>In my father’s home, lotus ponds were made just for me. </span><br><p id=an3.39:1.3><span class=root>Ekattha sudaṁ, bhikkhave, uppalaṁ vappati, ekattha padumaṁ, ekattha puṇḍarīkaṁ, yāvadeva mamatthāya. </span><br> <span class=sujato>In some, blue water lilies blossomed, while in others, there were pink or white lotuses, just for my benefit. </span><br><p id=an3.39:1.4><span class=root>Na kho panassāhaṁ, bhikkhave, akāsikaṁ candanaṁ dhāremi. Kāsikaṁ, bhikkhave, su me taṁ veṭhanaṁ hoti, kāsikā kañcukā, kāsikaṁ nivāsanaṁ, kāsiko uttarāsaṅgo. </span><br> <span class=sujato>I only used sandalwood from Kāsi, and my turbans, jackets, sarongs, and upper robes also came from Kāsi. </span><br><p id=an3.39:1.5><span class=root>Rattindivaṁ kho pana me su taṁ, bhikkhave, setacchattaṁ dhārīyati: </span><br> <span class=sujato>And a white parasol was held over me night and day, with the thought: </span><br><p id=an3.39:1.6><span class=root>‘mā naṁ phusi sītaṁ vā uṇhaṁ vā tiṇaṁ vā rajo vā ussāvo vā’ti. </span><br> <span class=sujato>‘Don’t let cold, heat, grass, dust, or damp bother him.’ </span><br><p id=an3.39:2.1><span class=root>Tassa mayhaṁ, bhikkhave, tayo pāsādā ahesuṁ—eko hemantiko, eko gimhiko, eko vassiko. </span><br> <span class=sujato>I had three stilt longhouses—one for the winter, one for the summer, and one for the rainy season. </span><br><p id=an3.39:2.2><span class=root>So kho ahaṁ, bhikkhave, vassike pāsāde vassike cattāro māse nippurisehi tūriyehi paricārayamāno na heṭṭhāpāsādaṁ orohāmi. </span><br> <span class=sujato>I stayed in a stilt longhouse without coming downstairs for the four months of the rainy season, where I was entertained by musicians—none of them men. </span><br><p id=an3.39:2.3><span class=root>Yathā kho pana, bhikkhave, aññesaṁ nivesane dāsakammakaraporisassa kaṇājakaṁ bhojanaṁ dīyati bilaṅgadutiyaṁ, evamevassu me, bhikkhave, pitu nivesane dāsakammakaraporisassa sālimaṁsodano dīyati. </span><br> <span class=sujato>While the bondservants, workers, and staff in other houses are given rough gruel with pickles to eat, in my father’s home they are given fine rice with meat. </span><br><p id=an3.39:3.1><span class=root>Tassa mayhaṁ, bhikkhave, evarūpāya iddhiyā samannāgatassa evarūpena ca sukhumālena etadahosi: </span><br> <span class=sujato>Amid such prosperity and such a delicate lifestyle, I thought: </span><br><p id=an3.39:3.2><span class=root>‘assutavā kho puthujjano attanā jarādhammo samāno jaraṁ anatīto paraṁ jiṇṇaṁ disvā aṭṭīyati harāyati jigucchati attānaṁyeva atisitvā, ahampi khomhi jarādhammo jaraṁ anatīto. </span><br> <span class=sujato>‘When an unlearned ordinary person—who is liable to grow old, not being exempt from old age—sees someone else who is old, they’re horrified, repelled, and disgusted, overlooking the fact that they themselves are in the same situation. </span><br><p id=an3.39:3.3><span class=root>Ahañceva kho pana jarādhammo samāno jaraṁ anatīto paraṁ jiṇṇaṁ disvā aṭṭīyeyyaṁ harāyeyyaṁ jiguccheyyaṁ na metaṁ assa patirūpan’ti. </span><br> <span class=sujato>But since I, too, am liable to grow old, it would not be appropriate for me to be horrified, embarrassed, and disgusted, when I see someone else who is old.’ </span><br><p id=an3.39:3.4><span class=root>Tassa mayhaṁ, bhikkhave, iti paṭisañcikkhato yo yobbane yobbanamado so sabbaso pahīyi. </span><br> <span class=sujato>Reflecting like this, I entirely gave up the vanity of youth. </span><br><p id=an3.39:4.1><span class=root>Assutavā kho puthujjano attanā byādhidhammo samāno byādhiṁ anatīto paraṁ byādhitaṁ disvā aṭṭīyati harāyati jigucchati attānaṁyeva atisitvā: </span><br> <span class=sujato>‘When an unlearned ordinary person—who is liable to get sick, not being exempt from sickness—sees someone else who is sick, they’re horrified, repelled, and disgusted, overlooking the fact that they themselves are in the same situation. </span><br><p id=an3.39:4.2><span class=root>‘ahampi khomhi byādhidhammo byādhiṁ anatīto, ahañceva kho pana byādhidhammo samāno byādhiṁ anatīto paraṁ byādhikaṁ disvā aṭṭīyeyyaṁ harāyeyyaṁ jiguccheyyaṁ, na metaṁ assa patirūpan’ti. </span><br> <span class=sujato>But since I, too, am liable to get sick, it would not be appropriate for me to be horrified, embarrassed, and disgusted, when I see someone else who is sick.’ </span><br><p id=an3.39:4.3><span class=root>Tassa mayhaṁ, bhikkhave, iti paṭisañcikkhato yo ārogye ārogyamado so sabbaso pahīyi. </span><br> <span class=sujato>Reflecting like this, I entirely gave up the vanity of health. </span><br><p id=an3.39:5.1><span class=root>Assutavā kho puthujjano attanā maraṇadhammo samāno maraṇaṁ anatīto paraṁ mataṁ disvā aṭṭīyati harāyati jigucchati attānaṁyeva atisitvā: </span><br> <span class=sujato>‘When an unlearned ordinary person—who is liable to die, not being exempt from death—sees someone else who is dead, they’re horrified, repelled, and disgusted, overlooking the fact that they themselves are in the same situation. </span><br><p id=an3.39:5.2><span class=root>‘ahampi khomhi maraṇadhammo, maraṇaṁ anatīto, ahaṁ ceva kho pana maraṇadhammo samāno maraṇaṁ anatīto paraṁ mataṁ disvā aṭṭīyeyyaṁ harāyeyyaṁ jiguccheyyaṁ, na metaṁ assa patirūpan’ti. </span><br> <span class=sujato>But since I, too, am liable to die, it would not be appropriate for me to be horrified, embarrassed, and disgusted, when I see someone else who is dead.’ </span><br><p id=an3.39:5.3><span class=root>Tassa mayhaṁ, bhikkhave, iti paṭisañcikkhato yo jīvite jīvitamado so sabbaso pahīyīti. </span><br> <span class=sujato>Reflecting like this, I entirely gave up the vanity of life. </span><br><p id=an3.39:6.1><span class=root>Tayome, bhikkhave, madā. </span><br> <span class=sujato>There are these three vanities. </span><br><p id=an3.39:6.2><span class=root>Katame tayo? </span><br> <span class=sujato>What three? </span><br><p id=an3.39:6.3><span class=root>Yobbanamado, ārogyamado, jīvitamado. </span><br> <span class=sujato>The vanity of youth, of health, and of life. </span><br><p id=an3.39:6.4><span class=root>Yobbanamadamatto vā, bhikkhave, assutavā puthujjano kāyena duccaritaṁ carati, vācāya duccaritaṁ carati, manasā duccaritaṁ carati. </span><br> <span class=sujato>Intoxicated with the vanity of youth, an unlearned ordinary person does bad things by way of body, speech, and mind. </span><br><p id=an3.39:6.5><span class=root>So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=an3.39:6.6><span class=root>Ārogyamadamatto vā, bhikkhave, assutavā puthujjano …pe… </span><br> <span class=sujato>Intoxicated with the vanity of health … </span><br><p id=an3.39:6.7><span class=root>jīvitamadamatto vā, bhikkhave, assutavā puthujjano kāyena duccaritaṁ carati, vācāya duccaritaṁ carati, manasā duccaritaṁ carati. </span><br> <span class=sujato>Intoxicated with the vanity of life, an unlearned ordinary person does bad things by way of body, speech, and mind. </span><br><p id=an3.39:6.8><span class=root>So kāyena duccaritaṁ caritvā, vācāya duccaritaṁ caritvā, manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati. </span><br> <span class=sujato>When their body breaks up, after death, they’re reborn in a place of loss, a bad place, the underworld, hell. </span><br><p id=an3.39:7.1><span class=root>Yobbanamadamatto vā, bhikkhave, bhikkhu sikkhaṁ paccakkhāya hīnāyāvattati. </span><br> <span class=sujato>Intoxicated with the vanity of youth, health, or life, a mendicant rejects the training and returns to a lesser life. </span><br><p id=an3.39:7.2><span class=root>Ārogyamadamatto vā, bhikkhave, bhikkhu …pe… </span><br><p id=an3.39:7.3><span class=root>jīvitamadamatto vā, bhikkhave, bhikkhu sikkhaṁ paccakkhāya hīnāyāvattatīti. </span><br><p id=an3.39:8.1><span class=root>Byādhidhammā jarādhammā, </span><br> <span class=sujato>For others, sickness is natural, </span><br><p id=an3.39:8.2><span class=root>atho maraṇadhammino; </span><br> <span class=sujato>and so are old age and death. </span><br><p id=an3.39:8.3><span class=root>Yathādhammā tathāsantā, </span><br> <span class=sujato>Though this is how their nature is, </span><br><p id=an3.39:8.4><span class=root>jigucchanti puthujjanā. </span><br> <span class=sujato>ordinary people feel disgusted. </span><br><p id=an3.39:9.1><span class=root>Ahañce taṁ jiguccheyyaṁ, </span><br> <span class=sujato>If I were to be disgusted </span><br><p id=an3.39:9.2><span class=root>evaṁdhammesu pāṇisu; </span><br> <span class=sujato>with creatures whose nature is such, </span><br><p id=an3.39:9.3><span class=root>Na metaṁ patirūpassa, </span><br> <span class=sujato>it would not be appropriate for me, </span><br><p id=an3.39:9.4><span class=root>mama evaṁ vihārino. </span><br> <span class=sujato>since my life is just the same. </span><br><p id=an3.39:10.1><span class=root>Sohaṁ evaṁ viharanto, </span><br> <span class=sujato>Living in such a way, </span><br><p id=an3.39:10.2><span class=root>ñatvā dhammaṁ nirūpadhiṁ; </span><br> <span class=sujato>I understood the truth without attachments. </span><br><p id=an3.39:10.3><span class=root>Ārogye yobbanasmiñca, </span><br> <span class=sujato>I mastered all vanities—</span><br><p id=an3.39:10.4><span class=root>jīvitasmiñca ye madā. </span><br> <span class=sujato>of health, of youth, </span><br><p id=an3.39:11.1><span class=root>Sabbe made abhibhosmi, </span><br> <span class=sujato>and even of life—</span><br><p id=an3.39:11.2><span class=root>Nekkhamme daṭṭhu khemataṁ; </span><br> <span class=sujato>seeing renunciation as sanctuary. </span><br><p id=an3.39:11.3><span class=root>Tassa me ahu ussāho, </span><br> <span class=sujato>Zeal sprang up in me </span><br><p id=an3.39:11.4><span class=root>Nibbānaṁ abhipassato. </span><br> <span class=sujato>as I looked to extinguishment. </span><br><p id=an3.39:12.1><span class=root>Nāhaṁ bhabbo etarahi, </span><br> <span class=sujato>Now I’m unable </span><br><p id=an3.39:12.2><span class=root>Kāmāni paṭisevituṁ; </span><br> <span class=sujato>to indulge in sensual pleasures; </span><br><p id=an3.39:12.3><span class=root>Anivatti bhavissāmi, </span><br> <span class=sujato>there’s no turning back, </span><br><p id=an3.39:12.4><span class=root>Brahmacariyaparāyaṇo”ti. </span><br> <span class=sujato>I’m committed to the spiritual life.” </span><br><p id=an3.39:12.5><span class=root>Navamaṁ. </span><br></main><footer class="container footer"><small><a href=/about>Contact info</a></small></footer>