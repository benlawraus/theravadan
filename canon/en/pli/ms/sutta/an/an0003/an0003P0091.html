<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0091.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0090.html>Previous</a><a href=/canon/en/pli/ms/sutta/an/an0003/an0003P0092.html>Next</a></div><p><div class=verse-container id=an3.91:0.1><span>Aṅguttara Nikāya 3.91 </span><span class="translation sujato">Numbered Discourses 3.91 </span></div><p><div class=verse-container id=an3.91:0.2><span>9. Samaṇavagga </span><span class="translation sujato">9. Ascetics </span></div><p><div class=verse-container id=an3.91:0.3><span class=big-bold>Saṅkavāsutta </span><span class="translation sujato">At Paṅkadhā </span></div><p><div class=verse-container id=an3.91:1.1><span>Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena saṅkavā nāma kosalānaṁ nigamo tadavasari. </span><span class="translation sujato">At one time the Buddha was wandering in the land of the Kosalans together with a large Saṅgha of mendicants. He arrived at a town of the Kosalans named Paṅkadhā, </span></div><p><div class=verse-container id=an3.91:1.2><span>Tatra sudaṁ bhagavā saṅkavāyaṁ viharati. </span><span class="translation sujato">and stayed there. </span></div><p><div class=verse-container id=an3.91:1.3><span>Tena kho pana samayena kassapagotto nāma bhikkhu saṅkavāyaṁ āvāsiko hoti. </span><span class="translation sujato">Now, at that time a monk called Kassapagotta was resident at Paṅkadhā. </span></div><p><div class=verse-container id=an3.91:1.4><span>Tatra sudaṁ bhagavā sikkhāpadapaṭisaṁyuttāya dhammiyā kathāya bhikkhū sandasseti samādapeti samuttejeti sampahaṁseti. </span><span class="translation sujato">There the Buddha educated, encouraged, fired up, and inspired the mendicants with a Dhamma talk about the training rules. </span></div><p><div class=verse-container id=an3.91:1.5><span>Atha kho kassapagottassa bhikkhuno bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sujato">Kassapagotta became quite impatient and bitter, thinking, </span></div><p><div class=verse-container id=an3.91:1.6><span>“adhisallikhatevāyaṁ samaṇo”ti. </span><span class="translation sujato">“This ascetic is much too strict.” </span></div><p><div class=verse-container id=an3.91:1.7><span>Atha kho bhagavā saṅkavāyaṁ yathābhirantaṁ viharitvā yena rājagahaṁ tena cārikaṁ pakkāmi. </span><span class="translation sujato">When the Buddha had stayed in Paṅkadhā as long as he pleased, he set out for Rājagaha. </span></div><p><div class=verse-container id=an3.91:1.8><span>Anupubbena cārikaṁ caramāno yena rājagahaṁ tadavasari. </span><span class="translation sujato">Traveling stage by stage, he arrived at Rājagaha, </span></div><p><div class=verse-container id=an3.91:1.9><span>Tatra sudaṁ bhagavā rājagahe viharati. </span><span class="translation sujato">and stayed there. </span></div><p><div class=verse-container id=an3.91:2.1><span>Atha kho kassapagottassa bhikkhuno acirapakkantassa bhagavato ahudeva kukkuccaṁ ahu vippaṭisāro: </span><span class="translation sujato">Soon after the Buddha left, Kassapagotta became quite remorseful and regretful, thinking, </span></div><p><div class=verse-container id=an3.91:2.2><span>“alābhā vata me, na vata me lābhā; dulladdhaṁ vata me, na vata me suladdhaṁ; </span><span class="translation sujato">“It’s my loss, my misfortune, </span></div><p><div class=verse-container id=an3.91:2.3><span>yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sujato">that when the Buddha was talking about the training rules I became quite impatient and bitter, thinking </span></div><p><div class=verse-container id=an3.91:2.4><span>‘adhisallikhatevāyaṁ samaṇo’ti. </span><span class="translation sujato">he was much too strict. </span></div><p><div class=verse-container id=an3.91:2.5><span>Yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike accayaṁ accayato deseyyan”ti. </span><span class="translation sujato">Why don’t I go to the Buddha and confess my mistake to him?” </span></div><p><div class=verse-container id=an3.91:2.6><span>Atha kho kassapagotto bhikkhu senāsanaṁ saṁsāmetvā pattacīvaramādāya yena rājagahaṁ tena pakkāmi. </span><span class="translation sujato">Then Kassapagotta set his lodgings in order and, taking his bowl and robe, set out for Rājagaha. </span></div><p><div class=verse-container id=an3.91:2.7><span>Anupubbena yena rājagahaṁ yena gijjhakūṭo pabbato yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kassapagotto bhikkhu bhagavantaṁ etadavoca: </span><span class="translation sujato">Eventually he came to Rājagaha and the Vulture’s Peak. He went up to the Buddha, bowed, sat down to one side, and told him what had happened, saying: </span></div><p><div class=verse-container id=an3.91:3.1><span>“Ekamidaṁ, bhante, samayaṁ bhagavā saṅkavāyaṁ viharati, saṅkavā nāma kosalānaṁ nigamo. </span></div><p><div class=verse-container id=an3.91:3.2><span>Tatra, bhante, bhagavā sikkhāpadapaṭisaṁyuttāya dhammiyā kathāya bhikkhū sandassesi samādapesi samuttejesi sampahaṁsesi. </span></div><p><div class=verse-container id=an3.91:3.3><span>Tassa mayhaṁ bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span></div><p><div class=verse-container id=an3.91:3.4><span>‘adhisallikhatevāyaṁ samaṇo’ti. </span></div><p><div class=verse-container id=an3.91:3.5><span>Atha kho bhagavā saṅkavāyaṁ yathābhirantaṁ viharitvā yena rājagahaṁ tena cārikaṁ pakkāmi. (…) </span></div><p><div class=verse-container id=an3.91:3.6><span>Tassa mayhaṁ, bhante, acirapakkantassa bhagavato ahudeva kukkuccaṁ ahu vippaṭisāro: </span></div><p><div class=verse-container id=an3.91:3.7><span>‘alābhā vata me, na vata me lābhā; dulladdhaṁ vata me, na vata me suladdhaṁ; </span></div><p><div class=verse-container id=an3.91:3.8><span>yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span></div><p><div class=verse-container id=an3.91:3.9><span>“adhisallikhatevāyaṁ samaṇo”ti. </span></div><p><div class=verse-container id=an3.91:3.10><span>Yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike accayaṁ accayato deseyyan’ti. </span></div><p><div class=verse-container id=an3.91:3.11><span>Accayo maṁ, bhante, accagamā yathābālaṁ yathāmūḷhaṁ yathāakusalaṁ yassa me bhagavati sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sujato">“I have made a mistake, sir. It was foolish, stupid, and unskillful of me to become impatient and bitter when the Buddha was educating, encouraging, firing up, and inspiring the mendicants with a Dhamma talk about the training rules, and to think, </span></div><p><div class=verse-container id=an3.91:3.12><span>‘adhisallikhatevāyaṁ samaṇo’ti. </span><span class="translation sujato">‘This ascetic is much too strict.’ </span></div><p><div class=verse-container id=an3.91:3.13><span>Tassa me, bhante, bhagavā accayaṁ accayato paṭiggaṇhātu, āyatiṁ saṁvarāyā”ti. </span><span class="translation sujato">Please, sir, accept my mistake for what it is, so I will restrain myself in future.” </span></div><p><div class=verse-container id=an3.91:4.1><span>“Taggha taṁ, kassapa, accayo accagamā yathābālaṁ yathāmūḷhaṁ yathāakusalaṁ, yassa te mayi sikkhāpadapaṭisaṁyuttāya dhammiyā kathāya bhikkhū sandassente samādapente samuttejente sampahaṁsente ahudeva akkhanti ahu appaccayo: </span><span class="translation sujato">“Indeed, Kassapa, you made a mistake. </span></div><p><div class=verse-container id=an3.91:4.2><span>‘adhisallikhatevāyaṁ samaṇo’ti. </span></div><p><div class=verse-container id=an3.91:4.3><span>Yato ca kho tvaṁ, kassapa, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma. </span><span class="translation sujato">But since you have recognized your mistake for what it is, and have dealt with it properly, I accept it. </span></div><p><div class=verse-container id=an3.91:4.4><span>Vuddhihesā, kassapa, ariyassa vinaye yo accayaṁ accayato disvā yathādhammaṁ paṭikaroti, āyatiṁ saṁvaraṁ āpajjati. </span><span class="translation sujato">For it is growth in the training of the Noble One to recognize a mistake for what it is, deal with it properly, and commit to restraint in the future. </span></div><p><div class=verse-container id=an3.91:5.1><span>Thero cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, therassa bhikkhuno na vaṇṇaṁ bhaṇāmi. </span><span class="translation sujato">Kassapa, take the case of a senior mendicant who doesn’t want to train and doesn’t praise taking up the training. They don’t encourage other mendicants who don’t want to train to take up the training. And they don’t truthfully and correctly praise at the right time those mendicants who do want to train. I don’t praise that kind of senior mendicant. </span></div><p><div class=verse-container id=an3.91:5.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=an3.91:5.3><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ ahitāya dukkhāyāti. </span><span class="translation sujato">Because, hearing that I praised that mendicant, other mendicants might want to keep company with them. Then they might follow their example, which would be for their lasting harm and suffering. </span></div><p><div class=verse-container id=an3.91:5.4><span>Tasmāhaṁ, kassapa, evarūpassa therassa bhikkhuno na vaṇṇaṁ bhaṇāmi. </span><span class="translation sujato">That’s why I don’t praise that kind of senior mendicant. </span></div><p><div class=verse-container id=an3.91:6.1><span>Majjhimo cepi, kassapa, bhikkhu hoti …pe… </span><span class="translation sujato">Take the case of a middle mendicant who doesn’t want to train … </span></div><p><div class=verse-container id=an3.91:6.2><span>navo cepi, kassapa, bhikkhu hoti na sikkhākāmo na sikkhāsamādānassa vaṇṇavādī, ye caññe bhikkhū na sikkhākāmā te ca na sikkhāya samādapeti, ye caññe bhikkhū sikkhākāmā tesañca na vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, navassa bhikkhuno na vaṇṇaṁ bhaṇāmi. </span><span class="translation sujato">Take the case of a junior mendicant who doesn’t want to train … </span></div><p><div class=verse-container id=an3.91:6.3><span>Taṁ kissa hetu? </span></div><p><div class=verse-container id=an3.91:6.4><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ ahitāya dukkhāyāti. </span></div><p><div class=verse-container id=an3.91:6.5><span>Tasmāhaṁ, kassapa, evarūpassa navassa bhikkhuno na vaṇṇaṁ bhaṇāmi. </span><span class="translation sujato">That’s why I don’t praise that kind of junior mendicant. </span></div><p><div class=verse-container id=an3.91:7.1><span>Thero cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, therassa bhikkhuno vaṇṇaṁ bhaṇāmi. </span><span class="translation sujato">Kassapa, take the case of a senior mendicant who does want to train and praises taking up the training. They encourage other mendicants who don’t want to train to take up the training. And they truthfully and correctly praise at the right time those mendicants who do want to train. I praise that kind of senior mendicant. </span></div><p><div class=verse-container id=an3.91:7.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=an3.91:7.3><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ hitāya sukhāyāti. </span><span class="translation sujato">Because, hearing that I praised that mendicant, other mendicants might want to keep company with them. Then they might follow their example, which would be for their lasting welfare and happiness. </span></div><p><div class=verse-container id=an3.91:7.4><span>Tasmāhaṁ, kassapa, evarūpassa therassa bhikkhuno vaṇṇaṁ bhaṇāmi. </span><span class="translation sujato">That’s why I praise that kind of senior mendicant. </span></div><p><div class=verse-container id=an3.91:8.1><span>Majjhimo cepi, kassapa, bhikkhu hoti sikkhākāmo …pe… </span><span class="translation sujato">Take the case of a middle mendicant who wants to train … </span></div><p><div class=verse-container id=an3.91:8.2><span>navo cepi, kassapa, bhikkhu hoti sikkhākāmo sikkhāsamādānassa vaṇṇavādī, ye caññe bhikkhū na sikkhākāmā te ca sikkhāya samādapeti, ye caññe bhikkhū sikkhākāmā tesañca vaṇṇaṁ bhaṇati bhūtaṁ tacchaṁ kālena, evarūpassāhaṁ, kassapa, navassa bhikkhuno vaṇṇaṁ bhaṇāmi. </span><span class="translation sujato">Take the case of a junior mendicant who wants to train … </span></div><p><div class=verse-container id=an3.91:8.3><span>Taṁ kissa hetu? </span></div><p><div class=verse-container id=an3.91:8.4><span>Satthā hissa vaṇṇaṁ bhaṇatīti aññe naṁ bhikkhū bhajeyyuṁ, ye naṁ bhajeyyuṁ tyāssa diṭṭhānugatiṁ āpajjeyyuṁ, yyāssa diṭṭhānugatiṁ āpajjeyyuṁ tesaṁ taṁ assa dīgharattaṁ hitāya sukhāyāti. </span></div><p><div class=verse-container id=an3.91:8.5><span>Tasmāhaṁ, kassapa, evarūpassa navassa bhikkhuno vaṇṇaṁ bhaṇāmī”ti. </span><span class="translation sujato">That’s why I praise that kind of junior mendicant.” </span></div><p><div class=verse-container id=an3.91:8.6><span>Ekādasamaṁ. </span></div><p><div class=verse-container id=an3.91:8.7><span>Samaṇavaggo catuttho. </span></div><p><div class=verse-container id=an3.91:9.0><span>Tassuddānaṁ </span></div><p><div class=verse-container id=an3.91:9.1><span>Samaṇo gadrabho khettaṁ, </span></div><p><div class=verse-container id=an3.91:9.2><span>vajjiputto ca sekkhakaṁ; </span></div><p><div class=verse-container id=an3.91:9.3><span>Tayo ca sikkhanā vuttā, </span></div><p><div class=verse-container id=an3.91:9.4><span>dve sikkhā saṅkavāya cāti. </span></div><div class=flex-between><a href=/canon/en/pli/ms/sutta/an/an0003/an0003P0090.html>Previous</a><a href=/canon/en/pli/ms/sutta/an/an0003/an0003P0092.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>