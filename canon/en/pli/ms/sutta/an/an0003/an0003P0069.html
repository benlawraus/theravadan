<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0069.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0068.html>Previous</a><a href=/canon/en/pli/ms/sutta/an/an0003/an0003P0070.html>Next</a></div><p id=an3.69:0.1><span class=root>Aṅguttara Nikāya 3.69 </span><br> <span class=sujato>Numbered Discourses 3.69 </span><br><p id=an3.69:0.2><span class=root>7. Mahāvagga </span><br> <span class=sujato>7. The Great Chapter </span><br><p id=an3.69:0.3><span class="root big-bold">Akusalamūlasutta </span><br> <span class=sujato>Unskillful Roots </span><br><p id=an3.69:1.1><span class=root>“Tīṇimāni, bhikkhave, akusalamūlāni. </span><br> <span class=sujato>“Mendicants, there are these three unskillful roots. </span><br><p id=an3.69:1.2><span class=root>Katamāni tīṇi? </span><br> <span class=sujato>What three? </span><br><p id=an3.69:1.3><span class=root>Lobho akusalamūlaṁ, doso akusalamūlaṁ, moho akusalamūlaṁ. </span><br> <span class=sujato>Greed, hate, and delusion. </span><br><p id=an3.69:2.1><span class=root>Yadapi, bhikkhave, lobho tadapi akusalamūlaṁ; </span><br> <span class=sujato>Greed is a root of the unskillful. </span><br><p id=an3.69:2.2><span class=root>yadapi luddho abhisaṅkharoti kāyena vācāya manasā tadapi akusalaṁ; </span><br> <span class=sujato>When a greedy person chooses to act by way of body, speech, or mind, that too is unskillful. </span><br><p id=an3.69:2.3><span class=root>yadapi luddho lobhena abhibhūto pariyādinnacitto parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi tadapi akusalaṁ. </span><br> <span class=sujato>When a greedy person, overcome by greed, causes another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’, that too is unskillful. </span><br><p id=an3.69:2.4><span class=root>Itissame lobhajā lobhanidānā lobhasamudayā lobhapaccayā aneke pāpakā akusalā dhammā sambhavanti. </span><br> <span class=sujato>And so these many bad, unskillful things are produced in them, born, sourced, originated, and conditioned by greed. </span><br><p id=an3.69:3.1><span class=root>Yadapi, bhikkhave, doso tadapi akusalamūlaṁ; </span><br> <span class=sujato>Hate is a root of the unskillful. </span><br><p id=an3.69:3.2><span class=root>yadapi duṭṭho abhisaṅkharoti kāyena vācāya manasā tadapi akusalaṁ; </span><br> <span class=sujato>When a hateful person chooses to act by way of body, speech, or mind, that too is unskillful. </span><br><p id=an3.69:3.3><span class=root>yadapi duṭṭho dosena abhibhūto pariyādinnacitto parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi tadapi akusalaṁ. </span><br> <span class=sujato>When a hateful person, overcome by hate, causes another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’, that too is unskillful. </span><br><p id=an3.69:3.4><span class=root>Itissame dosajā dosanidānā dosasamudayā dosapaccayā aneke pāpakā akusalā dhammā sambhavanti. </span><br> <span class=sujato>And so these many bad, unskillful things are produced in them, born, sourced, originated, and conditioned by hate. </span><br><p id=an3.69:4.1><span class=root>Yadapi, bhikkhave, moho tadapi akusalamūlaṁ; </span><br> <span class=sujato>Delusion is a root of the unskillful. </span><br><p id=an3.69:4.2><span class=root>yadapi mūḷho abhisaṅkharoti kāyena vācāya manasā tadapi akusalaṁ; </span><br> <span class=sujato>When a deluded person chooses to act by way of body, speech, or mind, that too is unskillful. </span><br><p id=an3.69:4.3><span class=root>yadapi mūḷho mohena abhibhūto pariyādinnacitto parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi tadapi akusalaṁ. </span><br> <span class=sujato>When a deluded person, overcome by delusion, causes another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’, that too is unskillful. </span><br><p id=an3.69:4.4><span class=root>Itissame mohajā mohanidānā mohasamudayā mohapaccayā aneke pāpakā akusalā dhammā sambhavanti. </span><br> <span class=sujato>And so these many bad, unskillful things are produced in them, born, sourced, originated, and conditioned by delusion. </span><br><p id=an3.69:4.5><span class=root>Evarūpo cāyaṁ, bhikkhave, puggalo vuccati akālavādītipi, abhūtavādītipi, anatthavādītipi, adhammavādītipi, avinayavādītipi. </span><br> <span class=sujato>Such a person is said to have speech that’s ill-timed, false, meaningless, not in line with the teaching and training. </span><br><p id=an3.69:5.1><span class=root>Kasmā cāyaṁ, bhikkhave, evarūpo puggalo vuccati akālavādītipi, abhūtavādītipi, anatthavādītipi, adhammavādītipi, avinayavādītipi? </span><br> <span class=sujato>Why is this? </span><br><p id=an3.69:5.2><span class=root>Tathāhāyaṁ, bhikkhave, puggalo parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi. </span><br> <span class=sujato>This person causes another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’. </span><br><p id=an3.69:5.3><span class=root>Bhūtena kho pana vuccamāno avajānāti, no paṭijānāti; </span><br> <span class=sujato>So when someone makes a valid criticism, they’re scornful and admit nothing. </span><br><p id=an3.69:5.4><span class=root>abhūtena vuccamāno na ātappaṁ karoti, tassa nibbeṭhanāya itipetaṁ atacchaṁ itipetaṁ abhūtanti. </span><br> <span class=sujato>When someone makes a baseless criticism, they make no effort to explain, ‘This is why that’s untrue, this is why that’s false.’ </span><br><p id=an3.69:5.5><span class=root>Tasmā evarūpo puggalo vuccati akālavādītipi, abhūtavādītipi, anatthavādītipi, adhammavādītipi, avinayavādītipi. </span><br> <span class=sujato>That’s why such a person is said to have speech that’s ill-timed, false, meaningless, not in line with the teaching and training. </span><br><p id=an3.69:6.1><span class=root>Evarūpo, bhikkhave, puggalo lobhajehi pāpakehi akusalehi dhammehi abhibhūto pariyādinnacitto diṭṭhe ceva dhamme dukkhaṁ viharati, savighātaṁ saupāyāsaṁ sapariḷāhaṁ. </span><br> <span class=sujato>Such a person—overcome with bad, unskillful qualities born of greed, hate, and delusion—suffers in this very life, with distress, anguish, and fever. </span><br><p id=an3.69:6.2><span class=root>Kāyassa ca bhedā paraṁ maraṇā duggati pāṭikaṅkhā. </span><br> <span class=sujato>And when the body breaks up, after death, they can expect to be reborn in a bad place. </span><br><p id=an3.69:7.1><span class=root>Dosajehi …pe… </span><br><p id=an3.69:7.2><span class=root>mohajehi pāpakehi akusalehi dhammehi abhibhūto pariyādinnacitto diṭṭhe ceva dhamme dukkhaṁ viharati, savighātaṁ saupāyāsaṁ sapariḷāhaṁ. </span><br><p id=an3.69:7.3><span class=root>Kāyassa ca bhedā paraṁ maraṇā duggati pāṭikaṅkhā. </span><br><p id=an3.69:7.4><span class=root>Seyyathāpi, bhikkhave, sālo vā dhavo vā phandano vā tīhi māluvālatāhi uddhasto pariyonaddho anayaṁ āpajjati, byasanaṁ āpajjati, anayabyasanaṁ āpajjati; </span><br> <span class=sujato>Suppose a sal, axlewood, or boxwood tree was choked and engulfed by three camel’s foot creepers. It would fall to ruin and disaster. </span><br><p id=an3.69:7.5><span class=root>evamevaṁ kho, bhikkhave, evarūpo puggalo lobhajehi pāpakehi akusalehi dhammehi abhibhūto pariyādinnacitto diṭṭhe ceva dhamme dukkhaṁ viharati, savighātaṁ saupāyāsaṁ sapariḷāhaṁ. </span><br> <span class=sujato>In the same way, such a person—overcome with bad, unskillful qualities born of greed, hate, and delusion—suffers in this very life, with distress, anguish, and fever. </span><br><p id=an3.69:7.6><span class=root>Kāyassa ca bhedā paraṁ maraṇā duggati pāṭikaṅkhā. </span><br> <span class=sujato>And when the body breaks up, after death, they can expect to be reborn in a bad place. </span><br><p id=an3.69:8.1><span class=root>Dosajehi …pe… </span><br><p id=an3.69:8.2><span class=root>mohajehi pāpakehi akusalehi dhammehi abhibhūto pariyādinnacitto diṭṭhe ceva dhamme dukkhaṁ viharati savighātaṁ saupāyāsaṁ sapariḷāhaṁ. </span><br><p id=an3.69:8.3><span class=root>Kāyassa ca bhedā paraṁ maraṇā duggati pāṭikaṅkhā. </span><br><p id=an3.69:8.4><span class=root>Imāni kho, bhikkhave, tīṇi akusalamūlānīti. </span><br> <span class=sujato>These are the three unskillful roots. </span><br><p id=an3.69:9.1><span class=root>Tīṇimāni, bhikkhave, kusalamūlāni. </span><br> <span class=sujato>There are these three skillful roots. </span><br><p id=an3.69:9.2><span class=root>Katamāni tīṇi? </span><br> <span class=sujato>What three? </span><br><p id=an3.69:9.3><span class=root>Alobho kusalamūlaṁ, adoso kusalamūlaṁ, amoho kusalamūlaṁ. </span><br> <span class=sujato>Contentment, love, and understanding. </span><br><p id=an3.69:10.1><span class=root>Yadapi, bhikkhave, alobho tadapi kusalamūlaṁ; </span><br> <span class=sujato>Contentment is a root of the skillful. </span><br><p id=an3.69:10.2><span class=root>yadapi aluddho abhisaṅkharoti kāyena vācāya manasā tadapi kusalaṁ; </span><br> <span class=sujato>When a contented person chooses to act by way of body, speech, or mind, that too is skillful. </span><br><p id=an3.69:10.3><span class=root>yadapi aluddho lobhena anabhibhūto apariyādinnacitto na parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi tadapi kusalaṁ. </span><br> <span class=sujato>When a contented person, not overcome by greed, doesn’t cause another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’, that too is skillful. </span><br><p id=an3.69:10.4><span class=root>Itissame alobhajā alobhanidānā alobhasamudayā alobhapaccayā aneke kusalā dhammā sambhavanti. </span><br> <span class=sujato>And so these many skillful things are produced in them, born, sourced, originated, and conditioned by contentment. </span><br><p id=an3.69:11.1><span class=root>Yadapi, bhikkhave, adoso tadapi kusalamūlaṁ; </span><br> <span class=sujato>Love is a root of the skillful. </span><br><p id=an3.69:11.2><span class=root>yadapi aduṭṭho abhisaṅkharoti kāyena vācāya manasā tadapi kusalaṁ; </span><br> <span class=sujato>When a loving person chooses to act by way of body, speech, or mind, that too is skillful. </span><br><p id=an3.69:11.3><span class=root>yadapi aduṭṭho dosena anabhibhūto apariyādinnacitto na parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi tadapi kusalaṁ. </span><br> <span class=sujato>When a loving person, not overcome by hate, doesn’t cause another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’, that too is skillful. </span><br><p id=an3.69:11.4><span class=root>Itissame adosajā adosanidānā adosasamudayā adosapaccayā aneke kusalā dhammā sambhavanti. </span><br> <span class=sujato>And so these many skillful things are produced in them, born, sourced, originated, and conditioned by love. </span><br><p id=an3.69:12.1><span class=root>Yadapi, bhikkhave, amoho tadapi kusalamūlaṁ; </span><br> <span class=sujato>Understanding is a root of the skillful. </span><br><p id=an3.69:12.2><span class=root>yadapi amūḷho abhisaṅkharoti kāyena vācāya manasā tadapi kusalaṁ; </span><br> <span class=sujato>When an understanding person chooses to act by way of body, speech, or mind, that too is skillful. </span><br><p id=an3.69:12.3><span class=root>yadapi amūḷho mohena anabhibhūto apariyādinnacitto na parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi tadapi kusalaṁ. </span><br> <span class=sujato>When an understanding person, not overcome by delusion, doesn’t cause another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’, that too is skillful. </span><br><p id=an3.69:12.4><span class=root>Itissame amohajā amohanidānā amohasamudayā amohapaccayā aneke kusalā dhammā sambhavanti. </span><br> <span class=sujato>And so these many skillful things are produced in them, born, sourced, originated, and conditioned by understanding. </span><br><p id=an3.69:12.5><span class=root>Evarūpo cāyaṁ, bhikkhave, puggalo vuccati kālavādītipi, bhūtavādītipi, atthavādītipi, dhammavādītipi, vinayavādītipi. </span><br> <span class=sujato>Such a person is said to have speech that’s well-timed, true, meaningful, in line with the teaching and training. </span><br><p id=an3.69:13.1><span class=root>Kasmā cāyaṁ, bhikkhave, evarūpo puggalo vuccati kālavādītipi, bhūtavādītipi, atthavādītipi, dhammavādītipi, vinayavādītipi? </span><br> <span class=sujato>Why is this? </span><br><p id=an3.69:13.2><span class=root>Tathāhāyaṁ, bhikkhave, puggalo na parassa asatā dukkhaṁ uppādayati vadhena vā bandhanena vā jāniyā vā garahāya vā pabbājanāya vā balavamhi balattho itipi. </span><br> <span class=sujato>This person doesn’t cause another to suffer under a false pretext—by execution or imprisonment or confiscation or condemnation or banishment—thinking ‘I’m powerful, I want power’. </span><br><p id=an3.69:13.3><span class=root>Bhūtena kho pana vuccamāno paṭijānāti no avajānāti; </span><br> <span class=sujato>So when someone makes a valid criticism, they admit it and aren’t scornful. </span><br><p id=an3.69:13.4><span class=root>abhūtena vuccamāno ātappaṁ karoti tassa nibbeṭhanāya: </span><br> <span class=sujato>When someone makes a baseless criticism, they make an effort to explain, </span><br><p id=an3.69:13.5><span class=root>‘itipetaṁ atacchaṁ, itipetaṁ abhūtan’ti. </span><br> <span class=sujato>‘This is why that’s untrue, this is why that’s false.’ </span><br><p id=an3.69:13.6><span class=root>Tasmā evarūpo puggalo vuccati kālavādītipi, atthavādītipi, dhammavādītipi, vinayavādītipi. </span><br> <span class=sujato>That’s why such a person is said to have speech that’s well-timed, true, meaningful, in line with the teaching and training. </span><br><p id=an3.69:14.1><span class=root>Evarūpassa, bhikkhave, puggalassa lobhajā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br> <span class=sujato>For such a person, bad unskillful qualities born of greed, hate, and delusion are cut off at the root, made like a palm stump, obliterated, and unable to arise in the future. </span><br><p id=an3.69:14.2><span class=root>Diṭṭheva dhamme sukhaṁ viharati avighātaṁ anupāyāsaṁ apariḷāhaṁ. </span><br> <span class=sujato>In this very life they’re happy, free of distress, anguish, and fever, </span><br><p id=an3.69:14.3><span class=root>Diṭṭheva dhamme parinibbāyati. </span><br> <span class=sujato>and they’re also extinguished in this very life. </span><br><p id=an3.69:15.1><span class=root>Dosajā …pe… </span><br><p id=an3.69:15.2><span class=root>parinibbāyati. </span><br><p id=an3.69:15.3><span class=root>Mohajā …pe… </span><br><p id=an3.69:15.4><span class=root>parinibbāyati. </span><br><p id=an3.69:15.5><span class=root>Seyyathāpi bhikkhave, sālo vā dhavo vā phandano vā tīhi māluvālatāhi uddhasto pariyonaddho. </span><br> <span class=sujato>Suppose a sal, axlewood, or boxwood tree was choked and engulfed by three camel’s foot creepers. </span><br><p id=an3.69:15.6><span class=root>Atha puriso āgaccheyya kudālapiṭakaṁ ādāya. </span><br> <span class=sujato>Then along comes a person with a spade and basket. </span><br><p id=an3.69:15.7><span class=root>So taṁ māluvālataṁ mūle chindeyya, mūle chetvā palikhaṇeyya, palikhaṇitvā mūlāni uddhareyya, antamaso usīranāḷimattānipi. </span><br> <span class=sujato>They’d cut the creeper out by the roots, dig them up, and pull them out, down to the fibers and stems. </span><br><p id=an3.69:15.8><span class=root>So taṁ māluvālataṁ khaṇḍākhaṇḍikaṁ chindeyya, khaṇḍākhaṇḍikaṁ chetvā phāleyya, phāletvā sakalikaṁ sakalikaṁ kareyya, sakalikaṁ sakalikaṁ karitvā vātātape visoseyya, vātātape visosetvā agginā ḍaheyya, agginā ḍahitvā masiṁ kareyya, masiṁ karitvā mahāvāte vā ophuṇeyya nadiyā vā sīghasotāya pavāheyya. </span><br> <span class=sujato>Then they’d split the creeper apart, cut up the parts, and chop it into splinters. They’d dry the splinters in the wind and sun, burn them with fire, and reduce them to ashes. Then they’d sweep away the ashes in a strong wind, or float them away down a swift stream. </span><br><p id=an3.69:15.9><span class=root>Evamassa tā, bhikkhave, māluvālatā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br> <span class=sujato>So those camel’s foot creepers would be cut off at the root, made like a palm stump, and obliterated, unable to arise in the future. </span><br><p id=an3.69:15.10><span class=root>Evamevaṁ kho, bhikkhave, evarūpassa puggalassa lobhajā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br> <span class=sujato>In the same way, for such a person, bad unskillful qualities born of greed, hate, and delusion are cut off at the root, made like a palm stump, obliterated, and unable to arise in the future. </span><br><p id=an3.69:15.11><span class=root>Diṭṭheva dhamme sukhaṁ viharati avighātaṁ anupāyāsaṁ apariḷāhaṁ. </span><br> <span class=sujato>In this very life they’re happy, free of distress, anguish, and fever, </span><br><p id=an3.69:15.12><span class=root>Diṭṭheva dhamme parinibbāyati. </span><br> <span class=sujato>and they’re also extinguished in this very life. </span><br><p id=an3.69:16.1><span class=root>Dosajā …pe… </span><br><p id=an3.69:16.2><span class=root>mohajā pāpakā akusalā dhammā pahīnā ucchinnamūlā tālāvatthukatā anabhāvaṅkatā āyatiṁ anuppādadhammā. </span><br><p id=an3.69:16.3><span class=root>Diṭṭheva dhamme sukhaṁ viharati avighātaṁ anupāyāsaṁ apariḷāhaṁ. </span><br><p id=an3.69:16.4><span class=root>Diṭṭheva dhamme parinibbāyati. </span><br><p id=an3.69:16.5><span class=root>Imāni kho, bhikkhave, tīṇi kusalamūlānī”ti. </span><br> <span class=sujato>These are the three skillful roots.” </span><br><p id=an3.69:16.6><span class=root>Navamaṁ. </span><br></main><footer class="container footer"><small><a href=/about/>Contact info</a></small></footer>