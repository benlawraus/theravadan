<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0063.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0062.html>Previous</a><a href=/canon/en/pli/ms/sutta/an/an0003/an0003P0064.html>Next</a></div><p><div class=verse-container id=an3.63:0.1><span>Aṅguttara Nikāya 3.63 </span><span class="translation sujato">Numbered Discourses 3.63 </span></div><p><div class=verse-container id=an3.63:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an3.63:0.3><span class=big-bold>Venāgapurasutta </span><span class="translation sujato">At Venāgapura </span></div><p><div class=verse-container id=an3.63:1.1><span>Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena venāgapuraṁ nāma kosalānaṁ brāhmaṇagāmo tadavasari. </span><span class="translation sujato">At one time the Buddha was wandering in the land of the Kosalans together with a large Saṅgha of mendicants when he arrived at a village of the Kosalan brahmins named Venāgapura. </span></div><p><div class=verse-container id=an3.63:1.2><span>Assosuṁ kho venāgapurikā brāhmaṇagahapatikā: </span><span class="translation sujato">The brahmins and householders of Venāgapura heard: </span></div><p><div class=verse-container id=an3.63:1.3><span>“samaṇo khalu, bho, gotamo sakyaputto sakyakulā pabbajito venāgapuraṁ anuppatto. </span><span class="translation sujato">“It seems the ascetic Gotama—a Sakyan, gone forth from a Sakyan family—has arrived at Venāgapura. </span></div><p><div class=verse-container id=an3.63:1.4><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation sujato">He has this good reputation: </span></div><p><div class=verse-container id=an3.63:1.5><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=an3.63:1.6><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sujato">He has realized with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span></div><p><div class=verse-container id=an3.63:1.7><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=an3.63:1.8><span>Sādhu kho pana tathārūpānaṁ arahataṁ dassanaṁ hotī”ti. </span><span class="translation sujato">It’s good to see such perfected ones.” </span></div><p><div class=verse-container id=an3.63:2.1><span>Atha kho venāgapurikā brāhmaṇagahapatikā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu, appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu, appekacce yena bhagavā tenañjaliṁ paṇāmetvā ekamantaṁ nisīdiṁsu, appekacce nāmagottaṁ sāvetvā ekamantaṁ nisīdiṁsu, appekacce tuṇhībhūtā ekamantaṁ nisīdiṁsu. Ekamantaṁ nisinno kho venāgapuriko vacchagotto brāhmaṇo bhagavantaṁ etadavoca: </span><span class="translation sujato">Then the brahmins and householders of Venāgapura went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. Then the brahmin Vacchagotta of Venāgapura said to the Buddha: </span></div><p><div class=verse-container id=an3.63:3.1><span>“Acchariyaṁ, bho gotama, abbhutaṁ, bho gotama. </span><span class="translation sujato">“It’s incredible, worthy Gotama, it’s amazing, </span></div><p><div class=verse-container id=an3.63:3.2><span>Yāvañcidaṁ bhoto gotamassa vippasannāni indriyāni, parisuddho chavivaṇṇo pariyodāto. </span><span class="translation sujato">how your faculties are so very clear, and the complexion of your skin is pure and bright. </span></div><p><div class=verse-container id=an3.63:3.3><span>Seyyathāpi, bho gotama, sāradaṁ badarapaṇḍuṁ parisuddhaṁ hoti pariyodātaṁ; </span><span class="translation sujato">It’s like a golden brown jujube in the autumn, </span></div><p><div class=verse-container id=an3.63:3.4><span>evamevaṁ bhoto gotamassa vippasannāni indriyāni parisuddho chavivaṇṇo pariyodāto. </span></div><p><div class=verse-container id=an3.63:3.5><span>Seyyathāpi, bho gotama, tālapakkaṁ sampati bandhanā pamuttaṁ parisuddhaṁ hoti pariyodātaṁ; </span><span class="translation sujato">or a palm fruit freshly plucked from the stalk, </span></div><p><div class=verse-container id=an3.63:3.6><span>evamevaṁ bhoto gotamassa vippasannāni indriyāni parisuddho chavivaṇṇo pariyodāto. </span></div><p><div class=verse-container id=an3.63:3.7><span>Seyyathāpi, bho gotama, nekkhaṁ jambonadaṁ dakkhakammāraputtasuparikammakataṁ ukkāmukhe sukusalasampahaṭṭhaṁ paṇḍukambale nikkhittaṁ bhāsate ca tapate ca virocati ca; </span><span class="translation sujato">or a pendant of Black Plum River gold, fashioned by a deft smith, well-wrought in the forge, and placed on a cream rug where it shines and glows and radiates. </span></div><p><div class=verse-container id=an3.63:3.8><span>evamevaṁ bhoto gotamassa vippasannāni indriyāni parisuddho chavivaṇṇo pariyodāto. </span><span class="translation sujato">In the same way, your faculties are so very clear, and the complexion of your skin is pure and bright. </span></div><p><div class=verse-container id=an3.63:3.9><span>Yāni tāni, bho gotama, uccāsayanamahāsayanāni, seyyathidaṁ—</span><span class="translation sujato">Surely the worthy Gotama gets when he wants, without trouble or difficulty, various kinds of high and luxurious bedding, such as: </span></div><p><div class=verse-container id=an3.63:3.10><span>āsandi pallaṅko gonako cittako paṭikā paṭalikā tūlikā vikatikā uddalomī ekantalomī kaṭṭissaṁ koseyyaṁ kuttakaṁ hatthattharaṁ assattharaṁ rathattharaṁ ajinappaveṇī kadalimigapavarapaccattharaṇaṁ sauttaracchadaṁ ubhatolohitakūpadhānaṁ, evarūpānaṁ nūna bhavaṁ gotamo uccāsayanamahāsayanānaṁ nikāmalābhī akicchalābhī akasiralābhī”ti. </span><span class="translation sujato">sofas, couches, woolen covers—shag-piled, colorful, white, embroidered with flowers, quilted, embroidered with animals, double-or single-fringed—and silk covers studded with gems, as well as silken sheets, woven carpets, rugs for elephants, horses, or chariots, antelope hide rugs, and spreads of fine deer hide, with a canopy above and red cushions at both ends.” </span></div><p><div class=verse-container id=an3.63:4.1><span>“Yāni kho pana tāni, brāhmaṇa, uccāsayanamahāsayanāni, seyyathidaṁ—</span><span class="translation sujato">“Brahmin, these various kinds of high and luxurious bedding </span></div><p><div class=verse-container id=an3.63:4.2><span>āsandi pallaṅko gonako cittako paṭikā paṭalikā tūlikā vikatikā uddalomī ekantalomī kaṭṭissaṁ koseyyaṁ kuttakaṁ hatthattharaṁ assattharaṁ rathattharaṁ ajinappaveṇī kadalimigapavarapaccattharaṇaṁ sauttaracchadaṁ ubhatolohitakūpadhānaṁ. </span></div><p><div class=verse-container id=an3.63:4.3><span>Dullabhāni tāni pabbajitānaṁ laddhā ca pana na kappanti. </span><span class="translation sujato">are hard for renunciates to find. And even if they do get them, they’re not allowed. </span></div><p><div class=verse-container id=an3.63:5.1><span>Tīṇi kho, imāni, brāhmaṇa, uccāsayanamahāsayanāni, yesāhaṁ etarahi nikāmalābhī akicchalābhī akasiralābhī. </span><span class="translation sujato">There are, brahmin, these three high and luxurious beds that I get these days when I want, without trouble or difficulty. </span></div><p><div class=verse-container id=an3.63:5.2><span>Katamāni tīṇi? </span><span class="translation sujato">What three? </span></div><p><div class=verse-container id=an3.63:5.3><span>Dibbaṁ uccāsayanamahāsayanaṁ, brahmaṁ uccāsayanamahāsayanaṁ, ariyaṁ uccāsayanamahāsayanaṁ. </span><span class="translation sujato">The heavenly high and luxurious bed, the divine high and luxurious bed, and the noble high and luxurious bed. </span></div><p><div class=verse-container id=an3.63:5.4><span>Imāni kho, brāhmaṇa, tīṇi uccāsayanamahāsayanāni, yesāhaṁ etarahi nikāmalābhī akicchalābhī akasiralābhī”ti. </span><span class="translation sujato">These are the three high and luxurious beds that I get these days when I want, without trouble or difficulty.” </span></div><p><div class=verse-container id=an3.63:6.1><span>“Katamaṁ pana taṁ, bho gotama, dibbaṁ uccāsayanamahāsayanaṁ, yassa bhavaṁ gotamo etarahi nikāmalābhī akicchalābhī akasiralābhī”ti? </span><span class="translation sujato">“But what, worthy Gotama, is the heavenly high and luxurious bed?” </span></div><p><div class=verse-container id=an3.63:6.2><span>“Idhāhaṁ, brāhmaṇa, yaṁ gāmaṁ vā nigamaṁ vā upanissāya viharāmi, so pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisāmi. </span><span class="translation sujato">“Brahmin, when I am living supported by a village or town, I robe up in the morning and, taking my bowl and robe, enter the town or village for alms. </span></div><p><div class=verse-container id=an3.63:6.3><span>So pacchābhattaṁ piṇḍapātapaṭikkanto vanantaññeva pavisāmi. </span><span class="translation sujato">After the meal, on my return from almsround, I enter within a forest. </span></div><p><div class=verse-container id=an3.63:6.4><span>So yadeva tattha honti tiṇāni vā paṇṇāni vā tāni ekajjhaṁ saṅgharitvā nisīdāmi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">I gather up some grass or leaves into a pile and sit down cross-legged, setting my body straight, and establishing mindfulness in my presence. </span></div><p><div class=verse-container id=an3.63:6.5><span>So vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharāmi; </span><span class="translation sujato">Quite secluded from sensual pleasures, secluded from unskillful qualities, I enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=an3.63:6.6><span>vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharāmi; </span><span class="translation sujato">As the placing of the mind and keeping it connected are stilled, I enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=an3.63:6.7><span>pītiyā ca virāgā upekkhako ca viharāmi sato ca sampajāno sukhañca kāyena paṭisaṁvedemi, yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharāmi; </span><span class="translation sujato">And with the fading away of rapture, I enter and remain in the third absorption, where I meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=an3.63:6.8><span>sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharāmi. </span><span class="translation sujato">With the giving up of pleasure and pain, and the ending of former happiness and sadness, I enter and remain in the fourth absorption, without pleasure or pain, with pure equanimity and mindfulness. </span></div><p><div class=verse-container id=an3.63:6.9><span>So ce ahaṁ, brāhmaṇa, evaṁbhūto caṅkamāmi, dibbo me eso tasmiṁ samaye caṅkamo hoti. </span><span class="translation sujato">When I’m practicing like this, if I walk, at that time my walking is heavenly. </span></div><p><div class=verse-container id=an3.63:6.10><span>So ce ahaṁ, brāhmaṇa, evaṁbhūto tiṭṭhāmi, dibbaṁ me etaṁ tasmiṁ samaye ṭhānaṁ hoti. </span><span class="translation sujato">When I’m practicing like this, if I stand, at that time my standing is heavenly. </span></div><p><div class=verse-container id=an3.63:6.11><span>So ce ahaṁ, brāhmaṇa, evaṁbhūto nisīdāmi, dibbaṁ me etaṁ tasmiṁ samaye āsanaṁ hoti. </span><span class="translation sujato">When I’m practicing like this, if I sit, at that time my sitting is heavenly. </span></div><p><div class=verse-container id=an3.63:6.12><span>So ce ahaṁ, brāhmaṇa, evaṁbhūto seyyaṁ kappemi, dibbaṁ me etaṁ tasmiṁ samaye uccāsayanamahāsayanaṁ hoti. </span><span class="translation sujato">When I’m practicing like this, if I lie down, at that time my lying is heavenly. </span></div><p><div class=verse-container id=an3.63:6.13><span>Idaṁ kho, brāhmaṇa, dibbaṁ uccāsayanamahāsayanaṁ, yassāhaṁ etarahi nikāmalābhī akicchalābhī akasiralābhī”ti. </span><span class="translation sujato">This is the heavenly high and luxurious bed that I get these days when I want, without trouble or difficulty.” </span></div><p><div class=verse-container id=an3.63:7.1><span>“Acchariyaṁ, bho gotama, abbhutaṁ, bho gotama. </span><span class="translation sujato">“It’s incredible, worthy Gotama, it’s amazing! </span></div><p><div class=verse-container id=an3.63:7.2><span>Ko cañño evarūpassa dibbassa uccāsayanamahāsayanassa nikāmalābhī bhavissati akicchalābhī akasiralābhī, aññatra bhotā gotamena. </span><span class="translation sujato">Who but the worthy Gotama could get such a heavenly high and luxurious bed when he wants, without trouble or difficulty? </span></div><p><div class=verse-container id=an3.63:8.1><span>Katamaṁ pana taṁ, bho gotama, brahmaṁ uccāsayanamahāsayanaṁ, yassa bhavaṁ gotamo etarahi nikāmalābhī akicchalābhī akasiralābhī”ti? </span><span class="translation sujato">But what, worthy Gotama, is the divine high and luxurious bed?” </span></div><p><div class=verse-container id=an3.63:8.2><span>“Idhāhaṁ, brāhmaṇa, yaṁ gāmaṁ vā nigamaṁ vā upanissāya viharāmi, so pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisāmi. </span><span class="translation sujato">“Brahmin, when I am living supported by a village or town, I robe up in the morning and, taking my bowl and robe, enter the town or village for alms. </span></div><p><div class=verse-container id=an3.63:8.3><span>So pacchābhattaṁ piṇḍapātapaṭikkanto vanantaññeva pavisāmi. </span><span class="translation sujato">After the meal, on my return from almsround, I enter within a forest. </span></div><p><div class=verse-container id=an3.63:8.4><span>So yadeva tattha honti tiṇāni vā paṇṇāni vā tāni ekajjhaṁ saṅgharitvā nisīdāmi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">I gather up some grass or leaves into a pile and sit down cross-legged, setting my body straight, and establishing mindfulness in my presence. </span></div><p><div class=verse-container id=an3.63:8.5><span>So mettāsahagatena cetasā ekaṁ disaṁ pharitvā viharāmi, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharāmi. </span><span class="translation sujato">I meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, I spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=an3.63:8.6><span>Karuṇāsahagatena cetasā …pe… </span><span class="translation sujato">I meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, I spread a heart full of compassion to the whole world—abundant, expansive, limitless, free of enmity and ill will. </span></div><p><div class=verse-container id=an3.63:8.7><span>muditāsahagatena cetasā … </span><span class="translation sujato">I meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, I spread a heart full of rejoicing to the whole world—abundant, expansive, limitless, free of enmity and ill will. </span></div><p><div class=verse-container id=an3.63:8.8><span>upekkhāsahagatena cetasā ekaṁ disaṁ pharitvā viharāmi, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjhena pharitvā viharāmi. </span><span class="translation sujato">I meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, I spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=an3.63:8.9><span>So ce ahaṁ, brāhmaṇa, evaṁbhūto caṅkamāmi, brahmā me eso tasmiṁ samaye caṅkamo hoti. </span><span class="translation sujato">When I’m practicing like this, if I walk, at that time my walking is divine. </span></div><p><div class=verse-container id=an3.63:8.10><span>So ce ahaṁ, brāhmaṇa, evaṁbhūto tiṭṭhāmi …pe… </span><span class="translation sujato">… my standing is divine. </span></div><p><div class=verse-container id=an3.63:8.11><span>nisīdāmi …pe… </span><span class="translation sujato">… my sitting is divine. </span></div><p><div class=verse-container id=an3.63:8.12><span>seyyaṁ kappemi, brahmaṁ me etaṁ tasmiṁ samaye uccāsayanamahāsayanaṁ hoti. </span><span class="translation sujato">When I’m practicing like this, if I lie down, at that time my lying is divine. </span></div><p><div class=verse-container id=an3.63:8.13><span>Idaṁ kho, brāhmaṇa, brahmaṁ uccāsayanamahāsayanaṁ, yassāhaṁ etarahi nikāmalābhī akicchalābhī akasiralābhī”ti. </span><span class="translation sujato">This is the divine high and luxurious bed that I get these days when I want, without trouble or difficulty.” </span></div><p><div class=verse-container id=an3.63:9.1><span>“Acchariyaṁ, bho gotama, abbhutaṁ, bho gotama. </span><span class="translation sujato">“It’s incredible, worthy Gotama, it’s amazing! </span></div><p><div class=verse-container id=an3.63:9.2><span>Ko cañño evarūpassa brahmassa uccāsayanamahāsayanassa nikāmalābhī bhavissati akicchalābhī akasiralābhī, aññatra bhotā gotamena. </span><span class="translation sujato">Who but the worthy Gotama could get such a divine high and luxurious bed when he wants, without trouble or difficulty? </span></div><p><div class=verse-container id=an3.63:10.1><span>Katamaṁ pana taṁ, bho gotama, ariyaṁ uccāsayanamahāsayanaṁ, yassa bhavaṁ gotamo etarahi nikāmalābhī akicchalābhī akasiralābhī”ti? </span><span class="translation sujato">“But what, worthy Gotama, is the noble high and luxurious bed?” </span></div><p><div class=verse-container id=an3.63:10.2><span>“Idhāhaṁ, brāhmaṇa, yaṁ gāmaṁ vā nigamaṁ vā upanissāya viharāmi, so pubbaṇhasamayaṁ nivāsetvā pattacīvaramādāya tameva gāmaṁ vā nigamaṁ vā piṇḍāya pavisāmi. </span><span class="translation sujato">“Brahmin, when I am living supported by a village or town, I robe up in the morning and, taking my bowl and robe, enter the town or village for alms. </span></div><p><div class=verse-container id=an3.63:10.3><span>So pacchābhattaṁ piṇḍapātapaṭikkanto vanantaññeva pavisāmi. </span><span class="translation sujato">After the meal, on my return from almsround, I enter within a forest. </span></div><p><div class=verse-container id=an3.63:10.4><span>So yadeva tattha honti tiṇāni vā paṇṇāni vā tāni ekajjhaṁ saṅgharitvā nisīdāmi pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">I gather up some grass or leaves into a pile and sit down cross-legged, setting my body straight, and establishing mindfulness in his presence. </span></div><p><div class=verse-container id=an3.63:10.5><span>So evaṁ jānāmi: </span><span class="translation sujato">I know this: </span></div><p><div class=verse-container id=an3.63:10.6><span>‘rāgo me pahīno ucchinnamūlo tālāvatthukato anabhāvaṅkato āyatiṁ anuppādadhammo; </span><span class="translation sujato">‘I’ve given up greed, hate, and delusion, cut them off at the root, made them like a palm stump, obliterated them, so they’re unable to arise in the future.’ </span></div><p><div class=verse-container id=an3.63:10.7><span>doso me pahīno ucchinnamūlo tālāvatthukato anabhāvaṅkato āyatiṁ anuppādadhammo; </span></div><p><div class=verse-container id=an3.63:10.8><span>moho me pahīno ucchinnamūlo tālāvatthukato anabhāvaṅkato āyatiṁ anuppādadhammo’. </span></div><p><div class=verse-container id=an3.63:10.9><span>So ce ahaṁ, brāhmaṇa, evaṁbhūto caṅkamāmi, ariyo me eso tasmiṁ samaye caṅkamo hoti. </span><span class="translation sujato">When I’m practicing like this, if I walk, at that time my walking is noble. </span></div><p><div class=verse-container id=an3.63:10.10><span>So ce ahaṁ, brāhmaṇa, evaṁbhūto tiṭṭhāmi …pe… </span><span class="translation sujato">… my standing is noble. </span></div><p><div class=verse-container id=an3.63:10.11><span>nisīdāmi …pe… </span><span class="translation sujato">… my sitting is noble. </span></div><p><div class=verse-container id=an3.63:10.12><span>seyyaṁ kappemi, ariyaṁ me etaṁ tasmiṁ samaye uccāsayanamahāsayanaṁ hoti. </span><span class="translation sujato">When I’m practicing like this, if I lie down, at that time my lying is noble. </span></div><p><div class=verse-container id=an3.63:10.13><span>Idaṁ kho, brāhmaṇa, ariyaṁ uccāsayanamahāsayanaṁ, yassāhaṁ etarahi nikāmalābhī akicchalābhī akasiralābhī”ti. </span><span class="translation sujato">This is the noble high and luxurious bed that I get these days when I want, without trouble or difficulty.” </span></div><p><div class=verse-container id=an3.63:11.1><span>“Acchariyaṁ, bho gotama, abbhutaṁ, bho gotama. </span><span class="translation sujato">“It’s incredible, worthy Gotama, it’s amazing! </span></div><p><div class=verse-container id=an3.63:11.2><span>Ko cañño evarūpassa ariyassa uccāsayanamahāsayanassa nikāmalābhī bhavissati akicchalābhī akasiralābhī, aññatra bhotā gotamena. </span><span class="translation sujato">Who but the worthy Gotama could get such a noble high and luxurious bed when he wants, without trouble or difficulty? </span></div><p><div class=verse-container id=an3.63:12.1><span>Abhikkantaṁ, bho gotama, abhikkantaṁ, bho gotama. </span><span class="translation sujato">Excellent, worthy Gotama! Excellent! </span></div><p><div class=verse-container id=an3.63:12.2><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ kho bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span></div><p><div class=verse-container id=an3.63:12.3><span>Ete mayaṁ bhavantaṁ gotamaṁ saraṇaṁ gacchāma dhammañca bhikkhusaṅghañca. </span><span class="translation sujato">We go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=an3.63:12.4><span>Upāsake no bhavaṁ gotamo dhāretu ajjatagge pāṇupete saraṇaṁ gate”ti. </span><span class="translation sujato">From this day forth, may the worthy Gotama remember us as lay followers who have gone for refuge for life.” </span></div><p><div class=verse-container id=an3.63:12.5><span>Tatiyaṁ. </span></div><div class=flex-between><a href=/canon/en/pli/ms/sutta/an/an0003/an0003P0062.html>Previous</a><a href=/canon/en/pli/ms/sutta/an/an0003/an0003P0064.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>