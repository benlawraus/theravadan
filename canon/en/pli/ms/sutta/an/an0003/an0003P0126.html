<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0126.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0125.html>Previous</a><a href=/canon/en/pli/ms/sutta/an/an0003/an0003P0127.html>Next</a></div><p><div class=verse-container id=an3.126:0.1><span>Aṅguttara Nikāya 3.126 </span><span class="translation sujato">Numbered Discourses 3.126 </span></div><p><div class=verse-container id=an3.126:0.2><span>13. Kusināravagga </span><span class="translation sujato">13. Kusinārā </span></div><p><div class=verse-container id=an3.126:0.3><span class=big-bold>Bharaṇḍukālāmasutta </span><span class="translation sujato">Bharaṇḍu Kālāma </span></div><p><div class=verse-container id=an3.126:1.1><span>Ekaṁ samayaṁ bhagavā kosalesu cārikaṁ caramāno yena kapilavatthu tadavasari. </span><span class="translation sujato">At one time the Buddha was wandering in the land of the Kosalans when he arrived at Kapilavatthu. </span></div><p><div class=verse-container id=an3.126:1.2><span>Assosi kho mahānāmo sakko: “bhagavā kira kapilavatthuṁ anuppatto”ti. </span><span class="translation sujato">Mahānāma the Sakyan heard that he had arrived. </span></div><p><div class=verse-container id=an3.126:1.3><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhitaṁ kho mahānāmaṁ sakkaṁ bhagavā etadavoca: </span><span class="translation sujato">He went up to the Buddha, bowed, and stood to one side. The Buddha said to him, </span></div><p><div class=verse-container id=an3.126:2.1><span>“Gaccha, mahānāma, kapilavatthusmiṁ, tathārūpaṁ āvasathaṁ jāna yatthajja mayaṁ ekarattiṁ vihareyyāmā”ti. </span><span class="translation sujato">“Go into Kapilavatthu, Mahānāma, and check if there’s a suitable guest house where I can spend the night.” </span></div><p><div class=verse-container id=an3.126:2.2><span>“Evaṁ, bhante”ti kho mahānāmo sakko bhagavato paṭissutvā kapilavatthuṁ pavisitvā kevalakappaṁ kapilavatthuṁ anvāhiṇḍanto nāddasa kapilavatthusmiṁ tathārūpaṁ āvasathaṁ yatthajja bhagavā ekarattiṁ vihareyya. </span><span class="translation sujato">“Yes, sir,” replied Mahānāma. He returned to Kapilavatthu and searched all over the city, but he couldn’t see a suitable guest house for the Buddha to spend the night. </span></div><p><div class=verse-container id=an3.126:3.1><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sujato">Then Mahānāma went up to the Buddha, and said to him, </span></div><p><div class=verse-container id=an3.126:3.2><span>“natthi, bhante, kapilavatthusmiṁ tathārūpo āvasatho yatthajja bhagavā ekarattiṁ vihareyya. </span><span class="translation sujato">“Sir, there’s no suitable guest house in Kapilavatthu for you to spend the night. </span></div><p><div class=verse-container id=an3.126:3.3><span>Ayaṁ, bhante, bharaṇḍu kālāmo bhagavato purāṇasabrahmacārī. </span><span class="translation sujato">But there is this Bharaṇḍu the Kālāma, who used to be the Buddha’s spiritual companion. </span></div><p><div class=verse-container id=an3.126:3.4><span>Tassajja bhagavā assame ekarattiṁ viharatū”ti. </span><span class="translation sujato">Why don’t you spend the night at his hermitage?” </span></div><p><div class=verse-container id=an3.126:3.5><span>“Gaccha, mahānāma, santharaṁ paññāpehī”ti. </span><span class="translation sujato">“Go, Mahānāma, and set out a mat.” </span></div><p><div class=verse-container id=an3.126:3.6><span>“Evaṁ, bhante”ti kho mahānāmo sakko bhagavato paṭissutvā yena bharaṇḍussa kālāmassa assamo tenupasaṅkami; upasaṅkamitvā santharaṁ paññāpetvā udakaṁ ṭhapetvā pādānaṁ dhovanāya yena bhagavā tenupasaṅkami; upasaṅkamitvā bhagavantaṁ etadavoca: </span><span class="translation sujato">“Yes, sir,” replied Mahānāma. He went to Bharaṇḍu’s hermitage, where he set out a mat, and got foot-washing water ready. Then he went back to the Buddha and said to him, </span></div><p><div class=verse-container id=an3.126:3.7><span>“santhato, bhante, santhāro, udakaṁ ṭhapitaṁ pādānaṁ dhovanāya. </span><span class="translation sujato">“The mat and foot-washing water are set out. </span></div><p><div class=verse-container id=an3.126:3.8><span>Yassadāni, bhante, bhagavā kālaṁ maññatī”ti. </span><span class="translation sujato">Please, sir, go at your convenience.” </span></div><p><div class=verse-container id=an3.126:4.1><span>Atha kho bhagavā yena bharaṇḍussa kālāmassa assamo tenupasaṅkami; upasaṅkamitvā paññatte āsane nisīdi. </span><span class="translation sujato">Then the Buddha went to Bharaṇḍu’s hermitage, sat down on the seat spread out, </span></div><p><div class=verse-container id=an3.126:4.2><span>Nisajja kho bhagavā pāde pakkhālesi. </span><span class="translation sujato">and washed his feet. </span></div><p><div class=verse-container id=an3.126:4.3><span>Atha kho mahānāmassa sakkassa etadahosi: </span><span class="translation sujato">Then it occurred to Mahānāma, </span></div><p><div class=verse-container id=an3.126:4.4><span>“akālo kho ajja bhagavantaṁ payirupāsituṁ. </span><span class="translation sujato">“It’s too late to pay homage to the Buddha today. </span></div><p><div class=verse-container id=an3.126:4.5><span>Kilanto bhagavā. </span><span class="translation sujato">He’s tired. </span></div><p><div class=verse-container id=an3.126:4.6><span>Sve dānāhaṁ bhagavantaṁ payirupāsissāmī”ti bhagavantaṁ abhivādetvā padakkhiṇaṁ katvā pakkāmi. </span><span class="translation sujato">Tomorrow I’ll pay homage to the Buddha.” He bowed to the Buddha and respectfully circled him, keeping him on his right, then he left. </span></div><p><div class=verse-container id=an3.126:5.1><span>Atha kho mahānāmo sakko tassā rattiyā accayena yena bhagavā tenupasaṅkami; upasaṅkamitvā ekamantaṁ nisīdi. Ekamantaṁ nisinnaṁ kho mahānāmaṁ sakkaṁ bhagavā etadavoca: </span><span class="translation sujato">Then, when the night had passed, Mahānāma the Sakyan went up to the Buddha, and sat down to one side. The Buddha said to him: </span></div><p><div class=verse-container id=an3.126:5.2><span>“tayo khome, mahānāma, satthāro santo saṁvijjamānā lokasmiṁ. </span><span class="translation sujato">“Mahānāma, there are these three teachers found in the world. </span></div><p><div class=verse-container id=an3.126:5.3><span>Katame tayo? </span><span class="translation sujato">What three? </span></div><p><div class=verse-container id=an3.126:5.4><span>Idha, mahānāma, ekacco satthā kāmānaṁ pariññaṁ paññāpeti; </span><span class="translation sujato">One teacher advocates the complete understanding of sensual pleasures, </span></div><p><div class=verse-container id=an3.126:5.5><span>na rūpānaṁ pariññaṁ paññāpeti, na vedanānaṁ pariññaṁ paññāpeti. </span><span class="translation sujato">but not of forms or feelings. </span></div><p><div class=verse-container id=an3.126:5.6><span>Idha pana, mahānāma, ekacco satthā kāmānaṁ pariññaṁ paññāpeti, rūpānaṁ pariññaṁ paññāpeti; </span><span class="translation sujato">One teacher advocates the complete understanding of sensual pleasures and forms, </span></div><p><div class=verse-container id=an3.126:5.7><span>na vedanānaṁ pariññaṁ paññāpeti. </span><span class="translation sujato">but not of feelings. </span></div><p><div class=verse-container id=an3.126:5.8><span>Idha pana, mahānāma, ekacco satthā kāmānaṁ pariññaṁ paññāpeti, rūpānaṁ pariññaṁ paññāpeti, vedanānaṁ pariññaṁ paññāpeti. </span><span class="translation sujato">One teacher advocates the complete understanding of sensual pleasures, forms, and feelings. </span></div><p><div class=verse-container id=an3.126:5.9><span>Ime kho, mahānāma, tayo satthāro santo saṁvijjamānā lokasmiṁ. </span><span class="translation sujato">These are the three teachers found in the world. </span></div><p><div class=verse-container id=an3.126:5.10><span>Imesaṁ, mahānāma, tiṇṇaṁ satthārānaṁ ekā niṭṭhā udāhu puthu niṭṭhā”ti? </span><span class="translation sujato">Do these three teachers have the same goal or different goals?” </span></div><p><div class=verse-container id=an3.126:6.1><span>Evaṁ vutte, bharaṇḍu kālāmo mahānāmaṁ sakkaṁ etadavoca: </span><span class="translation sujato">When he said this, Bharaṇḍu said to Mahānāma, </span></div><p><div class=verse-container id=an3.126:6.2><span>“ekāti, mahānāma, vadehī”ti. </span><span class="translation sujato">“Say they’re the same, Mahānāma!” </span></div><p><div class=verse-container id=an3.126:6.3><span>Evaṁ vutte, bhagavā mahānāmaṁ sakkaṁ etadavoca: </span><span class="translation sujato">The Buddha said, </span></div><p><div class=verse-container id=an3.126:6.4><span>“nānāti, mahānāma, vadehī”ti. </span><span class="translation sujato">“Say they’re different, Mahānāma!” </span></div><p><div class=verse-container id=an3.126:6.5><span>Dutiyampi kho bharaṇḍu kālāmo mahānāmaṁ sakkaṁ etadavoca: </span><span class="translation sujato">For a second time, Bharaṇḍu said, </span></div><p><div class=verse-container id=an3.126:6.6><span>“ekāti, mahānāma, vadehī”ti. </span><span class="translation sujato">“Say they’re the same, Mahānāma!” </span></div><p><div class=verse-container id=an3.126:6.7><span>Dutiyampi kho bhagavā mahānāmaṁ sakkaṁ etadavoca: </span><span class="translation sujato">The Buddha said, </span></div><p><div class=verse-container id=an3.126:6.8><span>“nānāti, mahānāma, vadehī”ti. </span><span class="translation sujato">“Say they’re different, Mahānāma!” </span></div><p><div class=verse-container id=an3.126:6.9><span>Tatiyampi kho bharaṇḍu kālāmo mahānāmaṁ sakkaṁ etadavoca: </span><span class="translation sujato">For a third time, Bharaṇḍu said, </span></div><p><div class=verse-container id=an3.126:6.10><span>“ekāti, mahānāma, vadehī”ti. </span><span class="translation sujato">“Say they’re the same, Mahānāma!” </span></div><p><div class=verse-container id=an3.126:6.11><span>Tatiyampi kho bhagavā mahānāmaṁ sakkaṁ etadavoca: </span><span class="translation sujato">The Buddha said, </span></div><p><div class=verse-container id=an3.126:6.12><span>“nānāti, mahānāma, vadehī”ti. </span><span class="translation sujato">“Say they’re different, Mahānāma!” </span></div><p><div class=verse-container id=an3.126:7.1><span>Atha kho bharaṇḍu kālāmassa etadahosi: </span><span class="translation sujato">Then it occurred to Bharaṇḍu, </span></div><p><div class=verse-container id=an3.126:7.2><span>“mahesakkhassa vatamhi mahānāmassa sakkassa sammukhā samaṇena gotamena yāvatatiyaṁ apasādito. </span><span class="translation sujato">“The Buddha has rebuked me three times in front of this illustrious Mahānāma. </span></div><p><div class=verse-container id=an3.126:7.3><span>Yannūnāhaṁ kapilavatthumhā pakkameyyan”ti. </span><span class="translation sujato">Why don’t I leave Kapilavatthu?” </span></div><p><div class=verse-container id=an3.126:7.4><span>Atha kho bharaṇḍu kālāmo kapilavatthumhā pakkāmi. </span><span class="translation sujato">Then Bharaṇḍu the Kālāma left Kapilavatthu, </span></div><p><div class=verse-container id=an3.126:7.5><span>Yaṁ kapilavatthumhā pakkāmi tathā pakkantova ahosi na puna paccāgacchīti. </span><span class="translation sujato">never to return. </span></div><p><div class=verse-container id=an3.126:7.6><span>Catutthaṁ. </span></div><div class=flex-between><a href=/canon/en/pli/ms/sutta/an/an0003/an0003P0125.html>Previous</a><a href=/canon/en/pli/ms/sutta/an/an0003/an0003P0127.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>