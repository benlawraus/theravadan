<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0060.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0059.html>Previous</a><a href=/canon/en/pli/ms/sutta/an/an0003/an0003P0061.html>Next</a></div><p><div class=verse-container id=an3.60:0.1><span>Aṅguttara Nikāya 3.60 </span><span class="translation sujato">Numbered Discourses 3.60 </span></div><p><div class=verse-container id=an3.60:0.2><span>6. Brāhmaṇavagga </span><span class="translation sujato">6. Brahmins </span></div><p><div class=verse-container id=an3.60:0.3><span class=big-bold>Saṅgāravasutta </span><span class="translation sujato">With Saṅgārava </span></div><p><div class=verse-container id=an3.60:1.1><span>Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then Saṅgārava the brahmin went up to the Buddha, and exchanged greetings with him. </span></div><p><div class=verse-container id=an3.60:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo brāhmaṇo bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha: </span></div><p><div class=verse-container id=an3.60:1.3><span>“mayamassu, bho gotama, brāhmaṇā nāma. </span><span class="translation sujato">“Worthy Gotama, we who are called brahmins </span></div><p><div class=verse-container id=an3.60:1.4><span>Yaññaṁ yajāmapi yajāpemapi. </span><span class="translation sujato">make sacrifices and encourage others to make sacrifices. </span></div><p><div class=verse-container id=an3.60:1.5><span>Tatra, bho gotama, yo ceva yajati yo ca yajāpeti sabbe te anekasārīrikaṁ puññappaṭipadaṁ paṭipannā honti, yadidaṁ yaññādhikaraṇaṁ. </span><span class="translation sujato">Now, worthy Gotama, both of these people—the one who sacrifices and the one who encourages others to sacrifice—are doing good for many people on account of that sacrifice. </span></div><p><div class=verse-container id=an3.60:1.6><span>Yo panāyaṁ, bho gotama, yassa vā tassa vā kulā agārasmā anagāriyaṁ pabbajito ekamattānaṁ dameti, ekamattānaṁ sameti, ekamattānaṁ parinibbāpeti, evamassāyaṁ ekasārīrikaṁ puññappaṭipadaṁ paṭipanno hoti, yadidaṁ pabbajjādhikaraṇan”ti. </span><span class="translation sujato">But, worthy Gotama, when someone has gone forth from the lay life to homelessness, they tame, calm, and extinguish themselves alone. That being so, they are doing good for just one person on account of that going forth.” </span></div><p><div class=verse-container id=an3.60:2.1><span>“Tena hi, brāhmaṇa, taññevettha paṭipucchissāmi. Yathā te khameyya tathā naṁ byākareyyāsi. </span><span class="translation sujato">“Well then, brahmin, I’ll ask you about this in return, and you can answer as you like. </span></div><p><div class=verse-container id=an3.60:2.2><span>Taṁ kiṁ maññasi, brāhmaṇa, </span><span class="translation sujato">What do you think, brahmin? </span></div><p><div class=verse-container id=an3.60:2.3><span>idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sujato">A Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span></div><p><div class=verse-container id=an3.60:2.4><span>So evamāha: </span><span class="translation sujato">He says, </span></div><p><div class=verse-container id=an3.60:2.5><span>‘ethāyaṁ maggo ayaṁ paṭipadā yathāpaṭipanno ahaṁ anuttaraṁ brahmacariyogadhaṁ sayaṁ abhiññā sacchikatvā pavedemi; </span><span class="translation sujato">‘Come, this is the path, this is the practice. Practicing like this, I realized the supreme culmination of the spiritual life with my own insight, and I make it known. </span></div><p><div class=verse-container id=an3.60:2.6><span>etha, tumhepi tathā paṭipajjatha, yathāpaṭipannā tumhepi anuttaraṁ brahmacariyogadhaṁ sayaṁ abhiññā sacchikatvā upasampajja viharissathā’ti. </span><span class="translation sujato">Please, all of you, practice like this, and you too will realize the supreme culmination of the spiritual life, and will live having realized it with your own insight.’ </span></div><p><div class=verse-container id=an3.60:2.7><span>Iti ayañceva satthā dhammaṁ deseti, pare ca tathatthāya paṭipajjanti, tāni kho pana honti anekānipi satāni anekānipi sahassāni anekānipi satasahassāni. </span><span class="translation sujato">So the teacher teaches Dhamma, and others practice accordingly, in their hundreds and thousands, and hundreds of thousands. </span></div><p><div class=verse-container id=an3.60:3.1><span>Taṁ kiṁ maññasi, brāhmaṇa, </span><span class="translation sujato">What do you think, brahmin? </span></div><p><div class=verse-container id=an3.60:3.2><span>iccāyaṁ evaṁ sante ekasārīrikā vā puññappaṭipadā hoti anekasārīrikā vā, yadidaṁ pabbajjādhikaraṇan”ti? </span><span class="translation sujato">This being so, are they doing good for just one person or for many people on account of going forth?” </span></div><p><div class=verse-container id=an3.60:3.3><span>“Iccāyampi, bho gotama, evaṁ sante anekasārīrikā puññappaṭipadā hoti, yadidaṁ pabbajjādhikaraṇan”ti. </span><span class="translation sujato">“This being so, worthy Gotama, they are doing good for many people on account of going forth.” </span></div><p><div class=verse-container id=an3.60:4.1><span>Evaṁ vutte, āyasmā ānando saṅgāravaṁ brāhmaṇaṁ etadavoca: </span><span class="translation sujato">When he said this, Venerable Ānanda said to Saṅgārava, </span></div><p><div class=verse-container id=an3.60:4.2><span>“imāsaṁ te, brāhmaṇa, dvinnaṁ paṭipadānaṁ katamā paṭipadā khamati appatthatarā ca appasamārambhatarā ca mahapphalatarā ca mahānisaṁsatarā cā”ti? </span><span class="translation sujato">“Brahmin, which of these two practices do you believe has fewer requirements and undertakings, yet is more fruitful and beneficial?” </span></div><p><div class=verse-container id=an3.60:4.3><span>Evaṁ vutte, saṅgāravo brāhmaṇo āyasmantaṁ ānandaṁ etadavoca: </span><span class="translation sujato">Saṅgārava said to Ānanda, </span></div><p><div class=verse-container id=an3.60:4.4><span>“seyyathāpi bhavaṁ gotamo bhavaṁ cānando. </span><span class="translation sujato">“Those such as the worthies Gotama and Ānanda </span></div><p><div class=verse-container id=an3.60:4.5><span>Ete me pujjā, ete me pāsaṁsā”ti. </span><span class="translation sujato">are honored and praised by me!” </span></div><p><div class=verse-container id=an3.60:5.1><span>Dutiyampi kho āyasmā ānando saṅgāravaṁ brāhmaṇaṁ etadavoca: </span><span class="translation sujato">For a second time, Ānanda said to Saṅgārava, </span></div><p><div class=verse-container id=an3.60:5.2><span>“na kho tyāhaṁ, brāhmaṇa, evaṁ pucchāmi: </span><span class="translation sujato">“Brahmin, I didn’t ask you </span></div><p><div class=verse-container id=an3.60:5.3><span>‘ke vā te pujjā ke vā te pāsaṁsā’ti? </span><span class="translation sujato">who you honor and praise. </span></div><p><div class=verse-container id=an3.60:5.4><span>Evaṁ kho tyāhaṁ, brāhmaṇa, pucchāmi: </span><span class="translation sujato">I asked you </span></div><p><div class=verse-container id=an3.60:5.5><span>‘imāsaṁ te, brāhmaṇa, dvinnaṁ paṭipadānaṁ katamā paṭipadā khamati appatthatarā ca appasamārambhatarā ca mahapphalatarā ca mahānisaṁsatarā cā’”ti? </span><span class="translation sujato">which of these two practices do you believe has fewer requirements and undertakings, yet is more fruitful and beneficial?” </span></div><p><div class=verse-container id=an3.60:5.6><span>Dutiyampi kho saṅgāravo brāhmaṇo āyasmantaṁ ānandaṁ etadavoca: </span><span class="translation sujato">For a second time Saṅgārava said to Ānanda, </span></div><p><div class=verse-container id=an3.60:5.7><span>“seyyathāpi bhavaṁ gotamo bhavaṁ cānando. </span><span class="translation sujato">“Those such as the worthies Gotama and Ānanda </span></div><p><div class=verse-container id=an3.60:5.8><span>Ete me pujjā, ete me pāsaṁsā”ti. </span><span class="translation sujato">are honored and praised by me!” </span></div><p><div class=verse-container id=an3.60:6.1><span>Tatiyampi kho āyasmā ānando saṅgāravaṁ brāhmaṇaṁ etadavoca: </span><span class="translation sujato">For a third time, Ānanda said to Saṅgārava, </span></div><p><div class=verse-container id=an3.60:6.2><span>“na kho tyāhaṁ, brāhmaṇa, evaṁ pucchāmi: </span><span class="translation sujato">“Brahmin, I didn’t ask you </span></div><p><div class=verse-container id=an3.60:6.3><span>‘ke vā te pujjā ke vā te pāsaṁsā’ti? </span><span class="translation sujato">who you honor and praise. </span></div><p><div class=verse-container id=an3.60:6.4><span>Evaṁ kho tyāhaṁ, brāhmaṇa, pucchāmi: </span><span class="translation sujato">I asked you </span></div><p><div class=verse-container id=an3.60:6.5><span>‘imāsaṁ te, brāhmaṇa, dvinnaṁ paṭipadānaṁ katamā paṭipadā khamati appatthatarā ca appasamārambhatarā ca mahapphalatarā ca mahānisaṁsatarā cā’”ti? </span><span class="translation sujato">which of these two practices do you believe has fewer requirements and undertakings, yet is more fruitful and beneficial?” </span></div><p><div class=verse-container id=an3.60:6.6><span>Tatiyampi kho saṅgāravo brāhmaṇo āyasmantaṁ ānandaṁ etadavoca: </span><span class="translation sujato">For a third time Saṅgārava said to Ānanda, </span></div><p><div class=verse-container id=an3.60:6.7><span>“seyyathāpi bhavaṁ gotamo bhavaṁ cānando. </span><span class="translation sujato">“Those such as the worthies Gotama and Ānanda </span></div><p><div class=verse-container id=an3.60:6.8><span>Ete me pujjā, ete me pāsaṁsā”ti. </span><span class="translation sujato">are honored and praised by me!” </span></div><p><div class=verse-container id=an3.60:7.1><span>Atha kho bhagavato etadahosi: </span><span class="translation sujato">Then it occurred to the Buddha, </span></div><p><div class=verse-container id=an3.60:7.2><span>“yāva tatiyampi kho saṅgāravo brāhmaṇo ānandena sahadhammikaṁ pañhaṁ puṭṭho saṁsādeti no vissajjeti. </span><span class="translation sujato">“Though Ānanda asked him a sensible question three times, Saṅgārava falters without answering. </span></div><p><div class=verse-container id=an3.60:7.3><span>Yannūnāhaṁ parimoceyyan”ti. </span><span class="translation sujato">Why don’t I give him a way out?” </span></div><p><div class=verse-container id=an3.60:7.4><span>Atha kho bhagavā saṅgāravaṁ brāhmaṇaṁ etadavoca: </span><span class="translation sujato">So the Buddha said to Saṅgārava, </span></div><p><div class=verse-container id=an3.60:7.5><span>“kā nvajja, brāhmaṇa, rājantepure rājapurisānaṁ sannisinnānaṁ sannipatitānaṁ antarākathā udapādī”ti? </span><span class="translation sujato">“Brahmin, what came up in the conversation among the king’s retinue today, sitting together in the royal compound?” </span></div><p><div class=verse-container id=an3.60:7.6><span>“Ayaṁ khvajja, bho gotama, rājantepure rājapurisānaṁ sannisinnānaṁ sannipatitānaṁ antarākathā udapādi: </span><span class="translation sujato">“Worthy Gotama, this came up: </span></div><p><div class=verse-container id=an3.60:7.7><span>‘pubbe sudaṁ appatarā ceva bhikkhū ahesuṁ bahutarā ca uttari manussadhammā iddhipāṭihāriyaṁ dassesuṁ; </span><span class="translation sujato">‘Formerly, it seems, there were fewer mendicants, but more of them displayed superhuman demonstrations of psychic power; </span></div><p><div class=verse-container id=an3.60:7.8><span>etarahi pana bahutarā ceva bhikkhū appatarā ca uttari manussadhammā iddhipāṭihāriyaṁ dassentī’ti. </span><span class="translation sujato">while these days, there are more mendicants, but fewer display superhuman demonstrations of psychic power.’ </span></div><p><div class=verse-container id=an3.60:7.9><span>Ayaṁ khvajja, bho gotama, rājantepure rājapurisānaṁ sannisinnānaṁ sannipatitānaṁ antarākathā udapādī”ti. </span><span class="translation sujato">This is what came up in the conversation among the king’s retinue today, while sitting together in the royal compound.” </span></div><p><div class=verse-container id=an3.60:8.1><span>“Tīṇi kho imāni, brāhmaṇa, pāṭihāriyāni. </span><span class="translation sujato">“Brahmin, there are three kinds of demonstration. </span></div><p><div class=verse-container id=an3.60:8.2><span>Katamāni tīṇi? </span><span class="translation sujato">What three? </span></div><p><div class=verse-container id=an3.60:8.3><span>Iddhipāṭihāriyaṁ, ādesanāpāṭihāriyaṁ, anusāsanīpāṭihāriyaṁ. </span><span class="translation sujato">A demonstration of psychic power, a demonstration of revealing, and a demonstration of instruction. </span></div><p><div class=verse-container id=an3.60:8.4><span>Katamañca, brāhmaṇa, iddhipāṭihāriyaṁ? </span><span class="translation sujato">And what is the demonstration of psychic power? </span></div><p><div class=verse-container id=an3.60:8.5><span>Idha, brāhmaṇa, ekacco anekavihitaṁ iddhividhaṁ paccanubhoti: ‘ekopi hutvā bahudhā hoti, bahudhāpi hutvā eko hoti; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati, seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo; imepi candimasūriye evaṁmahiddhike evaṁmahānubhāve pāṇinā parimasati parimajjati, yāva brahmalokāpi kāyena vasaṁ vatteti’. </span><span class="translation sujato">It’s when someone wields the many kinds of psychic power: multiplying themselves and becoming one again; appearing and disappearing; going unobstructed through a wall, a rampart, or a mountain as if through space; diving in and out of the earth as if it were water; walking on water as if it were earth; flying cross-legged through the sky like a bird; touching and stroking with the hand the sun and moon, so mighty and powerful. They control the body as far as the realm of divinity. </span></div><p><div class=verse-container id=an3.60:8.6><span>Idaṁ vuccati, brāhmaṇa, iddhipāṭihāriyaṁ. </span><span class="translation sujato">This is called the demonstration of psychic power. </span></div><p><div class=verse-container id=an3.60:9.1><span>Katamañca, brāhmaṇa, ādesanāpāṭihāriyaṁ? </span><span class="translation sujato">And what is the demonstration of revealing? </span></div><p><div class=verse-container id=an3.60:9.2><span>Idha, brāhmaṇa, ekacco nimittena ādisati: </span><span class="translation sujato">In one case, someone reveals by means of a sign: </span></div><p><div class=verse-container id=an3.60:9.3><span>‘evampi te mano, itthampi te mano, itipi te cittan’ti. </span><span class="translation sujato">‘This is what you’re thinking, such is your thought, and thus is your state of mind.’ </span></div><p><div class=verse-container id=an3.60:9.4><span>So bahuñcepi ādisati tatheva taṁ hoti, no aññathā. </span><span class="translation sujato">And even if they reveal this many times, it turns out exactly so, not otherwise. </span></div><p><div class=verse-container id=an3.60:10.1><span>Idha pana, brāhmaṇa, ekacco na heva kho nimittena ādisati, api ca kho manussānaṁ vā amanussānaṁ vā devatānaṁ vā saddaṁ sutvā ādisati: </span><span class="translation sujato">In another case, someone reveals after hearing it from humans or non-humans or deities: </span></div><p><div class=verse-container id=an3.60:10.2><span>‘evampi te mano, itthampi te mano, itipi te cittan’ti. </span><span class="translation sujato">‘This is what you’re thinking, such is your thought, and thus is your state of mind.’ </span></div><p><div class=verse-container id=an3.60:10.3><span>So bahuñcepi ādisati tatheva taṁ hoti, no aññathā. </span><span class="translation sujato">And even if they reveal this many times, it turns out exactly so, not otherwise. </span></div><p><div class=verse-container id=an3.60:11.1><span>Idha pana, brāhmaṇa, ekacco na heva kho nimittena ādisati napi manussānaṁ vā amanussānaṁ vā devatānaṁ vā saddaṁ sutvā ādisati, api ca kho vitakkayato vicārayato vitakkavipphārasaddaṁ sutvā ādisati: </span><span class="translation sujato">In another case, someone reveals by hearing the sound of thought spreading as someone thinks and considers: </span></div><p><div class=verse-container id=an3.60:11.2><span>‘evampi te mano, itthampi te mano, itipi te cittan’ti. </span><span class="translation sujato">‘This is what you’re thinking, such is your thought, and thus is your state of mind.’ </span></div><p><div class=verse-container id=an3.60:11.3><span>So bahuñcepi ādisati tatheva taṁ hoti, no aññathā. </span><span class="translation sujato">And even if they reveal this many times, it turns out exactly so, not otherwise. </span></div><p><div class=verse-container id=an3.60:12.1><span>Idha pana, brāhmaṇa, ekacco na heva kho nimittena ādisati, napi manussānaṁ vā amanussānaṁ vā devatānaṁ vā saddaṁ sutvā ādisati, napi vitakkayato vicārayato vitakkavipphārasaddaṁ sutvā ādisati, api ca kho avitakkaṁ avicāraṁ samādhiṁ samāpannassa cetasā ceto paricca pajānāti: </span><span class="translation sujato">In another case, someone comprehends the mind of a person who has attained the immersion that’s free of placing the mind and keeping it connected. They understand: </span></div><p><div class=verse-container id=an3.60:12.2><span>‘yathā imassa bhoto manosaṅkhārā paṇihitā imassa cittassa anantarā amuṁ nāma vitakkaṁ vitakkessatī’ti. </span><span class="translation sujato">‘Judging by the way this person’s intentions are directed, immediately after this mind state, they’ll think this thought.’ </span></div><p><div class=verse-container id=an3.60:12.3><span>So bahuñcepi ādisati tatheva taṁ hoti, no aññathā. </span><span class="translation sujato">And even if they reveal this many times, it turns out exactly so, not otherwise. </span></div><p><div class=verse-container id=an3.60:12.4><span>Idaṁ vuccati, brāhmaṇa, ādesanāpāṭihāriyaṁ. </span><span class="translation sujato">This is called the demonstration of revealing. </span></div><p><div class=verse-container id=an3.60:13.1><span>Katamañca, brāhmaṇa, anusāsanīpāṭihāriyaṁ? </span><span class="translation sujato">And what is a demonstration of instruction? </span></div><p><div class=verse-container id=an3.60:13.2><span>Idha, brāhmaṇa, ekacco evamanusāsati: </span><span class="translation sujato">It’s when someone instructs others like this: </span></div><p><div class=verse-container id=an3.60:13.3><span>‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’ti. </span><span class="translation sujato">‘Think like this, not like that. Focus your mind like this, not like that. Give up this, and live having achieved that.’ </span></div><p><div class=verse-container id=an3.60:13.4><span>Idaṁ vuccati, brāhmaṇa, anusāsanīpāṭihāriyaṁ. </span><span class="translation sujato">This is called a demonstration of instruction. </span></div><p><div class=verse-container id=an3.60:13.5><span>Imāni kho, brāhmaṇa, tīṇi pāṭihāriyāni. </span><span class="translation sujato">These are the three kinds of demonstration. </span></div><p><div class=verse-container id=an3.60:13.6><span>Imesaṁ te, brāhmaṇa, tiṇṇaṁ pāṭihāriyānaṁ katamaṁ pāṭihāriyaṁ khamati abhikkantatarañca paṇītatarañcā”ti? </span><span class="translation sujato">Of these three kinds of demonstration, which do you consider to be the finest?” </span></div><p><div class=verse-container id=an3.60:14.1><span>“Tatra, bho gotama, yadidaṁ pāṭihāriyaṁ idhekacco anekavihitaṁ iddhividhaṁ paccanubhoti …pe… </span><span class="translation sujato">“Regarding this, worthy Gotama, a demonstration of psychic power </span></div><p><div class=verse-container id=an3.60:14.2><span>yāva brāhmalokāpi kāyena vasaṁ vatteti, </span></div><p><div class=verse-container id=an3.60:14.3><span>idaṁ, bho gotama, pāṭihāriyaṁ yova naṁ karoti sova naṁ paṭisaṁvedeti, yova naṁ karoti tasseva taṁ hoti. </span><span class="translation sujato">is experienced only by the one who performs it, occurring only to them. </span></div><p><div class=verse-container id=an3.60:14.4><span>Idaṁ me, bho gotama, pāṭihāriyaṁ māyāsahadhammarūpaṁ viya khāyati. </span><span class="translation sujato">This seems to me like a magic trick. </span></div><p><div class=verse-container id=an3.60:15.1><span>Yampidaṁ, bho gotama, pāṭihāriyaṁ idhekacco nimittena ādisati: </span><span class="translation sujato">And the demonstration where someone reveals something by means of a sign, </span></div><p><div class=verse-container id=an3.60:15.2><span>‘evampi te mano, itthampi te mano, itipi te cittan’ti, so bahuñcepi ādisati tatheva taṁ hoti, no aññathā. </span></div><p><div class=verse-container id=an3.60:15.3><span>Idha pana, bho gotama, ekacco na heva kho nimittena ādisati, api ca kho manussānaṁ vā amanussānaṁ vā devatānaṁ vā saddaṁ sutvā ādisati …pe… </span><span class="translation sujato">or after hearing it from humans, non-humans, or deities, </span></div><p><div class=verse-container id=an3.60:15.4><span>napi manussānaṁ vā amanussānaṁ vā devatānaṁ vā saddaṁ sutvā ādisati, api ca kho vitakkayato vicārayato vitakkavipphārasaddaṁ sutvā ādisati …pe… </span><span class="translation sujato">or by hearing the sound of thought spreading as someone thinks and considers, </span></div><p><div class=verse-container id=an3.60:15.5><span>napi vitakkayato vicārayato vitakkavipphārasaddaṁ sutvā ādisati, api ca kho avitakkaṁ avicāraṁ samādhiṁ samāpannassa cetasā ceto paricca pajānāti: </span><span class="translation sujato">or by comprehending the mind of another person, </span></div><p><div class=verse-container id=an3.60:15.6><span>‘yathā imassa bhoto manosaṅkhārā paṇihitā imassa cittassa anantarā amhaṁ nāma vitakkaṁ vitakkessatī’ti, so bahuñcepi ādisati tatheva taṁ hoti, no aññathā. </span></div><p><div class=verse-container id=an3.60:15.7><span>Idampi, bho gotama, pāṭihāriyaṁ yova naṁ karoti sova naṁ paṭisaṁvedeti, yova naṁ karoti tasseva taṁ hoti. </span><span class="translation sujato">is also experienced only by the one who performs it, occurring only to them. </span></div><p><div class=verse-container id=an3.60:15.8><span>Idampi me, bho gotama, pāṭihāriyaṁ māyāsahadhammarūpaṁ viya khāyati. </span><span class="translation sujato">This also seems to me like a magic trick. </span></div><p><div class=verse-container id=an3.60:16.1><span>Yañca kho idaṁ, bho gotama, pāṭihāriyaṁ idhekacco evaṁ anusāsati: </span><span class="translation sujato">But as to the demonstration where someone instructs others: </span></div><p><div class=verse-container id=an3.60:16.2><span>‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’ti. </span><span class="translation sujato">‘Think like this, not like that. Focus your mind like this, not like that. Give up this, and live having achieved that.’ </span></div><p><div class=verse-container id=an3.60:16.3><span>Idameva, bho gotama, pāṭihāriyaṁ khamati imesaṁ tiṇṇaṁ pāṭihāriyānaṁ abhikkantatarañca paṇītatarañca. </span><span class="translation sujato">I prefer this demonstration, worthy Gotama. It’s the finest of the three kinds of demonstration. </span></div><p><div class=verse-container id=an3.60:17.1><span>Acchariyaṁ, bho gotama, abbhutaṁ, bho gotama. </span><span class="translation sujato">It’s incredible, worthy Gotama, it’s amazing, </span></div><p><div class=verse-container id=an3.60:17.2><span>Yāvasubhāsitamidaṁ bhotā gotamena imehi ca mayaṁ tīhi pāṭihāriyehi samannāgataṁ bhavantaṁ gotamaṁ dhārema. </span><span class="translation sujato">how well this was said by the worthy Gotama. We regard the worthy Gotama as someone who possesses these three kinds of demonstration. </span></div><p><div class=verse-container id=an3.60:17.3><span>Bhavañhi gotamo anekavihitaṁ iddhividhaṁ paccanubhoti …pe… yāva brahmalokāpi kāyena vasaṁ vatteti, </span><span class="translation sujato">For the worthy Gotama wields the many kinds of psychic power … controlling the body as far as the realm of divinity. </span></div><p><div class=verse-container id=an3.60:17.4><span>bhavañhi gotamo avitakkaṁ avicāraṁ samādhiṁ samāpannassa cetasā ceto paricca pajānāti: </span><span class="translation sujato">And the worthy Gotama comprehends the mind of another person who has attained the immersion that is free of placing the mind and keeping it connected. He understands: </span></div><p><div class=verse-container id=an3.60:17.5><span>‘yathā imassa bhoto manosaṅkhārā paṇihitā imassa cittassa anantarā amuṁ nāma vitakkaṁ vitakkessatī’ti. </span><span class="translation sujato">‘Judging by the way this person’s intentions are directed, immediately after this mind state they’ll think this thought.’ </span></div><p><div class=verse-container id=an3.60:17.6><span>Bhavañhi gotamo evamanusāsati: </span><span class="translation sujato">And the worthy Gotama instructs others like this: </span></div><p><div class=verse-container id=an3.60:17.7><span>‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’”ti. </span><span class="translation sujato">‘Think like this, not like that. Focus your mind like this, not like that. Give up this, and live having achieved that.’” </span></div><p><div class=verse-container id=an3.60:18.1><span>“Addhā kho tyāhaṁ, brāhmaṇa, āsajja upanīya vācā bhāsitā; </span><span class="translation sujato">“Your words are clearly invasive and intrusive, brahmin. </span></div><p><div class=verse-container id=an3.60:18.2><span>api ca tyāhaṁ byākarissāmi. </span><span class="translation sujato">Nevertheless, I will answer you. </span></div><p><div class=verse-container id=an3.60:18.3><span>Ahañhi, brāhmaṇa, anekavihitaṁ iddhividhaṁ paccanubhomi …pe… yāva brahmalokāpi kāyena vasaṁ vattemi. </span><span class="translation sujato">For I do wield the many kinds of psychic power … controlling the body as far as the realm of divinity. </span></div><p><div class=verse-container id=an3.60:18.4><span>Ahañhi, brāhmaṇa, avitakkaṁ avicāraṁ samādhiṁ samāpannassa cetasā ceto paricca pajānāmi: </span><span class="translation sujato">And I do comprehend the mind of another person who has attained the immersion that is free of placing the mind and keeping it connected. I understand: </span></div><p><div class=verse-container id=an3.60:18.5><span>‘yathā imassa bhoto manosaṅkhārā paṇihitā, imassa cittassa anantarā amuṁ nāma vitakkaṁ vitakkessatī’ti. </span><span class="translation sujato">‘Judging by the way this person’s intentions are directed, immediately after this mind state they’ll think this thought.’ </span></div><p><div class=verse-container id=an3.60:18.6><span>Ahañhi, brāhmaṇa, evamanusāsāmi: </span><span class="translation sujato">And I do instruct others like this: </span></div><p><div class=verse-container id=an3.60:18.7><span>‘evaṁ vitakketha, mā evaṁ vitakkayittha; evaṁ manasi karotha, mā evaṁ manasākattha; idaṁ pajahatha, idaṁ upasampajja viharathā’”ti. </span><span class="translation sujato">‘Think like this, not like that. Focus your mind like this, not like that. Give up this, and live having achieved that.’” </span></div><p><div class=verse-container id=an3.60:19.1><span>“Atthi pana, bho gotama, añño ekabhikkhupi yo imehi tīhi pāṭihāriyehi samannāgato, aññatra bhotā gotamenā”ti? </span><span class="translation sujato">“But worthy Gotama, is there even one other mendicant who possesses these three kinds of demonstration, apart from the worthy Gotama?” </span></div><p><div class=verse-container id=an3.60:19.2><span>“Na kho, brāhmaṇa, ekaṁyeva sataṁ na dve satāni na tīṇi satāni na cattāri satāni na pañca satāni, atha kho bhiyyova, ye bhikkhū imehi tīhi pāṭihāriyehi samannāgatā”ti. </span><span class="translation sujato">“There’s not just one hundred mendicants, brahmin, who possess these three kinds of demonstration, nor two, three, four, or five hundred, but many more than that.” </span></div><p><div class=verse-container id=an3.60:19.3><span>“Kahaṁ pana, bho gotama, etarahi te bhikkhū viharantī”ti? </span><span class="translation sujato">“But where are these mendicants now staying?” </span></div><p><div class=verse-container id=an3.60:19.4><span>“Imasmiṁyeva kho, brāhmaṇa, bhikkhusaṅghe”ti. </span><span class="translation sujato">“Right here, brahmin, in this Saṅgha of mendicants.” </span></div><p><div class=verse-container id=an3.60:20.1><span>“Abhikkantaṁ, bho gotama, abhikkantaṁ, bho gotama. </span><span class="translation sujato">“Excellent, worthy Gotama! Excellent! </span></div><p><div class=verse-container id=an3.60:20.2><span>Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti; evamevaṁ bhotā gotamena anekapariyāyena dhammo pakāsito. </span><span class="translation sujato">As if he were righting the overturned, or revealing the hidden, or pointing out the path to the lost, or lighting a lamp in the dark so people with clear eyes can see what’s there, worthy Gotama has made the teaching clear in many ways. </span></div><p><div class=verse-container id=an3.60:20.3><span>Esāhaṁ bhavantaṁ gotamaṁ saraṇaṁ gacchāmi, dhammañca bhikkhusaṅghañca. </span><span class="translation sujato">I go for refuge to the worthy Gotama, to the teaching, and to the mendicant Saṅgha. </span></div><p><div class=verse-container id=an3.60:20.4><span>Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the worthy Gotama remember me as a lay follower who has gone for refuge for life.” </span></div><p><div class=verse-container id=an3.60:20.5><span>Dasamaṁ. </span></div><p><div class=verse-container id=an3.60:20.6><span>Brāhmaṇavaggo paṭhamo. </span></div><p><div class=verse-container id=an3.60:21.0><span>Tassuddānaṁ </span></div><p><div class=verse-container id=an3.60:21.1><span>Dve brāhmaṇā caññataro, </span></div><p><div class=verse-container id=an3.60:21.2><span>paribbājakena nibbutaṁ; </span></div><p><div class=verse-container id=an3.60:21.3><span>Palokavaccho tikaṇṇo, </span></div><p><div class=verse-container id=an3.60:21.4><span>soṇi saṅgāravena cāti. </span></div><div class=flex-between><a href=/canon/en/pli/ms/sutta/an/an0003/an0003P0059.html>Previous</a><a href=/canon/en/pli/ms/sutta/an/an0003/an0003P0061.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>