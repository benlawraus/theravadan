<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0023.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0022.html>Previous</a><a href=/canon/en/pli/ms/sutta/an/an0003/an0003P0024.html>Next</a></div><p id=an3.23:0.1><span class=root>Aṅguttara Nikāya 3.23 </span><br> <span class=sujato>Numbered Discourses 3.23 </span><br><p id=an3.23:0.2><span class=root>3. Puggalavagga </span><br> <span class=sujato>3. Persons </span><br><p id=an3.23:0.3><span class="root big-bold">Saṅkhārasutta </span><br> <span class=sujato>Choices </span><br><p id=an3.23:1.1><span class=root>“Tayome, bhikkhave, puggalā santo saṁvijjamānā lokasmiṁ. </span><br> <span class=sujato>“These three people are found in the world. </span><br><p id=an3.23:1.2><span class=root>Katame tayo? </span><br> <span class=sujato>What three? </span><br><p id=an3.23:1.3><span class=root>Idha, bhikkhave, ekacco puggalo sabyābajjhaṁ kāyasaṅkhāraṁ abhisaṅkharoti, sabyābajjhaṁ vacīsaṅkhāraṁ abhisaṅkharoti, sabyābajjhaṁ manosaṅkhāraṁ abhisaṅkharoti. </span><br> <span class=sujato>Firstly, a certain person makes hurtful choices by way of body, speech, and mind. </span><br><p id=an3.23:1.4><span class=root>So sabyābajjhaṁ kāyasaṅkhāraṁ abhisaṅkharitvā, sabyābajjhaṁ vacīsaṅkhāraṁ abhisaṅkharitvā, sabyābajjhaṁ manosaṅkhāraṁ abhisaṅkharitvā sabyābajjhaṁ lokaṁ upapajjati. </span><br> <span class=sujato>Having made these choices, they’re reborn in a hurtful world, </span><br><p id=an3.23:1.5><span class=root>Tamenaṁ sabyābajjhaṁ lokaṁ upapannaṁ samānaṁ sabyābajjhā phassā phusanti. </span><br> <span class=sujato>where hurtful contacts strike them. </span><br><p id=an3.23:1.6><span class=root>So sabyābajjhehi phassehi phuṭṭho samāno sabyābajjhaṁ vedanaṁ vedayati ekantadukkhaṁ, seyyathāpi sattā nerayikā. </span><br> <span class=sujato>Touched by hurtful contacts, they experience hurtful feelings that are exclusively painful—like the beings in hell. </span><br><p id=an3.23:2.1><span class=root>Idha pana, bhikkhave, ekacco puggalo abyābajjhaṁ kāyasaṅkhāraṁ abhisaṅkharoti, abyābajjhaṁ vacīsaṅkhāraṁ abhisaṅkharoti, abyābajjhaṁ manosaṅkhāraṁ abhisaṅkharoti. </span><br> <span class=sujato>Furthermore, another person makes pleasing choices by way of body, speech, and mind. </span><br><p id=an3.23:2.2><span class=root>So abyābajjhaṁ kāyasaṅkhāraṁ abhisaṅkharitvā, abyābajjhaṁ vacīsaṅkhāraṁ abhisaṅkharitvā, abyābajjhaṁ manosaṅkhāraṁ abhisaṅkharitvā abyābajjhaṁ lokaṁ upapajjati. </span><br> <span class=sujato>Having made these choices, they are reborn in a pleasing world, </span><br><p id=an3.23:2.3><span class=root>Tamenaṁ abyābajjhaṁ lokaṁ upapannaṁ samānaṁ abyābajjhā phassā phusanti. </span><br> <span class=sujato>where pleasing contacts strike them. </span><br><p id=an3.23:2.4><span class=root>So abyābajjhehi phassehi phuṭṭho samāno abyābajjhaṁ vedanaṁ vedayati ekantasukhaṁ, seyyathāpi devā subhakiṇhā. </span><br> <span class=sujato>Touched by pleasing contacts, they experience pleasing feelings of perfect happiness—like the gods of universal beauty. </span><br><p id=an3.23:3.1><span class=root>Idha pana, bhikkhave, ekacco puggalo sabyābajjhampi abyābajjhampi kāyasaṅkhāraṁ abhisaṅkharoti, sabyābajjhampi abyābajjhampi vacīsaṅkhāraṁ abhisaṅkharoti, sabyābajjhampi abyābajjhampi manosaṅkhāraṁ abhisaṅkharoti. </span><br> <span class=sujato>Furthermore, another person makes both hurtful and pleasing choices by way of body, speech, and mind. </span><br><p id=an3.23:3.2><span class=root>So sabyābajjhampi abyābajjhampi kāyasaṅkhāraṁ abhisaṅkharitvā, sabyābajjhampi abyābajjhampi vacīsaṅkhāraṁ abhisaṅkharitvā, sabyābajjhampi abyābajjhampi manosaṅkhāraṁ abhisaṅkharitvā sabyābajjhampi abyābajjhampi lokaṁ upapajjati. </span><br> <span class=sujato>Having made these choices, they are reborn in a world that is both hurtful and pleasing, </span><br><p id=an3.23:3.3><span class=root>Tamenaṁ sabyābajjhampi abyābajjhampi lokaṁ upapannaṁ samānaṁ sabyābajjhāpi abyābajjhāpi phassā phusanti. </span><br> <span class=sujato>where hurtful and pleasing contacts strike them. </span><br><p id=an3.23:3.4><span class=root>So sabyābajjhehipi abyābajjhehipi phassehi phuṭṭho samāno sabyābajjhampi abyābajjhampi vedanaṁ vedayati vokiṇṇasukhadukkhaṁ, seyyathāpi manussā ekacce ca devā ekacce ca vinipātikā. </span><br> <span class=sujato>Touched by both hurtful and pleasing contacts, they experience both hurtful and pleasing feelings that are a mixture of pleasure and pain—like humans, some gods, and some beings in the underworld. </span><br><p id=an3.23:3.5><span class=root>Ime kho, bhikkhave, tayo puggalā santo saṁvijjamānā lokasmin”ti. </span><br> <span class=sujato>These are the three people found in the world.” </span><br><p id=an3.23:3.6><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>