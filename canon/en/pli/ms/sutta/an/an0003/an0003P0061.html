<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0061.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0060.html>Previous</a><a href=/canon/en/pli/ms/sutta/an/an0003/an0003P0062.html>Next</a></div><p id=an3.61:0.1><span class=root>Aṅguttara Nikāya 3.61 </span><br> <span class=sujato>Numbered Discourses 3.61 </span><br><p id=an3.61:0.2><span class=root>7. Mahāvagga </span><br> <span class=sujato>7. The Great Chapter </span><br><p id=an3.61:0.3><span class="root big-bold">Titthāyatanasutta </span><br> <span class=sujato>Sectarian Tenets </span><br><p id=an3.61:1.1><span class=root>“Tīṇimāni, bhikkhave, titthāyatanāni yāni paṇḍitehi samanuyuñjiyamānāni samanugāhiyamānāni samanubhāsiyamānāni parampi gantvā akiriyāya saṇṭhahanti. </span><br> <span class=sujato>“Mendicants, these three sectarian tenets—as pursued, pressed, and grilled by the astute—when taken to their conclusion, end with inaction. </span><br><p id=an3.61:1.2><span class=root>Katamāni tīṇi? </span><br> <span class=sujato>What three? </span><br><p id=an3.61:1.3><span class=root>Santi, bhikkhave, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=an3.61:1.4><span class=root>‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ pubbekatahetū’ti. </span><br> <span class=sujato>‘Everything this individual experiences—pleasurable, painful, or neutral—is because of past deeds.’ </span><br><p id=an3.61:1.5><span class=root>Santi, bhikkhave, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=an3.61:1.6><span class=root>‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ issaranimmānahetū’ti. </span><br> <span class=sujato>‘Everything this individual experiences—pleasurable, painful, or neutral—is because of God Almighty’s creation.’ </span><br><p id=an3.61:1.7><span class=root>Santi, bhikkhave, eke samaṇabrāhmaṇā evaṁvādino evaṁdiṭṭhino: </span><br> <span class=sujato>There are some ascetics and brahmins who have this doctrine and view: </span><br><p id=an3.61:1.8><span class=root>‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ ahetuappaccayā’ti. </span><br> <span class=sujato>‘Everything this individual experiences—pleasurable, painful, or neutral—has no cause or reason.’ </span><br><p id=an3.61:2.1><span class=root>Tatra, bhikkhave, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>Regarding this, I went up to the ascetics and brahmins whose view is that </span><br><p id=an3.61:2.2><span class=root>‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ pubbekatahetū’ti, tyāhaṁ upasaṅkamitvā evaṁ vadāmi: </span><br> <span class=sujato>everything that is experienced is because of past deeds, and I said to them: </span><br><p id=an3.61:2.3><span class=root>‘saccaṁ kira tumhe āyasmanto evaṁvādino evaṁdiṭṭhino: </span><br> <span class=sujato>‘Is it really true that this is the venerables’ view?’ </span><br><p id=an3.61:2.4><span class=root>“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ pubbekatahetū”’ti? </span><br><p id=an3.61:2.5><span class=root>Te ca me evaṁ puṭṭhā ‘āmā’ti paṭijānanti. </span><br> <span class=sujato>And they answered, ‘Yes’. </span><br><p id=an3.61:2.6><span class=root>Tyāhaṁ evaṁ vadāmi: </span><br> <span class=sujato>I said to them: </span><br><p id=an3.61:2.7><span class=root>‘tenahāyasmanto pāṇātipātino bhavissanti pubbekatahetu, adinnādāyino bhavissanti pubbekatahetu, abrahmacārino bhavissanti pubbekatahetu, musāvādino bhavissanti pubbekatahetu, pisuṇavācā bhavissanti pubbekatahetu, pharusavācā bhavissanti pubbekatahetu, samphappalāpino bhavissanti pubbekatahetu, abhijjhāluno bhavissanti pubbekatahetu, byāpannacittā bhavissanti pubbekatahetu, micchādiṭṭhikā bhavissanti pubbekatahetu’. </span><br> <span class=sujato>‘In that case, you might kill living creatures, steal, be unchaste; use speech that’s false, divisive, harsh, or nonsensical; be covetous, malicious, or have wrong view, all because of past deeds.’ </span><br><p id=an3.61:3.1><span class=root>Pubbekataṁ kho pana, bhikkhave, sārato paccāgacchataṁ na hoti chando vā vāyāmo vā idaṁ vā karaṇīyaṁ idaṁ vā akaraṇīyanti. </span><br> <span class=sujato>Those who believe that past deeds are the most important thing have no enthusiasm or effort, no idea that there are things that should and should not be done. </span><br><p id=an3.61:3.2><span class=root>Iti karaṇīyākaraṇīye kho pana saccato thetato anupalabbhiyamāne muṭṭhassatīnaṁ anārakkhānaṁ viharataṁ na hoti paccattaṁ sahadhammiko samaṇavādo. </span><br> <span class=sujato>Since they don’t actually find that there are things that should and should not be done, they’re unmindful and careless, and can’t rightly be called ascetics. </span><br><p id=an3.61:3.3><span class=root>Ayaṁ kho me, bhikkhave, tesu samaṇabrāhmaṇesu evaṁvādīsu evaṁdiṭṭhīsu paṭhamo sahadhammiko niggaho hoti. </span><br> <span class=sujato>This is my first legitimate refutation of the ascetics and brahmins who have this doctrine and view. </span><br><p id=an3.61:4.1><span class=root>Tatra, bhikkhave, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>Regarding this, I went up to the ascetics and brahmins whose view is that </span><br><p id=an3.61:4.2><span class=root>‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ issaranimmānahetū’ti, tyāhaṁ upasaṅkamitvā evaṁ vadāmi: </span><br> <span class=sujato>everything that is experienced is because of God Almighty’s creation, and I said to them: </span><br><p id=an3.61:4.3><span class=root>‘saccaṁ kira tumhe āyasmanto evaṁvādino evaṁdiṭṭhino—</span><br> <span class=sujato>‘Is it really true that this is the venerables’ view?’ </span><br><p id=an3.61:4.4><span class=root>yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ issaranimmānahetū’ti? </span><br><p id=an3.61:4.5><span class=root>Te ca me evaṁ puṭṭhā ‘āmā’ti paṭijānanti. </span><br> <span class=sujato>And they answered, ‘Yes’. </span><br><p id=an3.61:4.6><span class=root>Tyāhaṁ evaṁ vadāmi: </span><br> <span class=sujato>I said to them: </span><br><p id=an3.61:4.7><span class=root>‘tenahāyasmanto pāṇātipātino bhavissanti issaranimmānahetu, adinnādāyino bhavissanti issaranimmānahetu, abrahmacārino bhavissanti issaranimmānahetu, musāvādino bhavissanti issaranimmānahetu, pisuṇavācā bhavissanti issaranimmānahetu, pharusavācā bhavissanti issaranimmānahetu, samphappalāpino bhavissanti issaranimmānahetu, abhijjhāluno bhavissanti issaranimmānahetu, byāpannacittā bhavissanti issaranimmānahetu, micchādiṭṭhikā bhavissanti issaranimmānahetu’. </span><br> <span class=sujato>‘In that case, you might kill living creatures, steal, be unchaste; use speech that’s false, divisive, harsh, or nonsensical; be covetous, malicious, or have wrong view, all because of God Almighty’s creation.’ </span><br><p id=an3.61:5.1><span class=root>Issaranimmānaṁ kho pana, bhikkhave, sārato paccāgacchataṁ na hoti chando vā vāyāmo vā idaṁ vā karaṇīyaṁ idaṁ vā akaraṇīyanti. </span><br> <span class=sujato>Those who believe that God Almighty’s creative power is the most important thing have no enthusiasm, no effort, no idea that there are things that should and should not be done. </span><br><p id=an3.61:5.2><span class=root>Iti karaṇīyākaraṇīye kho pana saccato thetato anupalabbhiyamāne muṭṭhassatīnaṁ anārakkhānaṁ viharataṁ na hoti paccattaṁ sahadhammiko samaṇavādo. </span><br> <span class=sujato>Since they don’t actually find that there are things that should and should not be done, they’re unmindful and careless, and can’t rightly be called ascetics. </span><br><p id=an3.61:5.3><span class=root>Ayaṁ kho me, bhikkhave, tesu samaṇabrāhmaṇesu evaṁvādīsu evaṁdiṭṭhīsu dutiyo sahadhammiko niggaho hoti. </span><br> <span class=sujato>This is my second legitimate refutation of the ascetics and brahmins who have this doctrine and view. </span><br><p id=an3.61:6.1><span class=root>Tatra, bhikkhave, ye te samaṇabrāhmaṇā evaṁvādino evaṁdiṭṭhino: </span><br> <span class=sujato>Regarding this, I went up to the ascetics and brahmins whose view is that </span><br><p id=an3.61:6.2><span class=root>‘yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ ahetuappaccayā’ti, tyāhaṁ upasaṅkamitvā evaṁ vadāmi: </span><br> <span class=sujato>everything that is experienced has no cause or reason, and I said to them: </span><br><p id=an3.61:6.3><span class=root>‘saccaṁ kira tumhe āyasmanto evaṁvādino evaṁdiṭṭhino—</span><br> <span class=sujato>‘Is it really true that this is the venerables’ view?’ </span><br><p id=an3.61:6.4><span class=root>yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā sabbaṁ taṁ ahetuappaccayā’ti? </span><br><p id=an3.61:6.5><span class=root>Te ca me evaṁ puṭṭhā ‘āmā’ti paṭijānanti. </span><br> <span class=sujato>And they answered, ‘Yes’. </span><br><p id=an3.61:6.6><span class=root>Tyāhaṁ evaṁ vadāmi: </span><br> <span class=sujato>I said to them: </span><br><p id=an3.61:6.7><span class=root>‘tenahāyasmanto pāṇātipātino bhavissanti ahetuappaccayā …pe… micchādiṭṭhikā bhavissanti ahetuappaccayā’”. </span><br> <span class=sujato>‘In that case, you might kill living creatures, steal, be unchaste; use speech that’s false, divisive, harsh, or nonsensical; be covetous, malicious, or have wrong view, all without cause or reason.’ </span><br><p id=an3.61:7.1><span class=root>Ahetuappaccayaṁ kho pana, bhikkhave, sārato paccāgacchataṁ na hoti chando vā vāyāmo vā idaṁ vā karaṇīyaṁ idaṁ vā akaraṇīyanti. </span><br> <span class=sujato>Those who believe that the absence of cause or reason is the most important thing have no enthusiasm, no effort, no idea that there are things that should and should not be done. </span><br><p id=an3.61:7.2><span class=root>Iti karaṇīyākaraṇīye kho pana saccato thetato anupalabbhiyamāne muṭṭhassatīnaṁ anārakkhānaṁ viharataṁ na hoti paccattaṁ sahadhammiko samaṇavādo. </span><br> <span class=sujato>Since they don’t actually find that there are things that should and should not be done, they’re unmindful and careless, and can’t rightly be called ascetics. </span><br><p id=an3.61:7.3><span class=root>Ayaṁ kho me, bhikkhave, tesu samaṇabrāhmaṇesu evaṁvādīsu evaṁdiṭṭhīsu tatiyo sahadhammiko niggaho hoti. </span><br> <span class=sujato>This is my third legitimate refutation of the ascetics and brahmins who have this doctrine and view. </span><br><p id=an3.61:8.1><span class=root>Imāni kho, bhikkhave, tīṇi titthāyatanāni yāni paṇḍitehi samanuyuñjiyamānāni samanugāhiyamānāni samanubhāsiyamānāni parampi gantvā akiriyāya saṇṭhahanti. </span><br> <span class=sujato>These are the three sectarian tenets—as pursued, pressed, and grilled by the astute—which, when taken to their conclusion, end with inaction. </span><br><p id=an3.61:9.1><span class=root>Ayaṁ kho pana, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhi. </span><br> <span class=sujato>But the Dhamma that I’ve taught is irrefutable, uncorrupted, beyond reproach, and not scorned by sensible ascetics and brahmins. </span><br><p id=an3.61:9.2><span class=root>Katamo ca, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhi? </span><br> <span class=sujato>What is the Dhamma that I’ve taught? </span><br><p id=an3.61:9.3><span class=root>Imā cha dhātuyoti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhi. </span><br> <span class=sujato>‘These are the six elements’: this is the Dhamma I’ve taught … </span><br><p id=an3.61:9.4><span class=root>Imāni cha phassāyatanānīti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhi. </span><br> <span class=sujato>‘These are the six fields of contact’: this is the Dhamma I’ve taught … </span><br><p id=an3.61:9.5><span class=root>Ime aṭṭhārasa manopavicārāti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhi. </span><br> <span class=sujato>‘These are the eighteen mental preoccupations’: this is the Dhamma I’ve taught … </span><br><p id=an3.61:9.6><span class=root>Imāni cattāri ariyasaccānīti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhi. </span><br> <span class=sujato>‘These are the four noble truths’: this is the Dhamma I’ve taught that is irrefutable, uncorrupted, beyond reproach, and is not scorned by sensible ascetics and brahmins. </span><br><p id=an3.61:10.1><span class=root>Imā cha dhātuyoti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the six elements”: this is the Dhamma I’ve taught …’ </span><br><p id=an3.61:10.2><span class=root>Iti kho panetaṁ vuttaṁ. </span><br> <span class=sujato>That’s what I said, </span><br><p id=an3.61:10.3><span class=root>Kiñcetaṁ paṭicca vuttaṁ? </span><br> <span class=sujato>but why did I say it? </span><br><p id=an3.61:10.4><span class=root>Chayimā, bhikkhave, dhātuyo—</span><br> <span class=sujato>There are these six elements: </span><br><p id=an3.61:10.5><span class=root>pathavīdhātu, āpodhātu, tejodhātu, vāyodhātu, ākāsadhātu, viññāṇadhātu. </span><br> <span class=sujato>the elements of earth, water, fire, air, space, and consciousness. </span><br><p id=an3.61:10.6><span class=root>Imā cha dhātuyoti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the six elements”: this is the Dhamma I’ve taught …’ </span><br><p id=an3.61:10.7><span class=root>Iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an3.61:11.1><span class=root>Imāni cha phassāyatanānīti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the six fields of contact”: this is the Dhamma I’ve taught …’ </span><br><p id=an3.61:11.2><span class=root>Iti kho panetaṁ vuttaṁ. </span><br> <span class=sujato>That’s what I said, </span><br><p id=an3.61:11.3><span class=root>Kiñcetaṁ paṭicca vuttaṁ? </span><br> <span class=sujato>but why did I say it? </span><br><p id=an3.61:11.4><span class=root>Chayimāni, bhikkhave, phassāyatanāni—</span><br> <span class=sujato>There are these six fields of contact: </span><br><p id=an3.61:11.5><span class=root>cakkhu phassāyatanaṁ, sotaṁ phassāyatanaṁ, ghānaṁ phassāyatanaṁ, jivhā phassāyatanaṁ, kāyo phassāyatanaṁ, mano phassāyatanaṁ. </span><br> <span class=sujato>eye, ear, nose, tongue, body, and mind contact. </span><br><p id=an3.61:11.6><span class=root>Imāni cha phassāyatanānīti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the six fields of contact”: this is the Dhamma I’ve taught …’ </span><br><p id=an3.61:11.7><span class=root>Iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an3.61:12.1><span class=root>Ime aṭṭhārasa manopavicārāti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the eighteen mental preoccupations”: this is the Dhamma I’ve taught …’ </span><br><p id=an3.61:12.2><span class=root>Iti kho panetaṁ vuttaṁ. </span><br> <span class=sujato>This is what I said, </span><br><p id=an3.61:12.3><span class=root>Kiñcetaṁ paṭicca vuttaṁ? </span><br> <span class=sujato>but why did I say it? </span><br><p id=an3.61:12.4><span class=root>Cakkhunā rūpaṁ disvā somanassaṭṭhāniyaṁ rūpaṁ upavicarati domanassaṭṭhāniyaṁ rūpaṁ upavicarati upekkhāṭṭhāniyaṁ rūpaṁ upavicarati, </span><br> <span class=sujato>Seeing a sight with the eye, one is preoccupied with a sight that’s a basis for happiness or sadness or equanimity. </span><br><p id=an3.61:12.5><span class=root>sotena saddaṁ sutvā … </span><br> <span class=sujato>Hearing a sound with the ear … </span><br><p id=an3.61:12.6><span class=root>ghānena gandhaṁ ghāyitvā … </span><br> <span class=sujato>Smelling an odor with the nose … </span><br><p id=an3.61:12.7><span class=root>jivhāya rasaṁ sāyitvā … </span><br> <span class=sujato>Tasting a flavor with the tongue … </span><br><p id=an3.61:12.8><span class=root>kāyena phoṭṭhabbaṁ phusitvā … </span><br> <span class=sujato>Feeling a touch with the body … </span><br><p id=an3.61:12.9><span class=root>manasā dhammaṁ viññāya somanassaṭṭhāniyaṁ dhammaṁ upavicarati domanassaṭṭhāniyaṁ dhammaṁ upavicarati upekkhāṭṭhāniyaṁ dhammaṁ upavicarati. </span><br> <span class=sujato>Becoming conscious of an idea with the mind, one is preoccupied with an idea that’s a basis for happiness or sadness or equanimity. </span><br><p id=an3.61:12.10><span class=root>Ime aṭṭhārasa manopavicārāti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the eighteen mental preoccupations”: this is the Dhamma I’ve taught …’ </span><br><p id=an3.61:12.11><span class=root>Iti yaṁ taṁ vuttaṁ, idametaṁ paṭicca vuttaṁ. </span><br> <span class=sujato>That’s what I said, and this is why I said it. </span><br><p id=an3.61:13.1><span class=root>Imāni cattāri ariyasaccānīti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the four noble truths”: this is the Dhamma I’ve taught …’ </span><br><p id=an3.61:13.2><span class=root>Iti kho panetaṁ vuttaṁ. </span><br> <span class=sujato>That’s what I said, </span><br><p id=an3.61:13.3><span class=root>Kiñcetaṁ paṭicca vuttaṁ? </span><br> <span class=sujato>but why did I say it? </span><br><p id=an3.61:13.4><span class=root>Channaṁ, bhikkhave, dhātūnaṁ upādāya gabbhassāvakkanti hoti; </span><br> <span class=sujato>Supported by the six elements, an embryo is conceived. </span><br><p id=an3.61:13.5><span class=root>okkantiyā sati nāmarūpaṁ, nāmarūpapaccayā saḷāyatanaṁ, saḷāyatanapaccayā phasso, phassapaccayā vedanā. </span><br> <span class=sujato>When it is conceived, there are name and form. Name and form are conditions for the six sense fields. The six sense fields are conditions for contact. Contact is a condition for feeling. </span><br><p id=an3.61:13.6><span class=root>Vediyamānassa kho panāhaṁ, bhikkhave, idaṁ dukkhanti paññapemi, ayaṁ dukkhasamudayoti paññapemi, ayaṁ dukkhanirodhoti paññapemi, ayaṁ dukkhanirodhagāminī paṭipadāti paññapemi. </span><br> <span class=sujato>It’s for one who feels that I declare: ‘This is suffering’ … ‘This is the origin of suffering’ … ‘This is the cessation of suffering’ … ‘This is the practice that leads to the cessation of suffering’. </span><br><p id=an3.61:14.1><span class=root>Katamañca, bhikkhave, dukkhaṁ ariyasaccaṁ? </span><br> <span class=sujato>And what is the noble truth of suffering? </span><br><p id=an3.61:14.2><span class=root>Jātipi dukkhā, jarāpi dukkhā, (…) maraṇampi dukkhaṁ, sokaparidevadukkhadomanassupāyāsāpi dukkhā, appiyehi sampayogo dukkho, piyehi vippayogo dukkho, yampicchaṁ na labhati tampi dukkhaṁ. Saṅkhittena pañcupādānakkhandhā dukkhā. </span><br> <span class=sujato>Rebirth is suffering; old age is suffering; death is suffering; sorrow, lamentation, pain, sadness, and distress are suffering; association with the disliked is suffering; separation from the liked is suffering; not getting what you wish for is suffering. In brief, the five grasping aggregates are suffering. </span><br><p id=an3.61:14.3><span class=root>Idaṁ vuccati, bhikkhave, dukkhaṁ ariyasaccaṁ. </span><br> <span class=sujato>This is called the noble truth of suffering. </span><br><p id=an3.61:15.1><span class=root>Katamañca, bhikkhave, dukkhasamudayaṁ ariyasaccaṁ? </span><br> <span class=sujato>And what is the noble truth of the origin of suffering? </span><br><p id=an3.61:15.2><span class=root>Avijjāpaccayā saṅkhārā, </span><br> <span class=sujato>Ignorance is a condition for choices. </span><br><p id=an3.61:15.3><span class=root>saṅkhārapaccayā viññāṇaṁ, </span><br> <span class=sujato>Choices are a condition for consciousness. </span><br><p id=an3.61:15.4><span class=root>viññāṇapaccayā nāmarūpaṁ, </span><br> <span class=sujato>Consciousness is a condition for name and form. </span><br><p id=an3.61:15.5><span class=root>nāmarūpapaccayā saḷāyatanaṁ, </span><br> <span class=sujato>Name and form are conditions for the six sense fields. </span><br><p id=an3.61:15.6><span class=root>saḷāyatanapaccayā phasso, </span><br> <span class=sujato>The six sense fields are conditions for contact. </span><br><p id=an3.61:15.7><span class=root>phassapaccayā vedanā, </span><br> <span class=sujato>Contact is a condition for feeling. </span><br><p id=an3.61:15.8><span class=root>vedanāpaccayā taṇhā, </span><br> <span class=sujato>Feeling is a condition for craving. </span><br><p id=an3.61:15.9><span class=root>taṇhāpaccayā upādānaṁ, </span><br> <span class=sujato>Craving is a condition for grasping. </span><br><p id=an3.61:15.10><span class=root>upādānapaccayā bhavo, </span><br> <span class=sujato>Grasping is a condition for continued existence. </span><br><p id=an3.61:15.11><span class=root>bhavapaccayā jāti, </span><br> <span class=sujato>Continued existence is a condition for rebirth. </span><br><p id=an3.61:15.12><span class=root>jātipaccayā jarāmaraṇaṁ sokaparidevadukkhadomanassupāyāsā sambhavanti. </span><br> <span class=sujato>Rebirth is a condition for old age and death, sorrow, lamentation, pain, sadness, and distress to come to be. </span><br><p id=an3.61:15.13><span class=root>Evametassa kevalassa dukkhakkhandhassa samudayo hoti. </span><br> <span class=sujato>That is how this entire mass of suffering originates. </span><br><p id=an3.61:15.14><span class=root>Idaṁ vuccati, bhikkhave, dukkhasamudayaṁ ariyasaccaṁ. </span><br> <span class=sujato>This is called the noble truth of the origin of suffering. </span><br><p id=an3.61:16.1><span class=root>Katamañca, bhikkhave, dukkhanirodhaṁ ariyasaccaṁ? </span><br> <span class=sujato>And what is the noble truth of the cessation of suffering? </span><br><p id=an3.61:16.2><span class=root>Avijjāya tveva asesavirāganirodhā saṅkhāranirodho, </span><br> <span class=sujato>When ignorance fades away and ceases with nothing left over, choices cease. </span><br><p id=an3.61:16.3><span class=root>saṅkhāranirodhā viññāṇanirodho, </span><br> <span class=sujato>When choices cease, consciousness ceases. </span><br><p id=an3.61:16.4><span class=root>viññāṇanirodhā nāmarūpanirodho, </span><br> <span class=sujato>When consciousness ceases, name and form cease. </span><br><p id=an3.61:16.5><span class=root>nāmarūpanirodhā saḷāyatananirodho, </span><br> <span class=sujato>When name and form cease, the six sense fields cease. </span><br><p id=an3.61:16.6><span class=root>saḷāyatananirodhā phassanirodho, </span><br> <span class=sujato>When the six sense fields cease, contact ceases. </span><br><p id=an3.61:16.7><span class=root>phassanirodhā vedanānirodho, </span><br> <span class=sujato>When contact ceases, feeling ceases. </span><br><p id=an3.61:16.8><span class=root>vedanānirodhā taṇhānirodho, </span><br> <span class=sujato>When feeling ceases, craving ceases. </span><br><p id=an3.61:16.9><span class=root>taṇhānirodhā upādānanirodho, </span><br> <span class=sujato>When craving ceases, grasping ceases. </span><br><p id=an3.61:16.10><span class=root>upādānanirodhā bhavanirodho, </span><br> <span class=sujato>When grasping ceases, continued existence ceases. </span><br><p id=an3.61:16.11><span class=root>bhavanirodhā jātinirodho, </span><br> <span class=sujato>When continued existence ceases, rebirth ceases. </span><br><p id=an3.61:16.12><span class=root>jātinirodhā jarāmaraṇaṁ sokaparidevadukkhadomanassupāyāsā nirujjhanti. </span><br> <span class=sujato>When rebirth ceases, old age and death, sorrow, lamentation, pain, sadness, and distress cease. </span><br><p id=an3.61:16.13><span class=root>Evametassa kevalassa dukkhakkhandhassa nirodho hoti. </span><br> <span class=sujato>That is how this entire mass of suffering ceases. </span><br><p id=an3.61:16.14><span class=root>Idaṁ vuccati, bhikkhave, dukkhanirodhaṁ ariyasaccaṁ. </span><br> <span class=sujato>This is called the noble truth of the cessation of suffering. </span><br><p id=an3.61:17.1><span class=root>Katamañca, bhikkhave, dukkhanirodhagāminī paṭipadā ariyasaccaṁ? </span><br> <span class=sujato>And what is the noble truth of the practice that leads to the cessation of suffering? </span><br><p id=an3.61:17.2><span class=root>Ayameva ariyo aṭṭhaṅgiko maggo, seyyathidaṁ—</span><br> <span class=sujato>It is simply this noble eightfold path, that is: </span><br><p id=an3.61:17.3><span class=root>sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=an3.61:17.4><span class=root>Idaṁ vuccati, bhikkhave, dukkhanirodhagāminī paṭipadā ariyasaccaṁ. </span><br> <span class=sujato>This is called the noble truth of the practice that leads to the cessation of suffering. </span><br><p id=an3.61:17.5><span class=root>‘Imāni cattāri ariyasaccānī’ti, bhikkhave, mayā dhammo desito aniggahito asaṅkiliṭṭho anupavajjo appaṭikuṭṭho samaṇehi brāhmaṇehi viññūhīti. </span><br> <span class=sujato>‘“These are the four noble truths”: this is the Dhamma I’ve taught that is irrefutable, uncorrupted, beyond reproach, and is not scorned by sensible ascetics and brahmins.’ </span><br><p id=an3.61:17.6><span class=root>Iti yaṁ taṁ vuttaṁ idametaṁ paṭicca vuttan”ti. </span><br> <span class=sujato>That’s what I said, and this is why I said it.” </span><br><p id=an3.61:17.7><span class=root>Paṭhamaṁ. </span><br></main><footer class="container footer"><small><a href=/about/>Contact info</a></small></footer>