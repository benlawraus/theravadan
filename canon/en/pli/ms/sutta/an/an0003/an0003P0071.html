<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0071.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0070.html>Previous</a><a href=/canon/en/pli/ms/sutta/an/an0003/an0003P0072.html>Next</a></div><p id=an3.71:0.1><span class=root>Aṅguttara Nikāya 3.71 </span><br> <span class=sujato>Numbered Discourses 3.71 </span><br><p id=an3.71:0.2><span class=root>8. Ānandavagga </span><br> <span class=sujato>8. Ānanda </span><br><p id=an3.71:0.3><span class="root big-bold">Channasutta </span><br> <span class=sujato>With Channa </span><br><p id=an3.71:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an3.71:1.2><span class=root>Atha kho channo paribbājako yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><br> <span class=sujato>Then the wanderer Channa went up to Venerable Ānanda and exchanged greetings with him. </span><br><p id=an3.71:1.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho channo paribbājako āyasmantaṁ ānandaṁ etadavoca: </span><br> <span class=sujato>When the greetings and polite conversation were over, he sat down to one side and said to Ānanda: </span><br><p id=an3.71:1.4><span class=root>“tumhepi, āvuso ānanda, rāgassa pahānaṁ paññāpetha, dosassa pahānaṁ paññāpetha, mohassa pahānaṁ paññāpethā”ti. </span><br> <span class=sujato>“Reverend Ānanda, do you advocate giving up greed, hate, and delusion?” </span><br><p id=an3.71:1.5><span class=root>“Mayaṁ kho, āvuso, rāgassa pahānaṁ paññāpema, dosassa pahānaṁ paññāpema, mohassa pahānaṁ paññapemā”ti. </span><br> <span class=sujato>“We do, reverend.” </span><br><p id=an3.71:2.1><span class=root>“Kiṁ pana tumhe, āvuso, rāge ādīnavaṁ disvā rāgassa pahānaṁ paññāpetha, kiṁ dose ādīnavaṁ disvā dosassa pahānaṁ paññāpetha, kiṁ mohe ādīnavaṁ disvā mohassa pahānaṁ paññāpethā”ti? </span><br> <span class=sujato>“But what drawbacks have you seen, Reverend Ānanda, that you advocate giving up greed, hate, and delusion?” </span><br><p id=an3.71:3.1><span class=root>“Ratto kho, āvuso, rāgena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṁ domanassaṁ paṭisaṁvedeti; </span><br> <span class=sujato>“A greedy person, overcome by greed, intends to hurt themselves, hurt others, and hurt both. They experience mental pain and sadness. </span><br><p id=an3.71:3.2><span class=root>rāge pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṁ dukkhaṁ domanassaṁ paṭisaṁvedeti. </span><br> <span class=sujato>When greed has been given up, they don’t intend to hurt themselves, hurt others, and hurt both. They don’t experience mental pain and sadness. </span><br><p id=an3.71:3.3><span class=root>Ratto kho, āvuso, rāgena abhibhūto pariyādinnacitto kāyena duccaritaṁ carati, vācāya duccaritaṁ carati, manasā duccaritaṁ carati; </span><br> <span class=sujato>A greedy person does bad things by way of body, speech, and mind. </span><br><p id=an3.71:3.4><span class=root>rāge pahīne neva kāyena duccaritaṁ carati, na vācāya duccaritaṁ carati, na manasā duccaritaṁ carati. </span><br> <span class=sujato>When greed has been given up, they don’t do bad things by way of body, speech, and mind. </span><br><p id=an3.71:3.5><span class=root>Ratto kho, āvuso, rāgena abhibhūto pariyādinnacitto attatthampi yathābhūtaṁ nappajānāti, paratthampi yathābhūtaṁ nappajānāti, ubhayatthampi yathābhūtaṁ nappajānāti; </span><br> <span class=sujato>A greedy person doesn’t truly understand what’s for their own good, the good of another, or the good of both. </span><br><p id=an3.71:3.6><span class=root>rāge pahīne attatthampi yathābhūtaṁ pajānāti, paratthampi yathābhūtaṁ pajānāti, ubhayatthampi yathābhūtaṁ pajānāti. </span><br> <span class=sujato>When greed has been given up, they truly understand what’s for their own good, the good of another, or the good of both. </span><br><p id=an3.71:3.7><span class=root>Rāgo kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṁvattaniko. </span><br> <span class=sujato>Greed is a destroyer of sight, vision, and knowledge. It blocks wisdom, it’s on the side of distress, and it doesn’t lead to extinguishment. </span><br><p id=an3.71:4.1><span class=root>Duṭṭho kho, āvuso, dosena …pe… </span><br> <span class=sujato>A hateful person, overcome by hate, intends to hurt themselves, hurt others, and hurt both. … </span><br><p id=an3.71:4.2><span class=root>mūḷho kho, āvuso, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṁ domanassaṁ paṭisaṁvedeti; </span><br> <span class=sujato>A deluded person, overcome by delusion, intends to hurt themselves, hurt others, and hurt both. They experience mental pain and sadness. </span><br><p id=an3.71:4.3><span class=root>mohe pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṁ dukkhaṁ domanassaṁ paṭisaṁvedeti. </span><br> <span class=sujato>When delusion has been given up, they don’t intend to hurt themselves, hurt others, and hurt both. They don’t experience mental pain and sadness. </span><br><p id=an3.71:4.4><span class=root>Mūḷho kho, āvuso, mohena abhibhūto pariyādinnacitto kāyena duccaritaṁ carati, vācāya duccaritaṁ carati, manasā duccaritaṁ carati; </span><br> <span class=sujato>A deluded person does bad things by way of body, speech, and mind. </span><br><p id=an3.71:4.5><span class=root>mohe pahīne neva kāyena duccaritaṁ carati, na vācāya duccaritaṁ carati, na manasā duccaritaṁ carati. </span><br> <span class=sujato>When delusion has been given up, they don’t do bad things by way of body, speech, and mind. </span><br><p id=an3.71:4.6><span class=root>Mūḷho kho, āvuso, mohena abhibhūto pariyādinnacitto attatthampi yathābhūtaṁ nappajānāti, paratthampi yathābhūtaṁ nappajānāti, ubhayatthampi yathābhūtaṁ nappajānāti; </span><br> <span class=sujato>A deluded person doesn’t truly understand what’s for their own good, the good of another, or the good of both. </span><br><p id=an3.71:4.7><span class=root>mohe pahīne attatthampi yathābhūtaṁ pajānāti, paratthampi yathābhūtaṁ pajānāti, ubhayatthampi yathābhūtaṁ pajānāti. </span><br> <span class=sujato>When delusion has been given up, they truly understand what’s for their own good, the good of another, or the good of both. </span><br><p id=an3.71:4.8><span class=root>Moho kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṁvattaniko. </span><br> <span class=sujato>Delusion is a destroyer of sight, vision, and knowledge; it blocks wisdom, it’s on the side of distress, and it doesn’t lead to extinguishment. </span><br><p id=an3.71:4.9><span class=root>Idaṁ kho mayaṁ, āvuso, rāge ādīnavaṁ disvā rāgassa pahānaṁ paññāpema. </span><br> <span class=sujato>This is the drawback we’ve seen in greed, hate, and delusion, and this is why we advocate giving them up.” </span><br><p id=an3.71:4.10><span class=root>Idaṁ dose ādīnavaṁ disvā dosassa pahānaṁ paññāpema. </span><br><p id=an3.71:4.11><span class=root>Idaṁ mohe ādīnavaṁ disvā mohassa pahānaṁ paññāpemā”ti. </span><br><p id=an3.71:5.1><span class=root>“Atthi panāvuso, maggo atthi paṭipadā etassa rāgassa dosassa mohassa pahānāyā”ti? </span><br> <span class=sujato>“But, reverend, is there a path and a practice for giving up that greed, hate, and delusion?” </span><br><p id=an3.71:5.2><span class=root>“Atthāvuso, maggo atthi paṭipadā etassa rāgassa dosassa mohassa pahānāyā”ti. </span><br> <span class=sujato>“There is, reverend, a path and a practice for giving up that greed, hate, and delusion.” </span><br><p id=an3.71:5.3><span class=root>“Katamo panāvuso, maggo katamā paṭipadā etassa rāgassa dosassa mohassa pahānāyā”ti? </span><br> <span class=sujato>“Well, what is it?” </span><br><p id=an3.71:5.4><span class=root>“Ayameva ariyo aṭṭhaṅgiko maggo, seyyathidaṁ—</span><br> <span class=sujato>“It is simply this noble eightfold path, that is: </span><br><p id=an3.71:5.5><span class=root>sammādiṭṭhi …pe… sammāsamādhi. </span><br> <span class=sujato>right view, right thought, right speech, right action, right livelihood, right effort, right mindfulness, and right immersion. </span><br><p id=an3.71:5.6><span class=root>Ayaṁ kho, āvuso, maggo ayaṁ paṭipadā etassa rāgassa dosassa mohassa pahānāyā”ti. </span><br> <span class=sujato>This is the path, this is the practice for giving up that greed, hate, and delusion.” </span><br><p id=an3.71:5.7><span class=root>“Bhaddako kho, āvuso, maggo bhaddikā paṭipadā etassa rāgassa dosassa mohassa pahānāya. </span><br> <span class=sujato>“This is a fine path, a fine practice, for giving up that greed, hate, and delusion. </span><br><p id=an3.71:5.8><span class=root>Alañca panāvuso ānanda, appamādāyā”ti. </span><br> <span class=sujato>Just this much is enough to be diligent.” </span><br><p id=an3.71:5.9><span class=root>Paṭhamaṁ. </span><br></main><footer class="container footer"><small><a href=/about>Contact info</a></small></footer>