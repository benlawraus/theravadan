<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0071.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0070.html>Previous</a><a href=/canon/en/pli/ms/sutta/an/an0003/an0003P0072.html>Next</a></div><p><div class=verse-container id=an3.71:0.1><span>Aṅguttara Nikāya 3.71 </span><span class="translation sujato">Numbered Discourses 3.71 </span></div><p><div class=verse-container id=an3.71:0.2><span>8. Ānandavagga </span><span class="translation sujato">8. Ānanda </span></div><p><div class=verse-container id=an3.71:0.3><span class=big-bold>Channasutta </span><span class="translation sujato">With Channa </span></div><p><div class=verse-container id=an3.71:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an3.71:1.2><span>Atha kho channo paribbājako yenāyasmā ānando tenupasaṅkami; upasaṅkamitvā āyasmatā ānandena saddhiṁ sammodi. </span><span class="translation sujato">Then the wanderer Channa went up to Venerable Ānanda and exchanged greetings with him. </span></div><p><div class=verse-container id=an3.71:1.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho channo paribbājako āyasmantaṁ ānandaṁ etadavoca: </span><span class="translation sujato">When the greetings and polite conversation were over, he sat down to one side and said to Ānanda: </span></div><p><div class=verse-container id=an3.71:1.4><span>“tumhepi, āvuso ānanda, rāgassa pahānaṁ paññāpetha, dosassa pahānaṁ paññāpetha, mohassa pahānaṁ paññāpethā”ti. </span><span class="translation sujato">“Reverend Ānanda, do you advocate giving up greed, hate, and delusion?” </span></div><p><div class=verse-container id=an3.71:1.5><span>“Mayaṁ kho, āvuso, rāgassa pahānaṁ paññāpema, dosassa pahānaṁ paññāpema, mohassa pahānaṁ paññapemā”ti. </span><span class="translation sujato">“We do, reverend.” </span></div><p><div class=verse-container id=an3.71:2.1><span>“Kiṁ pana tumhe, āvuso, rāge ādīnavaṁ disvā rāgassa pahānaṁ paññāpetha, kiṁ dose ādīnavaṁ disvā dosassa pahānaṁ paññāpetha, kiṁ mohe ādīnavaṁ disvā mohassa pahānaṁ paññāpethā”ti? </span><span class="translation sujato">“But what drawbacks have you seen, Reverend Ānanda, that you advocate giving up greed, hate, and delusion?” </span></div><p><div class=verse-container id=an3.71:3.1><span>“Ratto kho, āvuso, rāgena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṁ domanassaṁ paṭisaṁvedeti; </span><span class="translation sujato">“A greedy person, overcome by greed, intends to hurt themselves, hurt others, and hurt both. They experience mental pain and sadness. </span></div><p><div class=verse-container id=an3.71:3.2><span>rāge pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṁ dukkhaṁ domanassaṁ paṭisaṁvedeti. </span><span class="translation sujato">When greed has been given up, they don’t intend to hurt themselves, hurt others, and hurt both. They don’t experience mental pain and sadness. </span></div><p><div class=verse-container id=an3.71:3.3><span>Ratto kho, āvuso, rāgena abhibhūto pariyādinnacitto kāyena duccaritaṁ carati, vācāya duccaritaṁ carati, manasā duccaritaṁ carati; </span><span class="translation sujato">A greedy person does bad things by way of body, speech, and mind. </span></div><p><div class=verse-container id=an3.71:3.4><span>rāge pahīne neva kāyena duccaritaṁ carati, na vācāya duccaritaṁ carati, na manasā duccaritaṁ carati. </span><span class="translation sujato">When greed has been given up, they don’t do bad things by way of body, speech, and mind. </span></div><p><div class=verse-container id=an3.71:3.5><span>Ratto kho, āvuso, rāgena abhibhūto pariyādinnacitto attatthampi yathābhūtaṁ nappajānāti, paratthampi yathābhūtaṁ nappajānāti, ubhayatthampi yathābhūtaṁ nappajānāti; </span><span class="translation sujato">A greedy person doesn’t truly understand what’s for their own good, the good of another, or the good of both. </span></div><p><div class=verse-container id=an3.71:3.6><span>rāge pahīne attatthampi yathābhūtaṁ pajānāti, paratthampi yathābhūtaṁ pajānāti, ubhayatthampi yathābhūtaṁ pajānāti. </span><span class="translation sujato">When greed has been given up, they truly understand what’s for their own good, the good of another, or the good of both. </span></div><p><div class=verse-container id=an3.71:3.7><span>Rāgo kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṁvattaniko. </span><span class="translation sujato">Greed is a destroyer of sight, vision, and knowledge. It blocks wisdom, it’s on the side of distress, and it doesn’t lead to extinguishment. </span></div><p><div class=verse-container id=an3.71:4.1><span>Duṭṭho kho, āvuso, dosena …pe… </span><span class="translation sujato">A hateful person, overcome by hate, intends to hurt themselves, hurt others, and hurt both. … </span></div><p><div class=verse-container id=an3.71:4.2><span>mūḷho kho, āvuso, mohena abhibhūto pariyādinnacitto attabyābādhāyapi ceteti, parabyābādhāyapi ceteti, ubhayabyābādhāyapi ceteti, cetasikampi dukkhaṁ domanassaṁ paṭisaṁvedeti; </span><span class="translation sujato">A deluded person, overcome by delusion, intends to hurt themselves, hurt others, and hurt both. They experience mental pain and sadness. </span></div><p><div class=verse-container id=an3.71:4.3><span>mohe pahīne nevattabyābādhāyapi ceteti, na parabyābādhāyapi ceteti, na ubhayabyābādhāyapi ceteti, na cetasikaṁ dukkhaṁ domanassaṁ paṭisaṁvedeti. </span><span class="translation sujato">When delusion has been given up, they don’t intend to hurt themselves, hurt others, and hurt both. They don’t experience mental pain and sadness. </span></div><p><div class=verse-container id=an3.71:4.4><span>Mūḷho kho, āvuso, mohena abhibhūto pariyādinnacitto kāyena duccaritaṁ carati, vācāya duccaritaṁ carati, manasā duccaritaṁ carati; </span><span class="translation sujato">A deluded person does bad things by way of body, speech, and mind. </span></div><p><div class=verse-container id=an3.71:4.5><span>mohe pahīne neva kāyena duccaritaṁ carati, na vācāya duccaritaṁ carati, na manasā duccaritaṁ carati. </span><span class="translation sujato">When delusion has been given up, they don’t do bad things by way of body, speech, and mind. </span></div><p><div class=verse-container id=an3.71:4.6><span>Mūḷho kho, āvuso, mohena abhibhūto pariyādinnacitto attatthampi yathābhūtaṁ nappajānāti, paratthampi yathābhūtaṁ nappajānāti, ubhayatthampi yathābhūtaṁ nappajānāti; </span><span class="translation sujato">A deluded person doesn’t truly understand what’s for their own good, the good of another, or the good of both. </span></div><p><div class=verse-container id=an3.71:4.7><span>mohe pahīne attatthampi yathābhūtaṁ pajānāti, paratthampi yathābhūtaṁ pajānāti, ubhayatthampi yathābhūtaṁ pajānāti. </span><span class="translation sujato">When delusion has been given up, they truly understand what’s for their own good, the good of another, or the good of both. </span></div><p><div class=verse-container id=an3.71:4.8><span>Moho kho, āvuso, andhakaraṇo acakkhukaraṇo aññāṇakaraṇo paññānirodhiko vighātapakkhiko anibbānasaṁvattaniko. </span><span class="translation sujato">Delusion is a destroyer of sight, vision, and knowledge; it blocks wisdom, it’s on the side of distress, and it doesn’t lead to extinguishment. </span></div><p><div class=verse-container id=an3.71:4.9><span>Idaṁ kho mayaṁ, āvuso, rāge ādīnavaṁ disvā rāgassa pahānaṁ paññāpema. </span><span class="translation sujato">This is the drawback we’ve seen in greed, hate, and delusion, and this is why we advocate giving them up.” </span></div><p><div class=verse-container id=an3.71:4.10><span>Idaṁ dose ādīnavaṁ disvā dosassa pahānaṁ paññāpema. </span></div><p><div class=verse-container id=an3.71:4.11><span>Idaṁ mohe ādīnavaṁ disvā mohassa pahānaṁ paññāpemā”ti. </span></div><p><div class=verse-container id=an3.71:5.1><span>“Atthi panāvuso, maggo atthi paṭipadā etassa rāgassa dosassa mohassa pahānāyā”ti? </span><span class="translation sujato">“But, reverend, is there a path and a practice for giving up that greed, hate, and delusion?” </span></div><p><div class=verse-container id=an3.71:5.2><span>“Atthāvuso, maggo atthi paṭipadā etassa rāgassa dosassa mohassa pahānāyā”ti. </span><span class="translation sujato">“There is, reverend, a path and a practice for giving up that greed, hate, and delusion.” </span></div><p><div class=verse-container id=an3.71:5.3><span>“Katamo panāvuso, maggo katamā paṭipadā etassa rāgassa dosassa mohassa pahānāyā”ti? </span><span class="translation sujato">“Well, what is it?” </span></div><p><div class=verse-container id=an3.71:5.4><span>“Ayameva ariyo aṭṭhaṅgiko maggo, seyyathidaṁ—</span><span class="translation sujato">“It is simply this noble eightfold path, that is: </span></div><p><div class=verse-container id=an3.71:5.5><span>sammādiṭṭhi …pe… sammāsamādhi. </span><span class="translation sujato">right view, right thought, right speech, right action, right livelihood, right effort, right mindfulness, and right immersion. </span></div><p><div class=verse-container id=an3.71:5.6><span>Ayaṁ kho, āvuso, maggo ayaṁ paṭipadā etassa rāgassa dosassa mohassa pahānāyā”ti. </span><span class="translation sujato">This is the path, this is the practice for giving up that greed, hate, and delusion.” </span></div><p><div class=verse-container id=an3.71:5.7><span>“Bhaddako kho, āvuso, maggo bhaddikā paṭipadā etassa rāgassa dosassa mohassa pahānāya. </span><span class="translation sujato">“This is a fine path, a fine practice, for giving up that greed, hate, and delusion. </span></div><p><div class=verse-container id=an3.71:5.8><span>Alañca panāvuso ānanda, appamādāyā”ti. </span><span class="translation sujato">Just this much is enough to be diligent.” </span></div><p><div class=verse-container id=an3.71:5.9><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0003/an0003P0070.html>Previous</a><a href=/canon/en/pli/ms/sutta/an/an0003/an0003P0072.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>