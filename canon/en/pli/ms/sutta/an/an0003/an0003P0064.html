<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0064.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0063.html>Previous</a><a href=/canon/en/pli/ms/sutta/an/an0003/an0003P0065.html>Next</a></div><p><div class=verse-container id=an3.64:0.1><span>Aṅguttara Nikāya 3.64 </span><span class="translation sujato">Numbered Discourses 3.64 </span></div><p><div class=verse-container id=an3.64:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an3.64:0.3><span class=big-bold>Sarabhasutta </span><span class="translation sujato">With Sarabha </span></div><p><div class=verse-container id=an3.64:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an3.64:1.2><span>ekaṁ samayaṁ bhagavā rājagahe viharati gijjhakūṭe pabbate. </span><span class="translation sujato">At one time the Buddha was staying near Rājagaha, on the Vulture’s Peak Mountain. </span></div><p><div class=verse-container id=an3.64:1.3><span>Tena kho pana samayena sarabho nāma paribbājako acirapakkanto hoti imasmā dhammavinayā. </span><span class="translation sujato">Now at that time a wanderer called Sarabha had recently left this teaching and training. </span></div><p><div class=verse-container id=an3.64:1.4><span>So rājagahe parisati evaṁ vācaṁ bhāsati: </span><span class="translation sujato">He was telling a crowd in Rājagaha, </span></div><p><div class=verse-container id=an3.64:1.5><span>“aññāto mayā samaṇānaṁ sakyaputtikānaṁ dhammo. </span><span class="translation sujato">“I learned the teaching of the ascetics who follow the Sakyan, </span></div><p><div class=verse-container id=an3.64:1.6><span>Aññāya ca panāhaṁ samaṇānaṁ sakyaputtikānaṁ dhammaṁ evāhaṁ tasmā dhammavinayā apakkanto”ti. </span><span class="translation sujato">then I left their teaching and training.” </span></div><p><div class=verse-container id=an3.64:1.7><span>Atha kho sambahulā bhikkhū pubbaṇhasamayaṁ nivāsetvā pattacīvaramādāya rājagahaṁ piṇḍāya pavisiṁsu. </span><span class="translation sujato">Then several mendicants robed up in the morning and, taking their bowls and robes, entered Rājagaha for alms. </span></div><p><div class=verse-container id=an3.64:1.8><span>Assosuṁ kho te bhikkhū sarabhassa paribbājakassa rājagahe parisati evaṁ vācaṁ bhāsamānassa: </span><span class="translation sujato">They heard what Sarabha was saying. </span></div><p><div class=verse-container id=an3.64:1.9><span>“aññāto mayā samaṇānaṁ sakyaputtikānaṁ dhammo. </span></div><p><div class=verse-container id=an3.64:1.10><span>Aññāya ca panāhaṁ samaṇānaṁ sakyaputtikānaṁ dhammaṁ evāhaṁ tasmā dhammavinayā apakkanto”ti. </span></div><p><div class=verse-container id=an3.64:2.1><span>Atha kho te bhikkhū rājagahe piṇḍāya caritvā pacchābhattaṁ piṇḍapātapaṭikkantā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">Then, after the meal, when they returned from almsround, they went up to the Buddha, bowed, sat down to one side, and said to him, </span></div><p><div class=verse-container id=an3.64:2.2><span>“sarabho nāma, bhante, paribbājako acirapakkanto imasmā dhammavinayā. </span><span class="translation sujato">“The wanderer called Sarabha has recently left this teaching and training. </span></div><p><div class=verse-container id=an3.64:2.3><span>So rājagahe parisati evaṁ vācaṁ bhāsati: </span><span class="translation sujato">He was telling a crowd in Rājagaha: </span></div><p><div class=verse-container id=an3.64:2.4><span>‘aññāto mayā samaṇānaṁ sakyaputtikānaṁ dhammo. </span><span class="translation sujato">‘I learned the teaching of the ascetics who follow the Sakyan, </span></div><p><div class=verse-container id=an3.64:2.5><span>Aññāya ca panāhaṁ samaṇānaṁ sakyaputtikānaṁ dhammaṁ evāhaṁ tasmā dhammavinayā apakkanto’ti. </span><span class="translation sujato">then I left their teaching and training.’ </span></div><p><div class=verse-container id=an3.64:2.6><span>Sādhu, bhante, bhagavā yena sippinikātīraṁ paribbājakārāmo yena sarabho paribbājako tenupasaṅkamatu anukampaṁ upādāyā”ti. </span><span class="translation sujato">Worthy sir, please go to the wanderers’ monastery on the banks of the Sappinī river to see Sarabha the wanderer out of sympathy.” </span></div><p><div class=verse-container id=an3.64:2.7><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=an3.64:3.1><span>Atha kho bhagavā sāyanhasamayaṁ paṭisallānā vuṭṭhito yena sippinikātīraṁ paribbājakārāmo yena sarabho paribbājako tenupasaṅkami; upasaṅkamitvā paññatte āsane nisīdi. Nisajja kho bhagavā sarabhaṁ paribbājakaṁ etadavoca: </span><span class="translation sujato">Then in the late afternoon, the Buddha came out of retreat and went to the wanderers’ monastery on the banks of the Sappinī river to visit Sarabha the wanderer. He sat on the seat spread out, and said to the wanderer Sarabha, </span></div><p><div class=verse-container id=an3.64:3.2><span>“saccaṁ kira tvaṁ, sarabha, evaṁ vadesi: </span><span class="translation sujato">“Is it really true, Sarabha, that you’ve been saying: </span></div><p><div class=verse-container id=an3.64:3.3><span>‘aññāto mayā samaṇānaṁ sakyaputtikānaṁ dhammo. </span><span class="translation sujato">‘I learned the teaching of the ascetics who follow the Sakyan, </span></div><p><div class=verse-container id=an3.64:3.4><span>Aññāya ca panāhaṁ samaṇānaṁ sakyaputtikānaṁ dhammaṁ evāhaṁ tasmā dhammavinayā apakkanto’”ti? </span><span class="translation sujato">then I left their teaching and training.’” </span></div><p><div class=verse-container id=an3.64:3.5><span>Evaṁ vutte, sarabho paribbājako tuṇhī ahosi. </span><span class="translation sujato">When he said this, Sarabha kept silent. </span></div><p><div class=verse-container id=an3.64:4.1><span>Dutiyampi kho bhagavā sarabhaṁ paribbājakaṁ etadavoca: </span><span class="translation sujato">For a second time, the Buddha said to Sarabha, </span></div><p><div class=verse-container id=an3.64:4.2><span>“vadehi, sarabha, kinti te aññāto samaṇānaṁ sakyaputtikānaṁ dhammo? </span><span class="translation sujato">“Tell me, Sarabha, what exactly have you learned of the teachings of the ascetics who follow the Sakyan? </span></div><p><div class=verse-container id=an3.64:4.3><span>Sace te aparipūraṁ bhavissati, ahaṁ paripūressāmi. </span><span class="translation sujato">If you’ve not learned it fully, I’ll fill you in. </span></div><p><div class=verse-container id=an3.64:4.4><span>Sace pana te paripūraṁ bhavissati, ahaṁ anumodissāmī”ti. </span><span class="translation sujato">But if you have learned it fully, I’ll agree.” </span></div><p><div class=verse-container id=an3.64:4.5><span>Dutiyampi kho sarabho paribbājako tuṇhī ahosi. </span><span class="translation sujato">For a second time, Sarabha kept silent. </span></div><p><div class=verse-container id=an3.64:5.1><span>Tatiyampi kho bhagavā sarabhaṁ paribbājakaṁ etadavoca: </span><span class="translation sujato">For a third time, the Buddha said to Sarabha, </span></div><p><div class=verse-container id=an3.64:5.2><span>“yo kho, sarabha, paññāyati samaṇānaṁ sakyaputtikānaṁ dhammo vadehi, sarabha, kinti te aññāto samaṇānaṁ sakyaputtikānaṁ dhammo? </span><span class="translation sujato">“Sarabha, the teachings of the ascetics who follow the Sakyan are clear to me. What exactly have you learned of the teachings of the ascetics who follow the Sakyan? </span></div><p><div class=verse-container id=an3.64:5.3><span>Sace te aparipūraṁ bhavissati, ahaṁ paripūressāmi. </span><span class="translation sujato">If you’ve not learned it fully, I’ll fill you in. </span></div><p><div class=verse-container id=an3.64:5.4><span>Sace pana te paripūraṁ bhavissati, ahaṁ anumodissāmī”ti. </span><span class="translation sujato">But if you have learned it fully, I’ll agree.” </span></div><p><div class=verse-container id=an3.64:5.5><span>Tatiyampi kho sarabho paribbājako tuṇhī ahosi. </span><span class="translation sujato">For a third time, Sarabha kept silent. </span></div><p><div class=verse-container id=an3.64:6.1><span>Atha kho te paribbājakā sarabhaṁ paribbājakaṁ etadavocuṁ: </span><span class="translation sujato">Then those wanderers said to Sarabha, </span></div><p><div class=verse-container id=an3.64:6.2><span>“yadeva kho tvaṁ, āvuso sarabha, samaṇaṁ gotamaṁ yāceyyāsi tadeva te samaṇo gotamo pavāreti. </span><span class="translation sujato">“The ascetic Gotama has offered to tell you anything you ask for. </span></div><p><div class=verse-container id=an3.64:6.3><span>Vadehāvuso sarabha, kinti te aññāto samaṇānaṁ sakyaputtikānaṁ dhammo? </span><span class="translation sujato">Speak, reverend Sarabha, what exactly have you learned of the teachings of the ascetics who follow the Sakyan? </span></div><p><div class=verse-container id=an3.64:6.4><span>Sace te aparipūraṁ bhavissati, samaṇo gotamo paripūressati. </span><span class="translation sujato">If you’ve not learned it fully, he’ll fill you in. </span></div><p><div class=verse-container id=an3.64:6.5><span>Sace pana te paripūraṁ bhavissati, samaṇo gotamo anumodissatī”ti. </span><span class="translation sujato">But if you have learned it fully, he’ll agree.” </span></div><p><div class=verse-container id=an3.64:6.6><span>Evaṁ vutte, sarabho paribbājako tuṇhībhūto maṅkubhūto pattakkhandho adhomukho pajjhāyanto appaṭibhāno nisīdi. </span><span class="translation sujato">When this was said, Sarabha sat silent, dismayed, shoulders drooping, downcast, depressed, with nothing to say. </span></div><p><div class=verse-container id=an3.64:7.1><span>Atha kho bhagavā sarabhaṁ paribbājakaṁ tuṇhībhūtaṁ maṅkubhūtaṁ pattakkhandhaṁ adhomukhaṁ pajjhāyantaṁ appaṭibhānaṁ viditvā te paribbājake etadavoca: </span><span class="translation sujato">Knowing this, the Buddha said to the wanderers: </span></div><p><div class=verse-container id=an3.64:8.1><span>“Yo kho maṁ, paribbājakā, evaṁ vadeyya: </span><span class="translation sujato">“Wanderers, someone might say to me: </span></div><p><div class=verse-container id=an3.64:8.2><span>‘sammāsambuddhassa te paṭijānato ime dhammā anabhisambuddhā’ti, tamahaṁ tattha sādhukaṁ samanuyuñjeyyaṁ samanugāheyyaṁ samanubhāseyyaṁ. </span><span class="translation sujato">‘You claim to be a fully awakened Buddha, but you don’t understand these things.’ Then I’d carefully pursue, press, and grill them on that point. </span></div><p><div class=verse-container id=an3.64:8.3><span>So vata mayā sādhukaṁ samanuyuñjiyamāno samanugāhiyamāno samanubhāsiyamāno aṭṭhānametaṁ anavakāso yaṁ so tiṇṇaṁ ṭhānānaṁ nāññataraṁ ṭhānaṁ nigaccheyya, aññena vā aññaṁ paṭicarissati, bahiddhā kathaṁ apanāmessati, kopañca dosañca appaccayañca pātukarissati, tuṇhībhūto maṅkubhūto pattakkhandho adhomukho pajjhāyanto appaṭibhāno nisīdissati, seyyathāpi sarabho paribbājako. </span><span class="translation sujato">When grilled by me, they would, without a doubt, fall into one of these three categories. They’d dodge the issue, distracting the discussion with irrelevant points. They’d display annoyance, hate, and bitterness. Or they’d sit silent, dismayed, shoulders drooping, downcast, depressed, with nothing to say, like Sarabha. </span></div><p><div class=verse-container id=an3.64:9.1><span>Yo kho maṁ, paribbājakā, evaṁ vadeyya: </span><span class="translation sujato">Wanderers, someone might say to me: </span></div><p><div class=verse-container id=an3.64:9.2><span>‘khīṇāsavassa te paṭijānato ime āsavā aparikkhīṇā’ti, tamahaṁ tattha sādhukaṁ samanuyuñjeyyaṁ samanugāheyyaṁ samanubhāseyyaṁ. </span><span class="translation sujato">‘You claim to have ended all defilements, but you still have these defilements.’ Then I’d carefully pursue, press, and grill them on that point. </span></div><p><div class=verse-container id=an3.64:9.3><span>So vata mayā sādhukaṁ samanuyuñjiyamāno samanugāhiyamāno samanubhāsiyamāno aṭṭhānametaṁ anavakāso yaṁ so tiṇṇaṁ ṭhānānaṁ nāññataraṁ ṭhānaṁ nigaccheyya, aññena vā aññaṁ paṭicarissati, bahiddhā kathaṁ apanāmessati, kopañca dosañca appaccayañca pātukarissati, tuṇhībhūto maṅkubhūto pattakkhandho adhomukho pajjhāyanto appaṭibhāno nisīdissati, seyyathāpi sarabho paribbājako. </span><span class="translation sujato">When grilled by me, they would, without a doubt, fall into one of these three categories. They’d dodge the issue, distracting the discussion with irrelevant points. They’d display annoyance, hate, and bitterness. Or they’d sit silent, dismayed, shoulders drooping, downcast, depressed, with nothing to say, like Sarabha. </span></div><p><div class=verse-container id=an3.64:10.1><span>Yo kho maṁ, paribbājakā, evaṁ vadeyya: </span><span class="translation sujato">Wanderers, someone might say to me: </span></div><p><div class=verse-container id=an3.64:10.2><span>‘yassa kho pana te atthāya dhammo desito, so na niyyāti takkarassa sammā dukkhakkhayāyā’ti, tamahaṁ tattha sādhukaṁ samanuyuñjeyyaṁ samanugāheyyaṁ samanubhāseyyaṁ. </span><span class="translation sujato">‘Your teaching does not lead someone who practices it to the complete ending of suffering, the goal for which it is taught.’ Then I’d carefully pursue, press, and grill them on that point. </span></div><p><div class=verse-container id=an3.64:10.3><span>So vata mayā sādhukaṁ samanuyuñjiyamāno samanugāhiyamāno samanubhāsiyamāno aṭṭhānametaṁ anavakāso yaṁ so tiṇṇaṁ ṭhānānaṁ nāññataraṁ ṭhānaṁ nigaccheyya, aññena vā aññaṁ paṭicarissati, bahiddhā kathaṁ apanāmessati, kopañca dosañca appaccayañca pātukarissati, tuṇhībhūto maṅkubhūto pattakkhandho adhomukho pajjhāyanto appaṭibhāno nisīdissati, seyyathāpi sarabho paribbājako”ti. </span><span class="translation sujato">When grilled by me, they would, without a doubt, fall into one of these three categories. They’d dodge the issue, distracting the discussion with irrelevant points. They’d display annoyance, hate, and bitterness. Or they’d sit silent, dismayed, shoulders drooping, downcast, depressed, with nothing to say, like Sarabha.” </span></div><p><div class=verse-container id=an3.64:10.4><span>Atha kho bhagavā sippinikātīre paribbājakārāme tikkhattuṁ sīhanādaṁ naditvā vehāsaṁ pakkāmi. </span><span class="translation sujato">Then the Buddha, having roared his lion’s roar three times in the wanderers’ monastery on the bank of the Sappinī river, rose into the air and flew away. </span></div><p><div class=verse-container id=an3.64:11.1><span>Atha kho te paribbājakā acirapakkantassa bhagavato sarabhaṁ paribbājakaṁ samantato vācāyasannitodakena sañjambharimakaṁsu: </span><span class="translation sujato">Soon after the Buddha left, those wanderers beset Sarabha on all sides with sneering and jeering. </span></div><p><div class=verse-container id=an3.64:11.2><span>“seyyathāpi, āvuso sarabha, brahāraññe jarasiṅgālo ‘sīhanādaṁ nadissāmī’ti siṅgālakaṁyeva nadati, bheraṇḍakaṁyeva nadati; </span><span class="translation sujato">“Reverend Sarabha, you’re just like an old jackal in the formidable wilderness who thinks, ‘I’ll roar a lion’s roar!’ but they still only manage to squeal and yelp like a jackal. </span></div><p><div class=verse-container id=an3.64:11.3><span>evamevaṁ kho tvaṁ, āvuso sarabha, aññatreva samaṇena gotamena ‘sīhanādaṁ nadissāmī’ti siṅgālakaṁyeva nadasi bheraṇḍakaṁyeva nadasi. </span><span class="translation sujato">In the same way, when the ascetic Gotama wasn’t here you said ‘I’ll roar a lion’s roar!’ but you only managed to squeal and yelp like a jackal. </span></div><p><div class=verse-container id=an3.64:11.4><span>Seyyathāpi, āvuso sarabha, ambukasañcarī ‘purisakaravitaṁ ravissāmī’ti ambukasañcariravitaṁyeva ravati; </span><span class="translation sujato">You’re just like a marsh hen who thinks, ‘I’ll cry like a cuckoo!’ but they still only manage to cry like a marsh hen. </span></div><p><div class=verse-container id=an3.64:11.5><span>evamevaṁ kho tvaṁ, āvuso sarabha, aññatreva samaṇena gotamena ‘purisakaravitaṁ ravissāmī’ti, ambukasañcariravitaṁyeva ravasi. </span><span class="translation sujato">In the same way, when the ascetic Gotama wasn’t here you said ‘I’ll cry like a cuckoo!’ but you still only managed to cry like a marsh hen. </span></div><p><div class=verse-container id=an3.64:11.6><span>Seyyathāpi, āvuso sarabha, usabho suññāya gosālāya gambhīraṁ naditabbaṁ maññati; </span><span class="translation sujato">You’re just like a bull that thinks to bellow only when the cowstall is empty. </span></div><p><div class=verse-container id=an3.64:11.7><span>evamevaṁ kho tvaṁ, āvuso sarabha, aññatreva samaṇena gotamena gambhīraṁ naditabbaṁ maññasī”ti. </span><span class="translation sujato">In the same way, you only thought to bellow when the ascetic Gotama wasn’t here.” </span></div><p><div class=verse-container id=an3.64:11.8><span>Atha kho te paribbājakā sarabhaṁ paribbājakaṁ samantato vācāyasannitodakena sañjambharimakaṁsūti. </span><span class="translation sujato">That’s how those wanderers beset Sarabha on all sides with sneering and jeering. </span></div><p><div class=verse-container id=an3.64:11.9><span>Catutthaṁ. </span></div><div class=flex-between><a href=/canon/en/pli/ms/sutta/an/an0003/an0003P0063.html>Previous</a><a href=/canon/en/pli/ms/sutta/an/an0003/an0003P0065.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>