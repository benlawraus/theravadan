<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0088.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0087.html>Previous</a><a href=/canon/en/pli/ms/sutta/an/an0003/an0003P0089.html>Next</a></div><p><div class=verse-container id=an3.88:0.1><span>Aṅguttara Nikāya 3.88 </span><span class="translation sujato">Numbered Discourses 3.88 </span></div><p><div class=verse-container id=an3.88:0.2><span>9. Samaṇavagga </span><span class="translation sujato">9. Ascetics </span></div><p><div class=verse-container id=an3.88:0.3><span class=big-bold>Tatiyasikkhāsutta </span><span class="translation sujato">Training (3rd) </span></div><p><div class=verse-container id=an3.88:1.1><span>“Sādhikamidaṁ, bhikkhave, diyaḍḍhasikkhāpadasataṁ anvaddhamāsaṁ uddesaṁ āgacchati yattha attakāmā kulaputtā sikkhanti. </span><span class="translation sujato">“Mendicants, each fortnight over a hundred and fifty training rules come up for recitation, in which gentlemen who care for their own welfare train. </span></div><p><div class=verse-container id=an3.88:1.2><span>Tisso imā, bhikkhave, sikkhā yatthetaṁ sabbaṁ samodhānaṁ gacchati. </span><span class="translation sujato">These are all included in the three trainings. </span></div><p><div class=verse-container id=an3.88:1.3><span>Katamā tisso? </span><span class="translation sujato">What three? </span></div><p><div class=verse-container id=an3.88:1.4><span>Adhisīlasikkhā, adhicittasikkhā, adhipaññāsikkhā—</span><span class="translation sujato">The training in the higher ethics, the higher mind, and the higher wisdom. </span></div><p><div class=verse-container id=an3.88:1.5><span>imā kho, bhikkhave, tisso sikkhā yatthetaṁ sabbaṁ samodhānaṁ gacchati. </span><span class="translation sujato">These are the three trainings that include them all. </span></div><p><div class=verse-container id=an3.88:2.1><span>Idha, bhikkhave, bhikkhu sīlesu paripūrakārī hoti samādhismiṁ paripūrakārī paññāya paripūrakārī. </span><span class="translation sujato">Take the case of a mendicant who has fulfilled their ethics, immersion, and wisdom. </span></div><p><div class=verse-container id=an3.88:2.2><span>So yāni tāni khuddānukhuddakāni sikkhāpadāni tāni āpajjatipi vuṭṭhātipi. </span><span class="translation sujato">They break some lesser and minor training rules, but are restored. </span></div><p><div class=verse-container id=an3.88:2.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=an3.88:2.4><span>Na hi mettha, bhikkhave, abhabbatā vuttā. </span><span class="translation sujato">Because I don’t say they’re incapable of that. </span></div><p><div class=verse-container id=an3.88:2.5><span>Yāni ca kho tāni sikkhāpadāni ādibrahmacariyakāni brahmacariyasāruppāni tattha dhuvasīlo ca hoti ṭhitasīlo ca, samādāya sikkhati sikkhāpadesu. </span><span class="translation sujato">But they’re constant and steady in their precepts regarding the training rules that are fundamental, befitting the spiritual path. They keep the rules they’ve undertaken. </span></div><p><div class=verse-container id=an3.88:2.6><span>So āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">They realize the undefiled freedom of heart and freedom by wisdom in this very life. And they live having realized it with their own insight due to the ending of defilements. </span></div><p><div class=verse-container id=an3.88:2.7><span>Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">If they don’t penetrate so far, with the ending of the five lower fetters they’re extinguished between one life and the next. </span></div><p><div class=verse-container id=an3.88:2.8><span>Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti. </span><span class="translation sujato">If they don’t penetrate so far, with the ending of the five lower fetters they’re extinguished upon landing. </span></div><p><div class=verse-container id=an3.88:2.9><span>Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti. </span><span class="translation sujato">If they don’t penetrate so far, with the ending of the five lower fetters they’re extinguished without extra effort. </span></div><p><div class=verse-container id=an3.88:2.10><span>Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti. </span><span class="translation sujato">If they don’t penetrate so far, with the ending of the five lower fetters they’re extinguished with extra effort. </span></div><p><div class=verse-container id=an3.88:2.11><span>Taṁ vā pana anabhisambhavaṁ appaṭivijjhaṁ pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī. </span><span class="translation sujato">If they don’t penetrate so far, with the ending of the five lower fetters they head upstream, going to the Akaniṭṭha realm. </span></div><p><div class=verse-container id=an3.88:2.12><span>Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā, rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti. </span><span class="translation sujato">If they don’t penetrate so far, with the ending of three fetters, and the weakening of greed, hate, and delusion, they’re a once-returner. They come back to this world once only, then make an end of suffering. </span></div><p><div class=verse-container id=an3.88:2.13><span>Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā ekabījī hoti, ekaṁyeva mānusakaṁ bhavaṁ nibbattetvā dukkhassantaṁ karoti. </span><span class="translation sujato">If they don’t penetrate so far, with the ending of three fetters, they’re a one-seeder. They will be reborn just one time in a human existence, then make an end of suffering. </span></div><p><div class=verse-container id=an3.88:2.14><span>Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā kolaṅkolo hoti, dve vā tīṇi vā kulāni sandhāvitvā saṁsaritvā dukkhassantaṁ karoti. </span><span class="translation sujato">If they don’t penetrate so far, with the ending of three fetters, they go from family to family. They will transmigrate between two or three families and then make an end of suffering. </span></div><p><div class=verse-container id=an3.88:2.15><span>Taṁ vā pana anabhisambhavaṁ appaṭivijjhaṁ tiṇṇaṁ saṁyojanānaṁ parikkhayā sattakkhattuparamo hoti, sattakkhattuparamaṁ deve ca manusse ca sandhāvitvā saṁsaritvā dukkhassantaṁ karoti. </span><span class="translation sujato">If they don’t penetrate so far, with the ending of three fetters, they have at most seven rebirths. They will transmigrate at most seven times among gods and humans and then make an end of suffering. </span></div><p><div class=verse-container id=an3.88:3.1><span>Iti kho, bhikkhave, paripūraṁ paripūrakārī ārādheti padesaṁ padesakārī. </span><span class="translation sujato">So, mendicants, if you practice fully you succeed fully. If you practice partially you succeed partially. </span></div><p><div class=verse-container id=an3.88:3.2><span>Avañjhāni tvevāhaṁ, bhikkhave, sikkhāpadāni vadāmī”ti. </span><span class="translation sujato">These training rules are not a waste, I say.” </span></div><p><div class=verse-container id=an3.88:3.3><span>Aṭṭhamaṁ. </span></div><div class=flex-between><a href=/canon/en/pli/ms/sutta/an/an0003/an0003P0087.html>Previous</a><a href=/canon/en/pli/ms/sutta/an/an0003/an0003P0089.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>