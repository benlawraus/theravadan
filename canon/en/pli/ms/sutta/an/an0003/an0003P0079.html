<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0079.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0078.html>Previous</a><a href=/canon/en/pli/ms/sutta/an/an0003/an0003P0080.html>Next</a></div><p id=an3.79:0.1><span class=root>Aṅguttara Nikāya 3.79 </span><br> <span class=sujato>Numbered Discourses 3.79 </span><br><p id=an3.79:0.2><span class=root>8. Ānandavagga </span><br> <span class=sujato>8. Ānanda </span><br><p id=an3.79:0.3><span class="root big-bold">Gandhajātasutta </span><br> <span class=sujato>Fragrances </span><br><p id=an3.79:1.1><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>Then Venerable Ānanda went up to the Buddha, bowed, sat down to one side, and said to him: </span><br><p id=an3.79:2.1><span class=root>“Tīṇimāni, bhante, gandhajātāni, yesaṁ anuvātaṁyeva gandho gacchati, no paṭivātaṁ. </span><br> <span class=sujato>“Sir, there are these three kinds of fragrance that spread only with the wind, not against it. </span><br><p id=an3.79:2.2><span class=root>Katamāni tīṇi? </span><br> <span class=sujato>What three? </span><br><p id=an3.79:2.3><span class=root>Mūlagandho, sāragandho, pupphagandho—</span><br> <span class=sujato>The fragrance of roots, heartwood, and flowers. </span><br><p id=an3.79:2.4><span class=root>imāni kho, bhante, tīṇi gandhajātāni, yesaṁ anuvātaṁyeva gandho gacchati, no paṭivātaṁ. </span><br> <span class=sujato>These are the three kinds of fragrance that spread only with the wind, not against it. </span><br><p id=an3.79:2.5><span class=root>Atthi nu kho, bhante, kiñci gandhajātaṁ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatī”ti? </span><br> <span class=sujato>Is there a kind of fragrance that spreads with the wind, and against it, and both ways?” </span><br><p id=an3.79:3.1><span class=root>“Atthānanda, kiñci gandhajātaṁ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatī”ti. </span><br> <span class=sujato>“There is, Ānanda, such a kind of fragrance.” </span><br><p id=an3.79:3.2><span class=root>“Katamañca pana, bhante, gandhajātaṁ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatī”ti? </span><br> <span class=sujato>“So what, sir, is that kind of fragrance?” </span><br><p id=an3.79:4.1><span class=root>“Idhānanda, yasmiṁ gāme vā nigame vā itthī vā puriso vā buddhaṁ saraṇaṁ gato hoti, dhammaṁ saraṇaṁ gato hoti, saṅghaṁ saraṇaṁ gato hoti, </span><br> <span class=sujato>“It’s when, Ānanda, in some village or town, a woman or man has gone for refuge to the Buddha, the teaching, and the Saṅgha. </span><br><p id=an3.79:4.2><span class=root>pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti, sīlavā hoti kalyāṇadhammo, </span><br> <span class=sujato>They don’t kill living creatures, steal, commit sexual misconduct, lie, or consume beer, wine, and liquor intoxicants. They’re ethical, of good character. </span><br><p id=an3.79:4.3><span class=root>vigatamalamaccherena cetasā agāraṁ ajjhāvasati muttacāgo payatapāṇi vossaggarato yācayogo dānasaṁvibhāgarato. </span><br> <span class=sujato>They live at home with a heart rid of the stain of stinginess, freely generous, open-handed, loving to let go, committed to charity, loving to give and to share. </span><br><p id=an3.79:5.1><span class=root>Tassa disāsu samaṇabrāhmaṇā vaṇṇaṁ bhāsanti: </span><br> <span class=sujato>Ascetics and brahmins everywhere praise them for these good qualities; </span><br><p id=an3.79:5.2><span class=root>‘amukasmiṁ nāma gāme vā nigame vā itthī vā puriso vā buddhaṁ saraṇaṁ gato hoti, dhammaṁ saraṇaṁ gato hoti, saṅghaṁ saraṇaṁ gato hoti, </span><br><p id=an3.79:5.3><span class=root>pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti, sīlavā hoti kalyāṇadhammo, </span><br><p id=an3.79:5.4><span class=root>vigatamalamaccherena cetasā agāraṁ ajjhāvasati muttacāgo payatapāṇi vossaggarato yācayogo dānasaṁvibhāgarato’ti. </span><br><p id=an3.79:6.1><span class=root>Devatāpissa vaṇṇaṁ bhāsanti: </span><br> <span class=sujato>even the deities praise them. </span><br><p id=an3.79:6.2><span class=root>‘amukasmiṁ nāma gāme vā nigame vā itthī vā puriso vā buddhaṁ saraṇaṁ gato hoti, dhammaṁ saraṇaṁ gato hoti, saṅghaṁ saraṇaṁ gato hoti, </span><br><p id=an3.79:6.3><span class=root>pāṇātipātā paṭivirato hoti …pe… surāmerayamajjapamādaṭṭhānā paṭivirato hoti, sīlavā hoti kalyāṇadhammo, </span><br><p id=an3.79:6.4><span class=root>vigatamalamaccherena cetasā agāraṁ ajjhāvasati muttacāgo payatapāṇi vossaggarato yācayogo dānasaṁvibhāgarato’ti. </span><br><p id=an3.79:6.5><span class=root>Idaṁ kho taṁ, ānanda, gandhajātaṁ yassa anuvātampi gandho gacchati, paṭivātampi gandho gacchati, anuvātapaṭivātampi gandho gacchatīti. </span><br> <span class=sujato>This is the kind of fragrance that spreads with the wind, and against it, and both. </span><br><p id=an3.79:7.1><span class=root>Na pupphagandho paṭivātameti, </span><br> <span class=sujato>The fragrance of flowers doesn’t spread against the wind, </span><br><p id=an3.79:7.2><span class=root>Na candanaṁ tagaramallikā vā; </span><br> <span class=sujato>nor sandalwood, pinwheel flowers, or jasmine; </span><br><p id=an3.79:7.3><span class=root>Satañca gandho paṭivātameti, </span><br> <span class=sujato>but the fragrance of the good spreads against the wind; </span><br><p id=an3.79:7.4><span class=root>Sabbā disā sappuriso pavāyatī”ti. </span><br> <span class=sujato>a true person’s virtue spreads in every direction.” </span><br><p id=an3.79:7.5><span class=root>Navamaṁ. </span><br></main><footer class="container footer"><small><a href=/about>Contact info</a></small></footer>