<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0074.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0073.html>Previous</a><a href=/canon/en/pli/ms/sutta/an/an0003/an0003P0075.html>Next</a></div><p id=an3.74:0.1><span class=root>Aṅguttara Nikāya 3.74 </span><br> <span class=sujato>Numbered Discourses 3.74 </span><br><p id=an3.74:0.2><span class=root>8. Ānandavagga </span><br> <span class=sujato>8. Ānanda </span><br><p id=an3.74:0.3><span class="root big-bold">Nigaṇṭhasutta </span><br> <span class=sujato>Jains </span><br><p id=an3.74:1.1><span class=root>Ekaṁ samayaṁ āyasmā ānando vesāliyaṁ viharati mahāvane kūṭāgārasālāyaṁ. </span><br> <span class=sujato>At one time Venerable Ānanda was staying near Vesālī, at the Great Wood, in the hall with the peaked roof. </span><br><p id=an3.74:1.2><span class=root>Atha kho abhayo ca licchavi paṇḍitakumārako ca licchavi yenāyasmā ānando tenupasaṅkamiṁsu; upasaṅkamitvā āyasmantaṁ ānandaṁ abhivādetvā ekamantaṁ nisīdiṁsu. Ekamantaṁ nisinno kho abhayo licchavi āyasmantaṁ ānandaṁ etadavoca: </span><br> <span class=sujato>Then the Licchavis Abhaya and Paṇḍitakumāra went up to Venerable Ānanda, bowed, sat down to one side, and said to him: </span><br><p id=an3.74:1.3><span class=root>“nigaṇṭho, bhante, nāṭaputto sabbaññū sabbadassāvī aparisesaṁ ñāṇadassanaṁ paṭijānāti: </span><br> <span class=sujato>“Sir, the Jain ascetic of the Ñātika clan claims to be all-knowing and all-seeing, to know and see everything without exception, thus: </span><br><p id=an3.74:1.4><span class=root>‘carato ca me tiṭṭhato ca suttassa ca jāgarassa ca satataṁ samitaṁ ñāṇadassanaṁ paccupaṭṭhitan’ti. </span><br> <span class=sujato>‘Knowledge and vision are constantly and continually present to me, while walking, standing, sleeping, and waking.’ </span><br><p id=an3.74:1.5><span class=root>So purāṇānaṁ kammānaṁ tapasā byantībhāvaṁ paññāpeti navānaṁ kammānaṁ akaraṇā setughātaṁ. </span><br> <span class=sujato>He advocates the elimination of past deeds by fervent mortification, and breaking the bridge by not doing any new deeds. </span><br><p id=an3.74:1.6><span class=root>Iti kammakkhayā dukkhakkhayo, dukkhakkhayā vedanākkhayo, vedanākkhayā sabbaṁ dukkhaṁ nijjiṇṇaṁ bhavissati—</span><br> <span class=sujato>So with the ending of deeds, suffering ends; with the ending of suffering, feeling ends; and with the ending of feeling, all suffering will have been worn away. </span><br><p id=an3.74:1.7><span class=root>evametissā sandiṭṭhikāya nijjarāya visuddhiyā samatikkamo hoti. </span><br> <span class=sujato>This is how to go beyond suffering by means of this purification by wearing away in the present life. </span><br><p id=an3.74:1.8><span class=root>Idha, bhante, bhagavā kimāhā”ti? </span><br> <span class=sujato>What, sir, does the Buddha say about this?” </span><br><p id=an3.74:2.1><span class=root>“Tisso kho imā, abhaya, nijjarā visuddhiyo tena bhagavatā jānatā passatā arahatā sammāsambuddhena sammadakkhātā sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya. </span><br> <span class=sujato>“Abhaya, these three kinds of purification by wearing away have been rightly explained by the Blessed One, who knows and sees, the perfected one, the fully awakened Buddha. They are in order to purify sentient beings, to get past sorrow and crying, to make an end of pain and sadness, to discover the system, and to realize extinguishment. </span><br><p id=an3.74:2.2><span class=root>Katamā tisso? </span><br> <span class=sujato>What three? </span><br><p id=an3.74:2.3><span class=root>Idha, abhaya, bhikkhu sīlavā hoti …pe… samādāya sikkhati sikkhāpadesu. </span><br> <span class=sujato>It’s when, Abhaya, a mendicant is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span><br><p id=an3.74:2.4><span class=root>So navañca kammaṁ na karoti, purāṇañca kammaṁ phussa phussa byantīkaroti. </span><br> <span class=sujato>They don’t perform any new deeds, and old deeds are eliminated by experiencing their results little by little. </span><br><p id=an3.74:2.5><span class=root>Sandiṭṭhikā nijjarā akālikā ehipassikā opaneyyikā paccattaṁ veditabbā viññūhīti. </span><br> <span class=sujato>This wearing away is apparent in the present life, immediately effective, inviting inspection, relevant, so that sensible people can know it for themselves. </span><br><p id=an3.74:3.1><span class=root>Sa kho so, abhaya, bhikkhu evaṁ sīlasampanno vivicceva kāmehi …pe… catutthaṁ jhānaṁ upasampajja viharati. </span><br> <span class=sujato>Then a mendicant accomplished in ethics, quite secluded from sensual pleasures, secluded from unskillful qualities, enters and remains in the first absorption … second absorption … third absorption … fourth absorption. </span><br><p id=an3.74:3.2><span class=root>So navañca kammaṁ na karoti, purāṇañca kammaṁ phussa phussa byantīkaroti. </span><br> <span class=sujato>They don’t perform any new deeds, and old deeds are eliminated by experiencing their results little by little. </span><br><p id=an3.74:3.3><span class=root>Sandiṭṭhikā nijjarā akālikā ehipassikā opaneyyikā paccattaṁ veditabbā viññūhīti. </span><br> <span class=sujato>This wearing away is apparent in the present life, immediately effective, inviting inspection, relevant, so that sensible people can know it for themselves. </span><br><p id=an3.74:4.1><span class=root>Sa kho so, abhaya, bhikkhu evaṁ samādhisampanno āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><br> <span class=sujato>Then a mendicant accomplished in immersion realizes the undefiled freedom of heart and freedom by wisdom in this very life. And they live having realized it with their own insight due to the ending of defilements. </span><br><p id=an3.74:4.2><span class=root>So navañca kammaṁ na karoti, purāṇañca kammaṁ phussa phussa byantīkaroti. </span><br> <span class=sujato>They don’t perform any new deeds, and old deeds are eliminated by experiencing their results little by little. </span><br><p id=an3.74:4.3><span class=root>Sandiṭṭhikā nijjarā akālikā ehipassikā opaneyyikā paccattaṁ veditabbā viññūhīti. </span><br> <span class=sujato>This wearing away is apparent in the present life, immediately effective, inviting inspection, relevant, so that sensible people can know it for themselves. </span><br><p id=an3.74:4.4><span class=root>Imā kho, abhaya, tisso nijjarā visuddhiyo tena bhagavatā jānatā passatā arahatā sammāsambuddhena sammadakkhātā sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāyā”ti. </span><br> <span class=sujato>These are the three kinds of purification by wearing away that have been rightly explained by the Buddha … in order to realize extinguishment.” </span><br><p id=an3.74:5.1><span class=root>Evaṁ vutte, paṇḍitakumārako licchavi abhayaṁ licchaviṁ etadavoca: </span><br> <span class=sujato>When he said this, Paṇḍitakumāra said to Abhaya, </span><br><p id=an3.74:5.2><span class=root>“kiṁ pana tvaṁ, samma abhaya, āyasmato ānandassa subhāsitaṁ subhāsitato nābbhanumodasī”ti? </span><br> <span class=sujato>“Dear Abhaya, is there anything in what Ānanda has said so well that you would disagree with?” </span><br><p id=an3.74:5.3><span class=root>“Kyāhaṁ, samma paṇḍitakumāraka, āyasmato ānandassa subhāsitaṁ subhāsitato nābbhanumodissāmi. </span><br> <span class=sujato>“How could I not agree with what was said so well by Ānanda? </span><br><p id=an3.74:5.4><span class=root>Muddhāpi tassa vipateyya yo āyasmato ānandassa subhāsitaṁ subhāsitato nābbhanumodeyyā”ti. </span><br> <span class=sujato>If anyone didn’t agree with him, their head would explode!” </span><br><p id=an3.74:5.5><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>