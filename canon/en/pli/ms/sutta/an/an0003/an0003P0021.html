<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0021.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0020.html>Previous</a><a href=/canon/en/pli/ms/sutta/an/an0003/an0003P0022.html>Next</a></div><p id=an3.21:0.1><span class=root>Aṅguttara Nikāya 3.21 </span><br> <span class=sujato>Numbered Discourses 3.21 </span><br><p id=an3.21:0.2><span class=root>3. Puggalavagga </span><br> <span class=sujato>3. Persons </span><br><p id=an3.21:0.3><span class="root big-bold">Samiddhasutta </span><br> <span class=sujato>With Saviṭṭha </span><br><p id=an3.21:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an3.21:1.2><span class=root>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an3.21:1.3><span class=root>Atha kho āyasmā ca samiddho āyasmā ca mahākoṭṭhiko yenāyasmā sāriputto tenupasaṅkamiṁsu; upasaṅkamitvā āyasmatā sāriputtena saddhiṁ sammodiṁsu. </span><br> <span class=sujato>Then Venerable Saviṭṭha and Venerable Mahākoṭṭhita went up to Venerable Sāriputta, and exchanged greetings with him. </span><br><p id=an3.21:1.4><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnaṁ kho āyasmantaṁ samiddhaṁ āyasmā sāriputto etadavoca: </span><br> <span class=sujato>When the greetings and polite conversation were over, they sat down to one side and Venerable Sāriputta said to Venerable Saviṭṭha, </span><br><p id=an3.21:2.1><span class=root>“Tayome, āvuso samiddha, puggalā santo saṁvijjamānā lokasmiṁ. </span><br> <span class=sujato>“Reverend Saviṭṭha, these three people are found in the world. </span><br><p id=an3.21:2.2><span class=root>Katame tayo? </span><br> <span class=sujato>What three? </span><br><p id=an3.21:2.3><span class=root>Kāyasakkhī, diṭṭhippatto, saddhāvimutto. </span><br> <span class=sujato>The direct witness, the one attained to view, and the one freed by faith. </span><br><p id=an3.21:2.4><span class=root>Ime kho, āvuso, tayo puggalā santo saṁvijjamānā lokasmiṁ. </span><br> <span class=sujato>These are the three people found in the world. </span><br><p id=an3.21:2.5><span class=root>Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti? </span><br> <span class=sujato>Of these three people, who do you believe to be the finest?” </span><br><p id=an3.21:3.1><span class=root>“Tayome, āvuso sāriputta, puggalā santo saṁvijjamānā lokasmiṁ. </span><br> <span class=sujato>“Reverend Sāriputta, these three people are found in the world. </span><br><p id=an3.21:3.2><span class=root>Katame tayo? </span><br> <span class=sujato>What three? </span><br><p id=an3.21:3.3><span class=root>Kāyasakkhī, diṭṭhippatto, saddhāvimutto. </span><br> <span class=sujato>The direct witness, the one attained to view, and the one freed by faith. </span><br><p id=an3.21:3.4><span class=root>Ime kho, āvuso, tayo puggalā santo saṁvijjamānā lokasmiṁ. </span><br> <span class=sujato>These are the three people found in the world. </span><br><p id=an3.21:3.5><span class=root>Imesaṁ, āvuso, tiṇṇaṁ puggalānaṁ yvāyaṁ puggalo saddhāvimutto, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca. </span><br> <span class=sujato>Of these three people, I believe the person freed by faith to be finest. </span><br><p id=an3.21:3.6><span class=root>Taṁ kissa hetu? </span><br> <span class=sujato>Why is that? </span><br><p id=an3.21:3.7><span class=root>Imassa, āvuso, puggalassa saddhindriyaṁ adhimattan”ti. </span><br> <span class=sujato>Because this person’s faculty of faith is outstanding.” </span><br><p id=an3.21:4.1><span class=root>Atha kho āyasmā sāriputto āyasmantaṁ mahākoṭṭhikaṁ etadavoca: </span><br> <span class=sujato>Then Sāriputta said to Mahākoṭṭhita, </span><br><p id=an3.21:4.2><span class=root>“tayome, āvuso koṭṭhika, puggalā santo saṁvijjamānā lokasmiṁ. </span><br> <span class=sujato>“Reverend Koṭṭhika, these three people are found in the world. </span><br><p id=an3.21:4.3><span class=root>Katame tayo? </span><br> <span class=sujato>What three? </span><br><p id=an3.21:4.4><span class=root>Kāyasakkhī, diṭṭhippatto, saddhāvimutto. </span><br> <span class=sujato>The direct witness, the one attained to view, and the one freed by faith. </span><br><p id=an3.21:4.5><span class=root>Ime kho, āvuso, tayo puggalā santo saṁvijjamānā lokasmiṁ. </span><br> <span class=sujato>These are the three people found in the world. </span><br><p id=an3.21:4.6><span class=root>Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti? </span><br> <span class=sujato>Of these three people, who do you believe to be the finest?” </span><br><p id=an3.21:5.1><span class=root>“Tayome, āvuso sāriputta, puggalā santo saṁvijjamānā lokasmiṁ. </span><br> <span class=sujato>“Reverend Sāriputta, these three people are found in the world. </span><br><p id=an3.21:5.2><span class=root>Katame tayo? </span><br> <span class=sujato>What three? </span><br><p id=an3.21:5.3><span class=root>Kāyasakkhī, diṭṭhippatto, saddhāvimutto. </span><br> <span class=sujato>The direct witness, the one attained to view, and the one freed by faith. </span><br><p id=an3.21:5.4><span class=root>Ime kho, āvuso, tayo puggalā santo saṁvijjamānā lokasmiṁ. </span><br> <span class=sujato>These are the three people found in the world. </span><br><p id=an3.21:5.5><span class=root>Imesaṁ, āvuso, tiṇṇaṁ puggalānaṁ yvāyaṁ puggalo kāyasakkhī, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca. </span><br> <span class=sujato>Of these three people, I believe the direct witness to be finest. </span><br><p id=an3.21:5.6><span class=root>Taṁ kissa hetu? </span><br> <span class=sujato>Why is that? </span><br><p id=an3.21:5.7><span class=root>Imassa, āvuso, puggalassa samādhindriyaṁ adhimattan”ti. </span><br> <span class=sujato>Because this person’s faculty of immersion is outstanding.” </span><br><p id=an3.21:6.1><span class=root>Atha kho āyasmā mahākoṭṭhiko āyasmantaṁ sāriputtaṁ etadavoca: </span><br> <span class=sujato>Then Mahākoṭṭhita said to Sāriputta, </span><br><p id=an3.21:6.2><span class=root>“tayome, āvuso sāriputta, puggalā santo saṁvijjamānā lokasmiṁ. </span><br> <span class=sujato>“Reverend Sāriputta, these three people are found in the world. </span><br><p id=an3.21:6.3><span class=root>Katame tayo? </span><br> <span class=sujato>What three? </span><br><p id=an3.21:6.4><span class=root>Kāyasakkhī, diṭṭhippatto, saddhāvimutto. </span><br> <span class=sujato>The direct witness, the one attained to view, and the one freed by faith. </span><br><p id=an3.21:6.5><span class=root>Ime kho, āvuso, tayo puggalā santo saṁvijjamānā lokasmiṁ. </span><br> <span class=sujato>These are the three people found in the world. </span><br><p id=an3.21:6.6><span class=root>Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti? </span><br> <span class=sujato>Of these three people, who do you believe to be the finest?” </span><br><p id=an3.21:7.1><span class=root>“Tayome, āvuso koṭṭhika, puggalā santo saṁvijjamānā lokasmiṁ. </span><br> <span class=sujato>“Reverend Koṭṭhika, these three people are found in the world. </span><br><p id=an3.21:7.2><span class=root>Katame tayo? </span><br> <span class=sujato>What three? </span><br><p id=an3.21:7.3><span class=root>Kāyasakkhī, diṭṭhippatto, saddhāvimutto. </span><br> <span class=sujato>The direct witness, the one attained to view, and the one freed by faith. </span><br><p id=an3.21:7.4><span class=root>Ime kho, āvuso, tayo puggalā santo saṁvijjamānā lokasmiṁ. </span><br> <span class=sujato>These are the three people found in the world. </span><br><p id=an3.21:7.5><span class=root>Imesaṁ, āvuso, tiṇṇaṁ puggalānaṁ yvāyaṁ puggalo diṭṭhippatto, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca. </span><br> <span class=sujato>Of these three people, I believe the person attained to view to be finest. </span><br><p id=an3.21:7.6><span class=root>Taṁ kissa hetu? </span><br> <span class=sujato>Why is that? </span><br><p id=an3.21:7.7><span class=root>Imassa, āvuso, puggalassa paññindriyaṁ adhimattan”ti. </span><br> <span class=sujato>Because this person’s faculty of wisdom is outstanding.” </span><br><p id=an3.21:8.1><span class=root>Atha kho āyasmā sāriputto āyasmantañca samiddhaṁ āyasmantañca mahākoṭṭhikaṁ etadavoca: </span><br> <span class=sujato>Then Sāriputta said to Saviṭṭha and Mahākoṭṭhita, </span><br><p id=an3.21:8.2><span class=root>“byākataṁ kho, āvuso, amhehi sabbeheva yathāsakaṁ paṭibhānaṁ. </span><br> <span class=sujato>“Each of us has spoken from the heart. </span><br><p id=an3.21:8.3><span class=root>Āyāmāvuso, yena bhagavā tenupasaṅkamissāma; upasaṅkamitvā bhagavato etamatthaṁ ārocessāma. </span><br> <span class=sujato>Come, reverends, let’s go to the Buddha, and tell him about this. </span><br><p id=an3.21:8.4><span class=root>Yathā no bhagavā byākarissati tathā naṁ dhāressāmā”ti. </span><br> <span class=sujato>As he answers, so we’ll remember it.” </span><br><p id=an3.21:8.5><span class=root>“Evamāvuso”ti kho āyasmā ca samiddho āyasmā ca mahākoṭṭhiko āyasmato sāriputtassa paccassosuṁ. </span><br> <span class=sujato>“Yes, reverend,” they replied. </span><br><p id=an3.21:8.6><span class=root>Atha kho āyasmā ca sāriputto āyasmā ca samiddho āyasmā ca mahākoṭṭhiko yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><br> <span class=sujato>Then Sāriputta, Saviṭṭha, and Mahākoṭṭhita went up to the Buddha, bowed, and sat down to one side. </span><br><p id=an3.21:8.7><span class=root>Ekamantaṁ nisinno kho āyasmā sāriputto yāvatako ahosi āyasmatā ca samiddhena āyasmatā ca mahākoṭṭhikena saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>Then Sāriputta told the Buddha of all they had discussed. </span><br><p id=an3.21:9.1><span class=root>“Na khvettha, sāriputta, sukaraṁ ekaṁsena byākātuṁ: </span><br> <span class=sujato>“In this matter, Sāriputta, it’s not easy to categorically declare that </span><br><p id=an3.21:9.2><span class=root>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti. </span><br> <span class=sujato>one of these three people is finest. </span><br><p id=an3.21:9.3><span class=root>Ṭhānañhetaṁ, sāriputta, vijjati yvāyaṁ puggalo saddhāvimutto svāssa arahattāya paṭipanno, yvāyaṁ puggalo kāyasakkhī svāssa sakadāgāmī vā anāgāmī vā, yo cāyaṁ puggalo diṭṭhippatto sopassa sakadāgāmī vā anāgāmī vā. </span><br> <span class=sujato>In some cases, a person who is freed by faith is practicing for perfection, while the direct witness and the one attained to view are once-returners or non-returners. </span><br><p id=an3.21:10.1><span class=root>Na khvettha, sāriputta, sukaraṁ ekaṁsena byākātuṁ: </span><br> <span class=sujato>In this matter, it’s not easy to categorically declare that </span><br><p id=an3.21:10.2><span class=root>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti. </span><br> <span class=sujato>one of these three people is finest. </span><br><p id=an3.21:10.3><span class=root>Ṭhānañhetaṁ, sāriputta, vijjati yvāyaṁ puggalo kāyasakkhī svāssa arahattāya paṭipanno, yvāyaṁ puggalo saddhāvimutto svāssa sakadāgāmī vā anāgāmī vā, yo cāyaṁ puggalo diṭṭhippatto sopassa sakadāgāmī vā anāgāmī vā. </span><br> <span class=sujato>In some cases, a direct witness is practicing for perfection, while the one freed by faith and the one attained to view are once-returners or non-returners. </span><br><p id=an3.21:11.1><span class=root>Na khvettha, sāriputta, sukaraṁ ekaṁsena byākātuṁ: </span><br> <span class=sujato>In this matter, it’s not easy to categorically declare that </span><br><p id=an3.21:11.2><span class=root>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti. </span><br> <span class=sujato>one of these three people is finest. </span><br><p id=an3.21:11.3><span class=root>Ṭhānañhetaṁ, sāriputta, vijjati yvāyaṁ puggalo diṭṭhippatto svāssa arahattāya paṭipanno, yvāyaṁ puggalo saddhāvimutto svāssa sakadāgāmī vā anāgāmī vā, yo cāyaṁ puggalo kāyasakkhī sopassa sakadāgāmī vā anāgāmī vā. </span><br> <span class=sujato>In some cases, one attained to view is practicing for perfection, while the one freed by faith and the direct witness are once-returners or non-returners. </span><br><p id=an3.21:12.1><span class=root>Na khvettha, sāriputta, sukaraṁ ekaṁsena byākātuṁ: </span><br> <span class=sujato>In this matter, it’s not easy to categorically declare that </span><br><p id=an3.21:12.2><span class=root>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’”ti. </span><br> <span class=sujato>one of these three people is finest.” </span><br><p id=an3.21:12.3><span class=root>Paṭhamaṁ. </span><br></main><footer class="container footer"><small><a href=/about/>Contact info</a></small></footer>