<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0021.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0020.html>Previous</a><a href=/canon/en/pli/ms/sutta/an/an0003/an0003P0022.html>Next</a></div><p><div class=verse-container id=an3.21:0.1><span>Aṅguttara Nikāya 3.21 </span><span class="translation sujato">Numbered Discourses 3.21 </span></div><p><div class=verse-container id=an3.21:0.2><span>3. Puggalavagga </span><span class="translation sujato">3. Persons </span></div><p><div class=verse-container id=an3.21:0.3><span class=big-bold>Samiddhasutta </span><span class="translation sujato">With Saviṭṭha </span></div><p><div class=verse-container id=an3.21:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an3.21:1.2><span>ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an3.21:1.3><span>Atha kho āyasmā ca samiddho āyasmā ca mahākoṭṭhiko yenāyasmā sāriputto tenupasaṅkamiṁsu; upasaṅkamitvā āyasmatā sāriputtena saddhiṁ sammodiṁsu. </span><span class="translation sujato">Then Venerable Saviṭṭha and Venerable Mahākoṭṭhita went up to Venerable Sāriputta, and exchanged greetings with him. </span></div><p><div class=verse-container id=an3.21:1.4><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnaṁ kho āyasmantaṁ samiddhaṁ āyasmā sāriputto etadavoca: </span><span class="translation sujato">When the greetings and polite conversation were over, they sat down to one side and Venerable Sāriputta said to Venerable Saviṭṭha, </span></div><p><div class=verse-container id=an3.21:2.1><span>“Tayome, āvuso samiddha, puggalā santo saṁvijjamānā lokasmiṁ. </span><span class="translation sujato">“Reverend Saviṭṭha, these three people are found in the world. </span></div><p><div class=verse-container id=an3.21:2.2><span>Katame tayo? </span><span class="translation sujato">What three? </span></div><p><div class=verse-container id=an3.21:2.3><span>Kāyasakkhī, diṭṭhippatto, saddhāvimutto. </span><span class="translation sujato">The direct witness, the one attained to view, and the one freed by faith. </span></div><p><div class=verse-container id=an3.21:2.4><span>Ime kho, āvuso, tayo puggalā santo saṁvijjamānā lokasmiṁ. </span><span class="translation sujato">These are the three people found in the world. </span></div><p><div class=verse-container id=an3.21:2.5><span>Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti? </span><span class="translation sujato">Of these three people, who do you believe to be the finest?” </span></div><p><div class=verse-container id=an3.21:3.1><span>“Tayome, āvuso sāriputta, puggalā santo saṁvijjamānā lokasmiṁ. </span><span class="translation sujato">“Reverend Sāriputta, these three people are found in the world. </span></div><p><div class=verse-container id=an3.21:3.2><span>Katame tayo? </span><span class="translation sujato">What three? </span></div><p><div class=verse-container id=an3.21:3.3><span>Kāyasakkhī, diṭṭhippatto, saddhāvimutto. </span><span class="translation sujato">The direct witness, the one attained to view, and the one freed by faith. </span></div><p><div class=verse-container id=an3.21:3.4><span>Ime kho, āvuso, tayo puggalā santo saṁvijjamānā lokasmiṁ. </span><span class="translation sujato">These are the three people found in the world. </span></div><p><div class=verse-container id=an3.21:3.5><span>Imesaṁ, āvuso, tiṇṇaṁ puggalānaṁ yvāyaṁ puggalo saddhāvimutto, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca. </span><span class="translation sujato">Of these three people, I believe the person freed by faith to be finest. </span></div><p><div class=verse-container id=an3.21:3.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=an3.21:3.7><span>Imassa, āvuso, puggalassa saddhindriyaṁ adhimattan”ti. </span><span class="translation sujato">Because this person’s faculty of faith is outstanding.” </span></div><p><div class=verse-container id=an3.21:4.1><span>Atha kho āyasmā sāriputto āyasmantaṁ mahākoṭṭhikaṁ etadavoca: </span><span class="translation sujato">Then Sāriputta said to Mahākoṭṭhita, </span></div><p><div class=verse-container id=an3.21:4.2><span>“tayome, āvuso koṭṭhika, puggalā santo saṁvijjamānā lokasmiṁ. </span><span class="translation sujato">“Reverend Koṭṭhika, these three people are found in the world. </span></div><p><div class=verse-container id=an3.21:4.3><span>Katame tayo? </span><span class="translation sujato">What three? </span></div><p><div class=verse-container id=an3.21:4.4><span>Kāyasakkhī, diṭṭhippatto, saddhāvimutto. </span><span class="translation sujato">The direct witness, the one attained to view, and the one freed by faith. </span></div><p><div class=verse-container id=an3.21:4.5><span>Ime kho, āvuso, tayo puggalā santo saṁvijjamānā lokasmiṁ. </span><span class="translation sujato">These are the three people found in the world. </span></div><p><div class=verse-container id=an3.21:4.6><span>Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti? </span><span class="translation sujato">Of these three people, who do you believe to be the finest?” </span></div><p><div class=verse-container id=an3.21:5.1><span>“Tayome, āvuso sāriputta, puggalā santo saṁvijjamānā lokasmiṁ. </span><span class="translation sujato">“Reverend Sāriputta, these three people are found in the world. </span></div><p><div class=verse-container id=an3.21:5.2><span>Katame tayo? </span><span class="translation sujato">What three? </span></div><p><div class=verse-container id=an3.21:5.3><span>Kāyasakkhī, diṭṭhippatto, saddhāvimutto. </span><span class="translation sujato">The direct witness, the one attained to view, and the one freed by faith. </span></div><p><div class=verse-container id=an3.21:5.4><span>Ime kho, āvuso, tayo puggalā santo saṁvijjamānā lokasmiṁ. </span><span class="translation sujato">These are the three people found in the world. </span></div><p><div class=verse-container id=an3.21:5.5><span>Imesaṁ, āvuso, tiṇṇaṁ puggalānaṁ yvāyaṁ puggalo kāyasakkhī, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca. </span><span class="translation sujato">Of these three people, I believe the direct witness to be finest. </span></div><p><div class=verse-container id=an3.21:5.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=an3.21:5.7><span>Imassa, āvuso, puggalassa samādhindriyaṁ adhimattan”ti. </span><span class="translation sujato">Because this person’s faculty of immersion is outstanding.” </span></div><p><div class=verse-container id=an3.21:6.1><span>Atha kho āyasmā mahākoṭṭhiko āyasmantaṁ sāriputtaṁ etadavoca: </span><span class="translation sujato">Then Mahākoṭṭhita said to Sāriputta, </span></div><p><div class=verse-container id=an3.21:6.2><span>“tayome, āvuso sāriputta, puggalā santo saṁvijjamānā lokasmiṁ. </span><span class="translation sujato">“Reverend Sāriputta, these three people are found in the world. </span></div><p><div class=verse-container id=an3.21:6.3><span>Katame tayo? </span><span class="translation sujato">What three? </span></div><p><div class=verse-container id=an3.21:6.4><span>Kāyasakkhī, diṭṭhippatto, saddhāvimutto. </span><span class="translation sujato">The direct witness, the one attained to view, and the one freed by faith. </span></div><p><div class=verse-container id=an3.21:6.5><span>Ime kho, āvuso, tayo puggalā santo saṁvijjamānā lokasmiṁ. </span><span class="translation sujato">These are the three people found in the world. </span></div><p><div class=verse-container id=an3.21:6.6><span>Imesaṁ, āvuso, tiṇṇaṁ puggalānaṁ katamo te puggalo khamati abhikkantataro ca paṇītataro cā”ti? </span><span class="translation sujato">Of these three people, who do you believe to be the finest?” </span></div><p><div class=verse-container id=an3.21:7.1><span>“Tayome, āvuso koṭṭhika, puggalā santo saṁvijjamānā lokasmiṁ. </span><span class="translation sujato">“Reverend Koṭṭhika, these three people are found in the world. </span></div><p><div class=verse-container id=an3.21:7.2><span>Katame tayo? </span><span class="translation sujato">What three? </span></div><p><div class=verse-container id=an3.21:7.3><span>Kāyasakkhī, diṭṭhippatto, saddhāvimutto. </span><span class="translation sujato">The direct witness, the one attained to view, and the one freed by faith. </span></div><p><div class=verse-container id=an3.21:7.4><span>Ime kho, āvuso, tayo puggalā santo saṁvijjamānā lokasmiṁ. </span><span class="translation sujato">These are the three people found in the world. </span></div><p><div class=verse-container id=an3.21:7.5><span>Imesaṁ, āvuso, tiṇṇaṁ puggalānaṁ yvāyaṁ puggalo diṭṭhippatto, ayaṁ me puggalo khamati imesaṁ tiṇṇaṁ puggalānaṁ abhikkantataro ca paṇītataro ca. </span><span class="translation sujato">Of these three people, I believe the person attained to view to be finest. </span></div><p><div class=verse-container id=an3.21:7.6><span>Taṁ kissa hetu? </span><span class="translation sujato">Why is that? </span></div><p><div class=verse-container id=an3.21:7.7><span>Imassa, āvuso, puggalassa paññindriyaṁ adhimattan”ti. </span><span class="translation sujato">Because this person’s faculty of wisdom is outstanding.” </span></div><p><div class=verse-container id=an3.21:8.1><span>Atha kho āyasmā sāriputto āyasmantañca samiddhaṁ āyasmantañca mahākoṭṭhikaṁ etadavoca: </span><span class="translation sujato">Then Sāriputta said to Saviṭṭha and Mahākoṭṭhita, </span></div><p><div class=verse-container id=an3.21:8.2><span>“byākataṁ kho, āvuso, amhehi sabbeheva yathāsakaṁ paṭibhānaṁ. </span><span class="translation sujato">“Each of us has spoken from the heart. </span></div><p><div class=verse-container id=an3.21:8.3><span>Āyāmāvuso, yena bhagavā tenupasaṅkamissāma; upasaṅkamitvā bhagavato etamatthaṁ ārocessāma. </span><span class="translation sujato">Come, reverends, let’s go to the Buddha, and tell him about this. </span></div><p><div class=verse-container id=an3.21:8.4><span>Yathā no bhagavā byākarissati tathā naṁ dhāressāmā”ti. </span><span class="translation sujato">As he answers, so we’ll remember it.” </span></div><p><div class=verse-container id=an3.21:8.5><span>“Evamāvuso”ti kho āyasmā ca samiddho āyasmā ca mahākoṭṭhiko āyasmato sāriputtassa paccassosuṁ. </span><span class="translation sujato">“Yes, reverend,” they replied. </span></div><p><div class=verse-container id=an3.21:8.6><span>Atha kho āyasmā ca sāriputto āyasmā ca samiddho āyasmā ca mahākoṭṭhiko yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><span class="translation sujato">Then Sāriputta, Saviṭṭha, and Mahākoṭṭhita went up to the Buddha, bowed, and sat down to one side. </span></div><p><div class=verse-container id=an3.21:8.7><span>Ekamantaṁ nisinno kho āyasmā sāriputto yāvatako ahosi āyasmatā ca samiddhena āyasmatā ca mahākoṭṭhikena saddhiṁ kathāsallāpo taṁ sabbaṁ bhagavato ārocesi. </span><span class="translation sujato">Then Sāriputta told the Buddha of all they had discussed. </span></div><p><div class=verse-container id=an3.21:9.1><span>“Na khvettha, sāriputta, sukaraṁ ekaṁsena byākātuṁ: </span><span class="translation sujato">“In this matter, Sāriputta, it’s not easy to categorically declare that </span></div><p><div class=verse-container id=an3.21:9.2><span>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti. </span><span class="translation sujato">one of these three people is finest. </span></div><p><div class=verse-container id=an3.21:9.3><span>Ṭhānañhetaṁ, sāriputta, vijjati yvāyaṁ puggalo saddhāvimutto svāssa arahattāya paṭipanno, yvāyaṁ puggalo kāyasakkhī svāssa sakadāgāmī vā anāgāmī vā, yo cāyaṁ puggalo diṭṭhippatto sopassa sakadāgāmī vā anāgāmī vā. </span><span class="translation sujato">In some cases, a person who is freed by faith is practicing for perfection, while the direct witness and the one attained to view are once-returners or non-returners. </span></div><p><div class=verse-container id=an3.21:10.1><span>Na khvettha, sāriputta, sukaraṁ ekaṁsena byākātuṁ: </span><span class="translation sujato">In this matter, it’s not easy to categorically declare that </span></div><p><div class=verse-container id=an3.21:10.2><span>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti. </span><span class="translation sujato">one of these three people is finest. </span></div><p><div class=verse-container id=an3.21:10.3><span>Ṭhānañhetaṁ, sāriputta, vijjati yvāyaṁ puggalo kāyasakkhī svāssa arahattāya paṭipanno, yvāyaṁ puggalo saddhāvimutto svāssa sakadāgāmī vā anāgāmī vā, yo cāyaṁ puggalo diṭṭhippatto sopassa sakadāgāmī vā anāgāmī vā. </span><span class="translation sujato">In some cases, a direct witness is practicing for perfection, while the one freed by faith and the one attained to view are once-returners or non-returners. </span></div><p><div class=verse-container id=an3.21:11.1><span>Na khvettha, sāriputta, sukaraṁ ekaṁsena byākātuṁ: </span><span class="translation sujato">In this matter, it’s not easy to categorically declare that </span></div><p><div class=verse-container id=an3.21:11.2><span>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’ti. </span><span class="translation sujato">one of these three people is finest. </span></div><p><div class=verse-container id=an3.21:11.3><span>Ṭhānañhetaṁ, sāriputta, vijjati yvāyaṁ puggalo diṭṭhippatto svāssa arahattāya paṭipanno, yvāyaṁ puggalo saddhāvimutto svāssa sakadāgāmī vā anāgāmī vā, yo cāyaṁ puggalo kāyasakkhī sopassa sakadāgāmī vā anāgāmī vā. </span><span class="translation sujato">In some cases, one attained to view is practicing for perfection, while the one freed by faith and the direct witness are once-returners or non-returners. </span></div><p><div class=verse-container id=an3.21:12.1><span>Na khvettha, sāriputta, sukaraṁ ekaṁsena byākātuṁ: </span><span class="translation sujato">In this matter, it’s not easy to categorically declare that </span></div><p><div class=verse-container id=an3.21:12.2><span>‘ayaṁ imesaṁ tiṇṇaṁ puggalānaṁ abhikkantataro ca paṇītataro cā’”ti. </span><span class="translation sujato">one of these three people is finest.” </span></div><p><div class=verse-container id=an3.21:12.3><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0003/an0003P0020.html>Previous</a><a href=/canon/en/pli/ms/sutta/an/an0003/an0003P0022.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>