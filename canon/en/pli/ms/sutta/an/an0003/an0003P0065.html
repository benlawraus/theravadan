<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0065.html>Deutsch</a> , <a href=/canon/lt/pli/ms/sutta/an/an0003/an0003P0065.html>Lietuvių kalba</a> , <a href=/canon/pl/pli/ms/sutta/an/an0003/an0003P0065.html>Polski</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0064.html>Previous</a><a href=/canon/en/pli/ms/sutta/an/an0003/an0003P0066.html>Next</a></div><p><div class=verse-container id=an3.65:0.1><span>Aṅguttara Nikāya 3.65 </span><span class="translation sujato">Numbered Discourses 3.65 </span></div><p><div class=verse-container id=an3.65:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an3.65:0.3><span class=big-bold>Kesamuttisutta </span><span class="translation sujato">With the Kālāmas of Kesamutta </span></div><p><div class=verse-container id=an3.65:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an3.65:1.2><span>ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena kesamuttaṁ nāma kālāmānaṁ nigamo tadavasari. </span><span class="translation sujato">At one time the Buddha was wandering in the land of the Kosalans together with a large Saṅgha of mendicants when he arrived at a town of the Kālāmas named Kesamutta. </span></div><p><div class=verse-container id=an3.65:1.3><span>Assosuṁ kho kesamuttiyā kālāmā: </span><span class="translation sujato">The Kālāmas of Kesamutta heard: </span></div><p><div class=verse-container id=an3.65:1.4><span>“samaṇo khalu, bho, gotamo sakyaputto sakyakulā pabbajito kesamuttaṁ anuppatto. </span><span class="translation sujato">“It seems the ascetic Gotama—a Sakyan, gone forth from a Sakyan family—has arrived at Kesamutta. </span></div><p><div class=verse-container id=an3.65:1.5><span>Taṁ kho pana bhavantaṁ gotamaṁ evaṁ kalyāṇo kittisaddo abbhuggato: </span><span class="translation sujato">He has this good reputation: </span></div><p><div class=verse-container id=an3.65:1.6><span>‘itipi so bhagavā …pe… </span><span class="translation sujato">‘That Blessed One is perfected, a fully awakened Buddha …’ </span></div><p><div class=verse-container id=an3.65:1.7><span>sādhu kho pana tathārūpānaṁ arahataṁ dassanaṁ hotī’”ti. </span><span class="translation sujato">It’s good to see such perfected ones.” </span></div><p><div class=verse-container id=an3.65:2.1><span>Atha kho kesamuttiyā kālāmā yena bhagavā tenupasaṅkamiṁsu; upasaṅkamitvā appekacce bhagavantaṁ abhivādetvā ekamantaṁ nisīdiṁsu, appekacce bhagavatā saddhiṁ sammodiṁsu, sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu, appekacce yena bhagavā tenañjaliṁ paṇāmetvā ekamantaṁ nisīdiṁsu, appekacce nāmagottaṁ sāvetvā ekamantaṁ nisīdiṁsu, appekacce tuṇhībhūtā ekamantaṁ nisīdiṁsu. Ekamantaṁ nisinnā kho te kesamuttiyā kālāmā bhagavantaṁ etadavocuṁ: </span><span class="translation sujato">Then the Kālāmas went up to the Buddha. Before sitting down to one side, some bowed, some exchanged greetings and polite conversation, some held up their joined palms toward the Buddha, some announced their name and clan, while some kept silent. Seated to one side the Kālāmas said to the Buddha: </span></div><p><div class=verse-container id=an3.65:3.1><span>“Santi, bhante, eke samaṇabrāhmaṇā kesamuttaṁ āgacchanti. </span><span class="translation sujato">“There are, sir, some ascetics and brahmins who come to Kesamutta. </span></div><p><div class=verse-container id=an3.65:3.2><span>Te sakaṁyeva vādaṁ dīpenti jotenti, parappavādaṁ pana khuṁsenti vambhenti paribhavanti omakkhiṁ karonti. </span><span class="translation sujato">They explain and promote only their own doctrine, while they attack, badmouth, disparage, and smear the doctrines of others. </span></div><p><div class=verse-container id=an3.65:3.3><span>Aparepi, bhante, eke samaṇabrāhmaṇā kesamuttaṁ āgacchanti. </span><span class="translation sujato">Then some other ascetics and brahmins come to Kesamutta. </span></div><p><div class=verse-container id=an3.65:3.4><span>Tepi sakaṁyeva vādaṁ dīpenti jotenti, parappavādaṁ pana khuṁsenti vambhenti paribhavanti omakkhiṁ karonti. </span><span class="translation sujato">They too explain and promote only their own doctrine, while they attack, badmouth, disparage, and smear the doctrines of others. </span></div><p><div class=verse-container id=an3.65:3.5><span>Tesaṁ no, bhante, amhākaṁ hoteva kaṅkhā hoti vicikicchā: </span><span class="translation sujato">So, sir, we’re doubting and uncertain: </span></div><p><div class=verse-container id=an3.65:3.6><span>‘ko su nāma imesaṁ bhavataṁ samaṇabrāhmaṇānaṁ saccaṁ āha, ko musā’”ti? </span><span class="translation sujato">‘I wonder who of these respected ascetics and brahmins speaks the truth, and who speaks falsehood?’” </span></div><p><div class=verse-container id=an3.65:3.7><span>“Alañhi vo, kālāmā, kaṅkhituṁ alaṁ vicikicchituṁ. </span><span class="translation sujato">“It is enough, Kālāmas, for you to be doubting and uncertain. </span></div><p><div class=verse-container id=an3.65:3.8><span>Kaṅkhanīyeva pana vo ṭhāne vicikicchā uppannā. </span><span class="translation sujato">Doubt has come up in you about an uncertain matter. </span></div><p><div class=verse-container id=an3.65:4.1><span>Etha tumhe, kālāmā, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti. </span><span class="translation sujato">Please, Kālāmas, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think ‘The ascetic is our respected teacher.’ </span></div><p><div class=verse-container id=an3.65:4.2><span>Yadā tumhe, kālāmā, attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an3.65:4.3><span>‘ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantī’ti, atha tumhe, kālāmā, pajaheyyātha. </span><span class="translation sujato">‘These things are unskillful, blameworthy, criticized by sensible people, and when you undertake them, they lead to harm and suffering’, then you should give them up. </span></div><p><div class=verse-container id=an3.65:5.1><span>Taṁ kiṁ maññatha, kālāmā, </span><span class="translation sujato">What do you think, Kālāmas? </span></div><p><div class=verse-container id=an3.65:5.2><span>lobho purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does greed come up in a person for their welfare or harm?” </span></div><p><div class=verse-container id=an3.65:6.1><span>“Ahitāya, bhante”. </span><span class="translation sujato">“Harm, sir.” </span></div><p><div class=verse-container id=an3.65:7.1><span>“Luddho panāyaṁ, kālāmā, purisapuggalo lobhena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti, yaṁ sa hoti dīgharattaṁ ahitāya dukkhāyā”ti. </span><span class="translation sujato">“A greedy individual, overcome by greed, kills living creatures, steals, commits adultery, lies, and encourages others to do the same. Is that for their lasting harm and suffering?” </span></div><p><div class=verse-container id=an3.65:8.1><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an3.65:9.1><span>“Taṁ kiṁ maññatha, kālāmā, </span><span class="translation sujato">“What do you think, Kālāmas? </span></div><p><div class=verse-container id=an3.65:9.2><span>doso purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does hate come up in a person for their welfare or harm?” </span></div><p><div class=verse-container id=an3.65:10.1><span>“Ahitāya, bhante”. </span><span class="translation sujato">“Harm, sir.” </span></div><p><div class=verse-container id=an3.65:11.1><span>“Duṭṭho panāyaṁ, kālāmā, purisapuggalo dosena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti, yaṁ sa hoti dīgharattaṁ ahitāya dukkhāyā”ti. </span><span class="translation sujato">“A hateful individual, overcome by hate, kills living creatures, steals, commits adultery, lies, and encourages others to do the same. Is that for their lasting harm and suffering?” </span></div><p><div class=verse-container id=an3.65:12.1><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an3.65:13.1><span>“Taṁ kiṁ maññatha, kālāmā, </span><span class="translation sujato">“What do you think, Kālāmas? </span></div><p><div class=verse-container id=an3.65:13.2><span>moho purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does delusion come up in a person for their welfare or harm?” </span></div><p><div class=verse-container id=an3.65:14.1><span>“Ahitāya, bhante”. </span><span class="translation sujato">“Harm, sir.” </span></div><p><div class=verse-container id=an3.65:15.1><span>“Mūḷho panāyaṁ, kālāmā, purisapuggalo mohena abhibhūto pariyādinnacitto pāṇampi hanati, adinnampi ādiyati, paradārampi gacchati, musāpi bhaṇati, parampi tathattāya samādapeti, yaṁ sa hoti dīgharattaṁ ahitāya dukkhāyā”ti. </span><span class="translation sujato">“A deluded individual, overcome by delusion, kills living creatures, steals, commits adultery, lies, and encourages others to do the same. Is that for their lasting harm and suffering?” </span></div><p><div class=verse-container id=an3.65:16.1><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an3.65:17.1><span>“Taṁ kiṁ maññatha, kālāmā, ime dhammā kusalā vā akusalā vā”ti? </span><span class="translation sujato">“What do you think, Kālāmas, are these things skillful or unskillful?” </span></div><p><div class=verse-container id=an3.65:18.1><span>“Akusalā, bhante”. </span><span class="translation sujato">“Unskillful, sir.” </span></div><p><div class=verse-container id=an3.65:19.1><span>“Sāvajjā vā anavajjā vā”ti? </span><span class="translation sujato">“Blameworthy or blameless?” </span></div><p><div class=verse-container id=an3.65:20.1><span>“Sāvajjā, bhante”. </span><span class="translation sujato">“Blameworthy, sir.” </span></div><p><div class=verse-container id=an3.65:21.1><span>“Viññugarahitā vā viññuppasatthā vā”ti? </span><span class="translation sujato">“Criticized or praised by sensible people?” </span></div><p><div class=verse-container id=an3.65:22.1><span>“Viññugarahitā, bhante”. </span><span class="translation sujato">“Criticized by sensible people, sir.” </span></div><p><div class=verse-container id=an3.65:23.1><span>“Samattā samādinnā ahitāya dukkhāya saṁvattanti, no vā? </span><span class="translation sujato">“When you undertake them, do they lead to harm and suffering, or not? </span></div><p><div class=verse-container id=an3.65:23.2><span>Kathaṁ vā ettha hotī”ti? </span><span class="translation sujato">Or how do you see this?” </span></div><p><div class=verse-container id=an3.65:24.1><span>“Samattā, bhante, samādinnā ahitāya dukkhāya saṁvattantīti. </span><span class="translation sujato">“When you undertake them, they lead to harm and suffering. </span></div><p><div class=verse-container id=an3.65:24.2><span>Evaṁ no ettha hotī”ti. </span><span class="translation sujato">That’s how we see it.” </span></div><p><div class=verse-container id=an3.65:25.1><span>“Iti kho, kālāmā, yaṁ taṁ avocumhā: </span><span class="translation sujato">“So, Kālāmas, when I said: </span></div><p><div class=verse-container id=an3.65:25.2><span>‘etha tumhe, kālāmā. </span><span class="translation sujato">‘Please, </span></div><p><div class=verse-container id=an3.65:25.3><span>Mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti. </span><span class="translation sujato">don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.” </span></div><p><div class=verse-container id=an3.65:25.4><span>Yadā tumhe kālāmā attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an3.65:25.5><span>“ime dhammā akusalā, ime dhammā sāvajjā, ime dhammā viññugarahitā, ime dhammā samattā samādinnā ahitāya dukkhāya saṁvattantīti, atha tumhe, kālāmā, pajaheyyāthā”’ti, </span><span class="translation sujato">“These things are unskillful, blameworthy, criticized by sensible people, and when you undertake them, they lead to harm and suffering”, then you should give them up.’ </span></div><p><div class=verse-container id=an3.65:25.6><span>iti yaṁ taṁ vuttaṁ, idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an3.65:26.1><span>Etha tumhe, kālāmā, mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti. </span><span class="translation sujato">Please, Kālāmas, don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think ‘The ascetic is our respected teacher.’ </span></div><p><div class=verse-container id=an3.65:26.2><span>Yadā tumhe, kālāmā, attanāva jāneyyātha: </span><span class="translation sujato">But when you know for yourselves: </span></div><p><div class=verse-container id=an3.65:26.3><span>‘ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantī’ti, atha tumhe, kālāmā, upasampajja vihareyyātha. </span><span class="translation sujato">‘These things are skillful, blameless, praised by sensible people, and when you undertake them, they lead to welfare and happiness’, then you should acquire them and keep them. </span></div><p><div class=verse-container id=an3.65:27.1><span>Taṁ kiṁ maññatha, kālāmā, </span><span class="translation sujato">What do you think, Kālāmas? </span></div><p><div class=verse-container id=an3.65:27.2><span>alobho purisassa ajjhattaṁ uppajjamāno uppajjati hitāya vā ahitāya vā”ti? </span><span class="translation sujato">Does contentment come up in a person for their welfare or harm?” </span></div><p><div class=verse-container id=an3.65:28.1><span>“Hitāya, bhante”. </span><span class="translation sujato">“Welfare, sir.” </span></div><p><div class=verse-container id=an3.65:29.1><span>“Aluddho panāyaṁ, kālāmā, purisapuggalo lobhena anabhibhūto apariyādinnacitto neva pāṇaṁ hanati, na adinnaṁ ādiyati, na paradāraṁ gacchati, na musā bhaṇati, na parampi tathattāya samādapeti, yaṁ sa hoti dīgharattaṁ hitāya sukhāyā”ti. </span><span class="translation sujato">“An individual who is content, not overcome by greed, doesn’t kill living creatures, steal, commit adultery, lie, or encourage others to do the same. Is that for their lasting welfare and happiness?” </span></div><p><div class=verse-container id=an3.65:30.1><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an3.65:31.1><span>“Taṁ kiṁ maññatha, kālāmā, </span><span class="translation sujato">“What do you think, Kālāmas? </span></div><p><div class=verse-container id=an3.65:31.2><span>adoso purisassa ajjhattaṁ uppajjamāno uppajjati …pe… </span><span class="translation sujato">Does love come up in a person for their welfare or harm? … </span></div><p><div class=verse-container id=an3.65:31.3><span>amoho purisassa ajjhattaṁ uppajjamāno uppajjati …pe… </span><span class="translation sujato">Does understanding come up in a person for their welfare or harm? … </span></div><p><div class=verse-container id=an3.65:31.4><span>hitāya sukhāyā”ti. </span><span class="translation sujato">Is that for their lasting welfare and happiness?” </span></div><p><div class=verse-container id=an3.65:32.1><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an3.65:33.1><span>“Taṁ kiṁ maññatha, kālāmā, ime dhammā kusalā vā akusalā vā”ti? </span><span class="translation sujato">“What do you think, Kālāmas, are these things skillful or unskillful?” </span></div><p><div class=verse-container id=an3.65:34.1><span>“Kusalā, bhante”. </span><span class="translation sujato">“Skillful, sir.” </span></div><p><div class=verse-container id=an3.65:35.1><span>“Sāvajjā vā anavajjā vā”ti? </span><span class="translation sujato">“Blameworthy or blameless?” </span></div><p><div class=verse-container id=an3.65:36.1><span>“Anavajjā, bhante”. </span><span class="translation sujato">“Blameless, sir.” </span></div><p><div class=verse-container id=an3.65:37.1><span>“Viññugarahitā vā viññuppasatthā vā”ti? </span><span class="translation sujato">“Criticized or praised by sensible people?” </span></div><p><div class=verse-container id=an3.65:38.1><span>“Viññuppasatthā, bhante”. </span><span class="translation sujato">“Praised by sensible people, sir.” </span></div><p><div class=verse-container id=an3.65:39.1><span>“Samattā samādinnā hitāya sukhāya saṁvattanti no vā? </span><span class="translation sujato">“When you undertake them, do they lead to welfare and happiness, or not? </span></div><p><div class=verse-container id=an3.65:39.2><span>Kathaṁ vā ettha hotī”ti? </span><span class="translation sujato">Or how do you see this?” </span></div><p><div class=verse-container id=an3.65:40.1><span>“Samattā, bhante, samādinnā hitāya sukhāya saṁvattanti. </span><span class="translation sujato">“When you undertake them, they lead to welfare and happiness. </span></div><p><div class=verse-container id=an3.65:40.2><span>Evaṁ no ettha hotī”ti. </span><span class="translation sujato">That’s how we see it.” </span></div><p><div class=verse-container id=an3.65:41.1><span>“Iti kho, kālāmā, yaṁ taṁ avocumhā: </span><span class="translation sujato">“So, Kālāmas, when I said: </span></div><p><div class=verse-container id=an3.65:41.2><span>‘etha tumhe, kālāmā. </span><span class="translation sujato">‘Please, </span></div><p><div class=verse-container id=an3.65:41.3><span>Mā anussavena, mā paramparāya, mā itikirāya, mā piṭakasampadānena, mā takkahetu, mā nayahetu, mā ākāraparivitakkena, mā diṭṭhinijjhānakkhantiyā, mā bhabbarūpatāya, mā samaṇo no garūti. </span><span class="translation sujato">don’t go by oral transmission, don’t go by lineage, don’t go by testament, don’t go by canonical authority, don’t rely on logic, don’t rely on inference, don’t go by reasoned train of thought, don’t go by the acceptance of a view after deliberation, don’t go by the appearance of competence, and don’t think “The ascetic is our respected teacher.” </span></div><p><div class=verse-container id=an3.65:41.4><span>Yadā tumhe, kālāmā, attanāva jāneyyātha—</span><span class="translation sujato">But when you know for yourselves: </span></div><p><div class=verse-container id=an3.65:41.5><span>ime dhammā kusalā, ime dhammā anavajjā, ime dhammā viññuppasatthā, ime dhammā samattā samādinnā hitāya sukhāya saṁvattantīti, atha tumhe, kālāmā, upasampajja vihareyyāthā’ti, </span><span class="translation sujato">“These things are skillful, blameless, praised by sensible people, and when you undertake them, they lead to welfare and happiness”, then you should acquire them and keep them.’ </span></div><p><div class=verse-container id=an3.65:41.6><span>iti yaṁ taṁ vuttaṁ idametaṁ paṭicca vuttaṁ. </span><span class="translation sujato">That’s what I said, and this is why I said it. </span></div><p><div class=verse-container id=an3.65:42.1><span>Sa kho so, kālāmā, ariyasāvako evaṁ vigatābhijjho vigatabyāpādo asammūḷho sampajāno patissato mettāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjhena pharitvā viharati. </span><span class="translation sujato">Then that noble disciple is rid of desire, rid of ill will, unconfused, aware, and mindful. They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=an3.65:42.2><span>Karuṇāsahagatena cetasā …pe… </span><span class="translation sujato">They meditate spreading a heart full of compassion to one direction, and to the second, and to the third, and to the fourth. In the same way above, below, across, everywhere, all around, they spread a heart full of compassion to the whole world—abundant, expansive, limitless, free of enmity and ill will. </span></div><p><div class=verse-container id=an3.65:42.3><span>muditāsahagatena cetasā …pe… </span><span class="translation sujato">They meditate spreading a heart full of rejoicing to one direction, and to the second, and to the third, and to the fourth. In the same way above, below, across, everywhere, all around, they spread a heart full of rejoicing to the whole world—abundant, expansive, limitless, free of enmity and ill will. </span></div><p><div class=verse-container id=an3.65:42.4><span>upekkhāsahagatena cetasā ekaṁ disaṁ pharitvā viharati, tathā dutiyaṁ, tathā tatiyaṁ, tathā catutthaṁ, iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjhena pharitvā viharati. </span><span class="translation sujato">They meditate spreading a heart full of equanimity to one direction, and to the second, and to the third, and to the fourth. In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=an3.65:43.1><span>Sa kho so, kālāmā, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto. </span><span class="translation sujato">When that noble disciple has a mind that’s free of enmity and ill will, uncorrupted and purified, </span></div><p><div class=verse-container id=an3.65:43.2><span>Tassa diṭṭheva dhamme cattāro assāsā adhigatā honti. </span><span class="translation sujato">they’ve won four consolations in this very life. </span></div><p><div class=verse-container id=an3.65:43.3><span>‘Sace kho pana atthi paro loko, atthi sukatadukkaṭānaṁ kammānaṁ phalaṁ vipāko, athāhaṁ kāyassa bhedā paraṁ maraṇā sugatiṁ saggaṁ lokaṁ upapajjissāmī’ti, ayamassa paṭhamo assāso adhigato hoti. </span><span class="translation sujato">‘If it turns out there is another world, and good and bad deeds have a result, then—when the body breaks up, after death—I’ll be reborn in a good place, a heavenly realm.’ This is the first consolation they’ve won. </span></div><p><div class=verse-container id=an3.65:44.1><span>‘Sace kho pana natthi paro loko, natthi sukatadukkaṭānaṁ kammānaṁ phalaṁ vipāko, athāhaṁ diṭṭheva dhamme averaṁ abyāpajjhaṁ anīghaṁ sukhiṁ attānaṁ pariharāmī’ti, ayamassa dutiyo assāso adhigato hoti. </span><span class="translation sujato">‘If it turns out there is no other world, and good and bad deeds don’t have a result, then in this very life I’ll keep myself free of enmity and ill will, untroubled and happy.’ This is the second consolation they’ve won. </span></div><p><div class=verse-container id=an3.65:45.1><span>‘Sace kho pana karoto karīyati pāpaṁ, na kho panāhaṁ kassaci pāpaṁ cetemi. </span><span class="translation sujato">‘If it turns out that bad things happen to people who do bad things, then since I have no bad intentions, </span></div><p><div class=verse-container id=an3.65:45.2><span>Akarontaṁ kho pana maṁ pāpakammaṁ kuto dukkhaṁ phusissatī’ti, ayamassa tatiyo assāso adhigato hoti. </span><span class="translation sujato">and since I’m not doing anything bad, how can suffering touch me?’ This is the third consolation they’ve won. </span></div><p><div class=verse-container id=an3.65:46.1><span>‘Sace kho pana karoto na karīyati pāpaṁ, athāhaṁ ubhayeneva visuddhaṁ attānaṁ samanupassāmī’ti, ayamassa catuttho assāso adhigato hoti. </span><span class="translation sujato">‘If it turns out that bad things don’t happen to people who do bad things, then I still see myself pure on both sides.’ This is the fourth consolation they’ve won. </span></div><p><div class=verse-container id=an3.65:47.1><span>Sa kho so, kālāmā, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto. </span><span class="translation sujato">When that noble disciple has a mind that’s free of enmity and ill will, undefiled and purified, </span></div><p><div class=verse-container id=an3.65:47.2><span>Tassa diṭṭheva dhamme ime cattāro assāsā adhigatā hontī”ti. </span><span class="translation sujato">they’ve won these four consolations in this very life.” </span></div><p><div class=verse-container id=an3.65:48.1><span>“Evametaṁ, bhagavā, evametaṁ, sugata. </span><span class="translation sujato">“That’s so true, Blessed One! That’s so true, Holy One! </span></div><p><div class=verse-container id=an3.65:48.2><span>Sa kho so, bhante, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto. </span><span class="translation sujato">When that noble disciple has a mind that’s free of enmity and ill will, undefiled and purified, </span></div><p><div class=verse-container id=an3.65:48.3><span>Tassa diṭṭheva dhamme cattāro assāsā adhigatā honti. </span><span class="translation sujato">they’ve won these four consolations in this very life. … </span></div><p><div class=verse-container id=an3.65:48.4><span>‘Sace kho pana atthi paro loko, atthi sukatadukkaṭānaṁ kammānaṁ phalaṁ vipāko, athāhaṁ kāyassa bhedā paraṁ maraṇā sugatiṁ saggaṁ lokaṁ upapajjissāmī’ti, ayamassa paṭhamo assāso adhigato hoti. </span></div><p><div class=verse-container id=an3.65:49.1><span>‘Sace kho pana natthi paro loko, natthi sukatadukkaṭānaṁ kammānaṁ phalaṁ vipāko, athāhaṁ diṭṭheva dhamme averaṁ abyāpajjhaṁ anīghaṁ sukhiṁ attānaṁ pariharāmī’ti, ayamassa dutiyo assāso adhigato hoti. </span></div><p><div class=verse-container id=an3.65:50.1><span>‘Sace kho pana karoto karīyati pāpaṁ, na kho panāhaṁ kassaci pāpaṁ cetemi, akarontaṁ kho pana maṁ pāpakammaṁ kuto dukkhaṁ phusissatī’ti, ayamassa tatiyo assāso adhigato hoti. </span></div><p><div class=verse-container id=an3.65:51.1><span>‘Sace kho pana karoto na karīyati pāpaṁ, athāhaṁ ubhayeneva visuddhaṁ attānaṁ samanupassāmī’ti, ayamassa catuttho assāso adhigato hoti. </span></div><p><div class=verse-container id=an3.65:52.1><span>Sa kho so, bhante, ariyasāvako evaṁ averacitto evaṁ abyāpajjhacitto evaṁ asaṅkiliṭṭhacitto evaṁ visuddhacitto. </span></div><p><div class=verse-container id=an3.65:52.2><span>Tassa diṭṭheva dhamme ime cattāro assāsā adhigatā honti. </span></div><p><div class=verse-container id=an3.65:53.1><span>Abhikkantaṁ, bhante …pe… </span><span class="translation sujato">Excellent, sir! Excellent! … </span></div><p><div class=verse-container id=an3.65:53.2><span>ete mayaṁ, bhante, bhagavantaṁ saraṇaṁ gacchāma dhammañca bhikkhusaṅghañca. </span><span class="translation sujato">We go for refuge to the Buddha, to the teaching, and to the mendicant Saṅgha. </span></div><p><div class=verse-container id=an3.65:53.3><span>Upāsake no, bhante, bhagavā dhāretu ajjatagge pāṇupete saraṇaṁ gate”ti. </span><span class="translation sujato">From this day forth, may the Buddha remember us as lay followers who have gone for refuge for life.” </span></div><p><div class=verse-container id=an3.65:53.4><span>Pañcamaṁ. </span></div><div class=flex-between><a href=/canon/en/pli/ms/sutta/an/an0003/an0003P0064.html>Previous</a><a href=/canon/en/pli/ms/sutta/an/an0003/an0003P0066.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>