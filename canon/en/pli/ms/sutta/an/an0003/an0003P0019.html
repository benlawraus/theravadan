<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0019.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0018.html>Previous</a><a href=/canon/en/pli/ms/sutta/an/an0003/an0003P0020.html>Next</a></div><p id=an3.19:0.1><span class=root>Aṅguttara Nikāya 3.19 </span><br> <span class=sujato>Numbered Discourses 3.19 </span><br><p id=an3.19:0.2><span class=root>2. Rathakāravagga </span><br> <span class=sujato>2. The Chariot-Maker </span><br><p id=an3.19:0.3><span class="root big-bold">Paṭhamapāpaṇikasutta </span><br> <span class=sujato>A Shopkeeper (1st) </span><br><p id=an3.19:1.1><span class=root>“Tīhi, bhikkhave, aṅgehi samannāgato pāpaṇiko abhabbo anadhigataṁ vā bhogaṁ adhigantuṁ, adhigataṁ vā bhogaṁ phātiṁ kātuṁ. </span><br> <span class=sujato>“Mendicants, a shopkeeper who has three factors is unable to acquire more wealth or to increase the wealth they’ve already acquired. </span><br><p id=an3.19:1.2><span class=root>Katamehi tīhi? </span><br> <span class=sujato>What three? </span><br><p id=an3.19:1.3><span class=root>Idha, bhikkhave, pāpaṇiko pubbaṇhasamayaṁ na sakkaccaṁ kammantaṁ adhiṭṭhāti, majjhanhikasamayaṁ na sakkaccaṁ kammantaṁ adhiṭṭhāti, sāyanhasamayaṁ na sakkaccaṁ kammantaṁ adhiṭṭhāti. </span><br> <span class=sujato>It’s when a shopkeeper doesn’t carefully focus on their work in the morning, at midday, and in the afternoon. </span><br><p id=an3.19:1.4><span class=root>Imehi kho, bhikkhave, tīhi aṅgehi samannāgato pāpaṇiko abhabbo anadhigataṁ vā bhogaṁ adhigantuṁ, adhigataṁ vā bhogaṁ phātiṁ kātuṁ. </span><br> <span class=sujato>A shopkeeper who has these three factors is unable to acquire more wealth or to increase the wealth they’ve already acquired. </span><br><p id=an3.19:2.1><span class=root>Evamevaṁ kho, bhikkhave, tīhi dhammehi samannāgato bhikkhu abhabbo anadhigataṁ vā kusalaṁ dhammaṁ adhigantuṁ, adhigataṁ vā kusalaṁ dhammaṁ phātiṁ kātuṁ. </span><br> <span class=sujato>In the same way, a mendicant who has three qualities is unable to acquire more skillful qualities or to increase the skillful qualities they’ve already acquired. </span><br><p id=an3.19:2.2><span class=root>Katamehi tīhi? </span><br> <span class=sujato>What three? </span><br><p id=an3.19:2.3><span class=root>Idha, bhikkhave, bhikkhu pubbaṇhasamayaṁ na sakkaccaṁ samādhinimittaṁ adhiṭṭhāti, majjhanhikasamayaṁ na sakkaccaṁ samādhinimittaṁ adhiṭṭhāti, sāyanhasamayaṁ na sakkaccaṁ samādhinimittaṁ adhiṭṭhāti. </span><br> <span class=sujato>It’s when a mendicant doesn’t carefully focus on a meditation subject as a basis of immersion in the morning, at midday, and in the afternoon. </span><br><p id=an3.19:2.4><span class=root>Imehi kho, bhikkhave, tīhi dhammehi samannāgato bhikkhu abhabbo anadhigataṁ vā kusalaṁ dhammaṁ adhigantuṁ, adhigataṁ vā kusalaṁ dhammaṁ phātiṁ kātuṁ. </span><br> <span class=sujato>A mendicant who has these three qualities is unable to acquire more skillful qualities or to increase the skillful qualities they’ve already acquired. </span><br><p id=an3.19:3.1><span class=root>Tīhi, bhikkhave, aṅgehi samannāgato pāpaṇiko bhabbo anadhigataṁ vā bhogaṁ adhigantuṁ, adhigataṁ vā bhogaṁ phātiṁ kātuṁ. </span><br> <span class=sujato>A shopkeeper who has three factors is able to acquire more wealth or to increase the wealth they’ve already acquired. </span><br><p id=an3.19:3.2><span class=root>Katamehi tīhi? </span><br> <span class=sujato>What three? </span><br><p id=an3.19:3.3><span class=root>Idha, bhikkhave, pāpaṇiko pubbaṇhasamayaṁ sakkaccaṁ kammantaṁ adhiṭṭhāti, majjhanhikasamayaṁ …pe… sāyanhasamayaṁ sakkaccaṁ kammantaṁ adhiṭṭhāti. </span><br> <span class=sujato>It’s when a shopkeeper carefully focuses on their work in the morning, at midday, and in the afternoon. </span><br><p id=an3.19:3.4><span class=root>Imehi kho, bhikkhave, tīhi aṅgehi samannāgato pāpaṇiko bhabbo anadhigataṁ vā bhogaṁ adhigantuṁ, adhigataṁ vā bhogaṁ phātiṁ kātuṁ. </span><br> <span class=sujato>A shopkeeper who has these three factors is able to acquire more wealth or to increase the wealth they’ve already acquired. </span><br><p id=an3.19:4.1><span class=root>Evamevaṁ kho, bhikkhave, tīhi dhammehi samannāgato bhikkhu bhabbo anadhigataṁ vā kusalaṁ dhammaṁ adhigantuṁ, adhigataṁ vā kusalaṁ dhammaṁ phātiṁ kātuṁ. </span><br> <span class=sujato>In the same way, a mendicant who has three qualities is able to acquire more skillful qualities or to increase the skillful qualities they’ve already acquired. </span><br><p id=an3.19:4.2><span class=root>Katamehi tīhi? </span><br> <span class=sujato>What three? </span><br><p id=an3.19:4.3><span class=root>Idha, bhikkhave, bhikkhu pubbaṇhasamayaṁ sakkaccaṁ samādhinimittaṁ adhiṭṭhāti, majjhanhikasamayaṁ …pe… sāyanhasamayaṁ sakkaccaṁ samādhinimittaṁ adhiṭṭhāti. </span><br> <span class=sujato>It’s when a mendicant carefully focuses on a meditation subject as a basis of immersion in the morning, at midday, and in the afternoon. </span><br><p id=an3.19:4.4><span class=root>Imehi kho, bhikkhave, tīhi dhammehi samannāgato bhikkhu bhabbo anadhigataṁ vā kusalaṁ dhammaṁ adhigantuṁ, adhigataṁ vā kusalaṁ dhammaṁ phātiṁ kātun”ti. </span><br> <span class=sujato>A mendicant who has these three qualities is able to acquire more skillful qualities or to increase the skillful qualities they’ve already acquired.” </span><br><p id=an3.19:4.5><span class=root>Navamaṁ. </span><br></main><footer class="container footer"><small><a href=/about>Contact info</a></small></footer>