<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0084.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0003/an0003P0083.html>Previous</a><a href=/canon/en/pli/ms/sutta/an/an0003/an0003P0085.html>Next</a></div><p id=an3.84:0.1><span class=root>Aṅguttara Nikāya 3.84 </span><br> <span class=sujato>Numbered Discourses 3.84 </span><br><p id=an3.84:0.2><span class=root>9. Samaṇavagga </span><br> <span class=sujato>9. Ascetics </span><br><p id=an3.84:0.3><span class="root big-bold">Vajjiputtasutta </span><br> <span class=sujato>The Vajji </span><br><p id=an3.84:1.1><span class=root>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><br> <span class=sujato>At one time the Buddha was staying near Vesālī, at the Great Wood, in the hall with the peaked roof. </span><br><p id=an3.84:1.2><span class=root>Atha kho aññataro vajjiputtako bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so vajjiputtako bhikkhu bhagavantaṁ etadavoca: </span><br> <span class=sujato>Then a certain Vajji monk went up to the Buddha, bowed, sat down to one side, and said to him: </span><br><p id=an3.84:1.3><span class=root>“sādhikamidaṁ, bhante, diyaḍḍhasikkhāpadasataṁ anvaddhamāsaṁ uddesaṁ āgacchati. </span><br> <span class=sujato>“Sir, each fortnight over a hundred and fifty training rules are recited. </span><br><p id=an3.84:1.4><span class=root>Nāhaṁ, bhante, ettha sakkomi sikkhitun”ti. </span><br> <span class=sujato>I’m not able to train in them.” </span><br><p id=an3.84:1.5><span class=root>“Sakkhissasi pana tvaṁ, bhikkhu, tīsu sikkhāsu sikkhituṁ—</span><br> <span class=sujato>“But monk, are you able to train in three trainings: </span><br><p id=an3.84:1.6><span class=root>adhisīlasikkhāya, adhicittasikkhāya adhipaññāsikkhāyā”ti? </span><br> <span class=sujato>the higher ethics, the higher mind, and the higher wisdom?” </span><br><p id=an3.84:1.7><span class=root>“Sakkomahaṁ, bhante, tīsu sikkhāsu sikkhituṁ—</span><br> <span class=sujato>“I am, sir.” </span><br><p id=an3.84:1.8><span class=root>adhisīlasikkhāya, adhicittasikkhāya, adhipaññāsikkhāyā”ti. </span><br><p id=an3.84:1.9><span class=root>“Tasmātiha tvaṁ, bhikkhu, tīsu sikkhāsu sikkhassu—</span><br> <span class=sujato>“So, monk, you should train in these three trainings: </span><br><p id=an3.84:1.10><span class=root>adhisīlasikkhāya, adhicittasikkhāya, adhipaññāsikkhāya. </span><br> <span class=sujato>the higher ethics, the higher mind, and the higher wisdom. </span><br><p id=an3.84:2.1><span class=root>Yato kho tvaṁ, bhikkhu, adhisīlampi sikkhissasi, adhicittampi sikkhissasi, adhipaññampi sikkhissasi, tassa tuyhaṁ bhikkhu adhisīlampi sikkhato adhicittampi sikkhato adhipaññampi sikkhato rāgo pahīyissati, doso pahīyissati, moho pahīyissati. </span><br> <span class=sujato>As you train in these, you will give up greed, hate, and delusion. </span><br><p id=an3.84:2.2><span class=root>So tvaṁ rāgassa pahānā dosassa pahānā mohassa pahānā yaṁ akusalaṁ na taṁ karissasi, yaṁ pāpaṁ na taṁ sevissasī”ti. </span><br> <span class=sujato>Then you won’t do anything unskillful, or practice anything bad.” </span><br><p id=an3.84:3.1><span class=root>Atha kho so bhikkhu aparena samayena adhisīlampi sikkhi, adhicittampi sikkhi, adhipaññampi sikkhi. </span><br> <span class=sujato>After some time that monk trained in the higher ethics, the higher mind, and the higher wisdom. </span><br><p id=an3.84:3.2><span class=root>Tassa adhisīlampi sikkhato adhicittampi sikkhato adhipaññampi sikkhato rāgo pahīyi, doso pahīyi, moho pahīyi. </span><br> <span class=sujato>He gave up greed, hate, and delusion. </span><br><p id=an3.84:3.3><span class=root>So rāgassa pahānā dosassa pahānā mohassa pahānā yaṁ akusalaṁ taṁ nākāsi, yaṁ pāpaṁ taṁ na sevīti. </span><br> <span class=sujato>Then he didn’t do anything unskillful, or practice anything bad. </span><br><p id=an3.84:3.4><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>