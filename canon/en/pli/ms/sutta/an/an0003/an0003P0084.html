<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0003.html> Tikanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0003/an0003P0084.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0003/an0003P0083.html>Previous</a><a href=/canon/en/pli/ms/sutta/an/an0003/an0003P0085.html>Next</a></div><p><div class=verse-container id=an3.84:0.1><span>Aṅguttara Nikāya 3.84 </span><span class="translation sujato">Numbered Discourses 3.84 </span></div><p><div class=verse-container id=an3.84:0.2><span>9. Samaṇavagga </span><span class="translation sujato">9. Ascetics </span></div><p><div class=verse-container id=an3.84:0.3><span class=big-bold>Vajjiputtasutta </span><span class="translation sujato">The Vajji </span></div><p><div class=verse-container id=an3.84:1.1><span>Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><span class="translation sujato">At one time the Buddha was staying near Vesālī, at the Great Wood, in the hall with the peaked roof. </span></div><p><div class=verse-container id=an3.84:1.2><span>Atha kho aññataro vajjiputtako bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so vajjiputtako bhikkhu bhagavantaṁ etadavoca: </span><span class="translation sujato">Then a certain Vajji monk went up to the Buddha, bowed, sat down to one side, and said to him: </span></div><p><div class=verse-container id=an3.84:1.3><span>“sādhikamidaṁ, bhante, diyaḍḍhasikkhāpadasataṁ anvaddhamāsaṁ uddesaṁ āgacchati. </span><span class="translation sujato">“Sir, each fortnight over a hundred and fifty training rules are recited. </span></div><p><div class=verse-container id=an3.84:1.4><span>Nāhaṁ, bhante, ettha sakkomi sikkhitun”ti. </span><span class="translation sujato">I’m not able to train in them.” </span></div><p><div class=verse-container id=an3.84:1.5><span>“Sakkhissasi pana tvaṁ, bhikkhu, tīsu sikkhāsu sikkhituṁ—</span><span class="translation sujato">“But monk, are you able to train in three trainings: </span></div><p><div class=verse-container id=an3.84:1.6><span>adhisīlasikkhāya, adhicittasikkhāya adhipaññāsikkhāyā”ti? </span><span class="translation sujato">the higher ethics, the higher mind, and the higher wisdom?” </span></div><p><div class=verse-container id=an3.84:1.7><span>“Sakkomahaṁ, bhante, tīsu sikkhāsu sikkhituṁ—</span><span class="translation sujato">“I am, sir.” </span></div><p><div class=verse-container id=an3.84:1.8><span>adhisīlasikkhāya, adhicittasikkhāya, adhipaññāsikkhāyā”ti. </span></div><p><div class=verse-container id=an3.84:1.9><span>“Tasmātiha tvaṁ, bhikkhu, tīsu sikkhāsu sikkhassu—</span><span class="translation sujato">“So, monk, you should train in these three trainings: </span></div><p><div class=verse-container id=an3.84:1.10><span>adhisīlasikkhāya, adhicittasikkhāya, adhipaññāsikkhāya. </span><span class="translation sujato">the higher ethics, the higher mind, and the higher wisdom. </span></div><p><div class=verse-container id=an3.84:2.1><span>Yato kho tvaṁ, bhikkhu, adhisīlampi sikkhissasi, adhicittampi sikkhissasi, adhipaññampi sikkhissasi, tassa tuyhaṁ bhikkhu adhisīlampi sikkhato adhicittampi sikkhato adhipaññampi sikkhato rāgo pahīyissati, doso pahīyissati, moho pahīyissati. </span><span class="translation sujato">As you train in these, you will give up greed, hate, and delusion. </span></div><p><div class=verse-container id=an3.84:2.2><span>So tvaṁ rāgassa pahānā dosassa pahānā mohassa pahānā yaṁ akusalaṁ na taṁ karissasi, yaṁ pāpaṁ na taṁ sevissasī”ti. </span><span class="translation sujato">Then you won’t do anything unskillful, or practice anything bad.” </span></div><p><div class=verse-container id=an3.84:3.1><span>Atha kho so bhikkhu aparena samayena adhisīlampi sikkhi, adhicittampi sikkhi, adhipaññampi sikkhi. </span><span class="translation sujato">After some time that monk trained in the higher ethics, the higher mind, and the higher wisdom. </span></div><p><div class=verse-container id=an3.84:3.2><span>Tassa adhisīlampi sikkhato adhicittampi sikkhato adhipaññampi sikkhato rāgo pahīyi, doso pahīyi, moho pahīyi. </span><span class="translation sujato">He gave up greed, hate, and delusion. </span></div><p><div class=verse-container id=an3.84:3.3><span>So rāgassa pahānā dosassa pahānā mohassa pahānā yaṁ akusalaṁ taṁ nākāsi, yaṁ pāpaṁ taṁ na sevīti. </span><span class="translation sujato">Then he didn’t do anything unskillful, or practice anything bad. </span></div><p><div class=verse-container id=an3.84:3.4><span>Catutthaṁ. </span></div><div class=flex-between><a href=/canon/en/pli/ms/sutta/an/an0003/an0003P0083.html>Previous</a><a href=/canon/en/pli/ms/sutta/an/an0003/an0003P0085.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>