<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0011.html> Ekādasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0011/an0011P0011.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0011/an0011P0010.html>Previous</a><a href=/canon/en/pli/ms/sutta/an/an0011/an0011P0012.html>Next</a></div><p><div class=verse-container id=an11.11:0.1><span>Aṅguttara Nikāya 11.11 </span><span class="translation sujato">Numbered Discourses 11.11 </span></div><p><div class=verse-container id=an11.11:0.2><span>2. Anussativagga </span><span class="translation sujato">2. Recollection </span></div><p><div class=verse-container id=an11.11:0.3><span class=big-bold>Paṭhamamahānāmasutta </span><span class="translation sujato">With Mahānāma (1st) </span></div><p><div class=verse-container id=an11.11:1.1><span>Ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=an11.11:1.2><span>Tena kho pana samayena sambahulā bhikkhū bhagavato cīvarakammaṁ karonti: </span><span class="translation sujato">At that time several mendicants were making a robe for the Buddha, thinking that </span></div><p><div class=verse-container id=an11.11:1.3><span>“niṭṭhitacīvaro bhagavā temāsaccayena cārikaṁ pakkamissatī”ti. </span><span class="translation sujato">when his robe was finished and the three months of the rains residence had passed the Buddha would set out wandering. </span></div><p><div class=verse-container id=an11.11:1.4><span>Assosi kho mahānāmo sakko: </span><span class="translation sujato">Mahānāma the Sakyan heard about this. </span></div><p><div class=verse-container id=an11.11:1.5><span>“sambahulā kira bhikkhū bhagavato cīvarakammaṁ karonti: </span></div><p><div class=verse-container id=an11.11:1.6><span>‘niṭṭhitacīvaro bhagavā temāsaccayena cārikaṁ pakkamissatī’”ti. </span></div><p><div class=verse-container id=an11.11:2.1><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca: </span><span class="translation sujato">He went up to the Buddha, bowed, sat down to one side, and said to him: </span></div><p><div class=verse-container id=an11.11:2.2><span>“sutaṁ metaṁ, bhante: </span><span class="translation sujato">“Sir, I have heard that </span></div><p><div class=verse-container id=an11.11:2.3><span>‘sambahulā kira bhikkhū bhagavato cīvarakammaṁ karonti—</span><span class="translation sujato">several mendicants are making a robe for the Buddha, thinking that </span></div><p><div class=verse-container id=an11.11:2.4><span>niṭṭhitacīvaro bhagavā temāsaccayena cārikaṁ pakkamissatī’ti. </span><span class="translation sujato">when his robe was finished and the three months of the rains residence had passed the Buddha would set out wandering. </span></div><p><div class=verse-container id=an11.11:2.5><span>Tesaṁ no, bhante, nānāvihārehi viharataṁ kenassa vihārena vihātabban”ti? </span><span class="translation sujato">Now, we spend our life in various ways. Which of these should we practice?” </span></div><p><div class=verse-container id=an11.11:3.1><span>“Sādhu sādhu, mahānāma. </span><span class="translation sujato">“Good, good, Mahānāma! </span></div><p><div class=verse-container id=an11.11:3.2><span>Etaṁ kho, mahānāma, tumhākaṁ patirūpaṁ kulaputtānaṁ, yaṁ tumhe tathāgataṁ upasaṅkamitvā puccheyyātha: </span><span class="translation sujato">It’s appropriate that gentlemen such as you come to me and ask: </span></div><p><div class=verse-container id=an11.11:3.3><span>‘tesaṁ no, bhante, nānāvihārehi viharataṁ kenassa vihārena vihātabban’ti? </span><span class="translation sujato">‘We spend our life in various ways. Which of these should we practice?’ </span></div><p><div class=verse-container id=an11.11:3.4><span>Saddho kho, mahānāma, ārādhako hoti, no assaddho; </span><span class="translation sujato">The faithful succeed, not the faithless. </span></div><p><div class=verse-container id=an11.11:3.5><span>āraddhavīriyo ārādhako hoti, no kusīto; </span><span class="translation sujato">The energetic succeed, not the lazy. </span></div><p><div class=verse-container id=an11.11:3.6><span>upaṭṭhitassati ārādhako hoti, no muṭṭhassati; </span><span class="translation sujato">The mindful succeed, not the unmindful. </span></div><p><div class=verse-container id=an11.11:3.7><span>samāhito ārādhako hoti, no asamāhito; </span><span class="translation sujato">Those with immersion succeed, not those without immersion. </span></div><p><div class=verse-container id=an11.11:3.8><span>paññavā ārādhako hoti, no duppañño. </span><span class="translation sujato">The wise succeed, not the witless. </span></div><p><div class=verse-container id=an11.11:3.9><span>Imesu kho tvaṁ, mahānāma, pañcasu dhammesu patiṭṭhāya cha dhamme uttari bhāveyyāsi. </span><span class="translation sujato">When you’re grounded on these five things, go on to develop six further things. </span></div><p><div class=verse-container id=an11.11:3.10><span>Idha tvaṁ, mahānāma, tathāgataṁ anussareyyāsi: </span><span class="translation sujato">Firstly, you should recollect the Realized One: </span></div><p><div class=verse-container id=an11.11:3.11><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=an11.11:3.12><span>Yasmiṁ, mahānāma, samaye ariyasāvako tathāgataṁ anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the Realized One their mind is not full of greed, hate, and delusion. </span></div><p><div class=verse-container id=an11.11:3.13><span>ujugatamevassa tasmiṁ samaye cittaṁ hoti tathāgataṁ ārabbha. </span><span class="translation sujato">At that time their mind is unswerving, based on the Realized One. </span></div><p><div class=verse-container id=an11.11:3.14><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><span class="translation sujato">A noble disciple whose mind is unswerving finds inspiration in the meaning and the teaching, and finds joy connected with the teaching. </span></div><p><div class=verse-container id=an11.11:3.15><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span><span class="translation sujato">When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi. </span></div><p><div class=verse-container id=an11.11:3.16><span>Ayaṁ vuccati, mahānāma, ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotasamāpanno buddhānussatiṁ bhāveti. </span><span class="translation sujato">This is called a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and developed the recollection of the Buddha. </span></div><p><div class=verse-container id=an11.11:4.1><span>Puna caparaṁ tvaṁ, mahānāma, dhammaṁ anussareyyāsi: </span><span class="translation sujato">Furthermore, you should recollect the teaching: </span></div><p><div class=verse-container id=an11.11:4.2><span>‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti. </span><span class="translation sujato">‘The teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves.’ </span></div><p><div class=verse-container id=an11.11:4.3><span>Yasmiṁ, mahānāma, samaye ariyasāvako dhammaṁ anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the teaching their mind is not full of greed, hate, and delusion. … </span></div><p><div class=verse-container id=an11.11:4.4><span>ujugatamevassa tasmiṁ samaye cittaṁ hoti dhammaṁ ārabbha. </span></div><p><div class=verse-container id=an11.11:4.5><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an11.11:4.6><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an11.11:4.7><span>Ayaṁ vuccati, mahānāma, ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotasamāpanno dhammānussatiṁ bhāveti. </span><span class="translation sujato">This is called a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and developed the recollection of the teaching. </span></div><p><div class=verse-container id=an11.11:5.1><span>Puna caparaṁ tvaṁ, mahānāma, saṅghaṁ anussareyyāsi: </span><span class="translation sujato">Furthermore, you should recollect the Saṅgha: </span></div><p><div class=verse-container id=an11.11:5.2><span>‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā, esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti. </span><span class="translation sujato">‘The Saṅgha of the Buddha’s disciples is practicing the way that’s good, sincere, systematic, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’ </span></div><p><div class=verse-container id=an11.11:5.3><span>Yasmiṁ, mahānāma, samaye ariyasāvako saṅghaṁ anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the Saṅgha their mind is not full of greed, hate, and delusion. … </span></div><p><div class=verse-container id=an11.11:5.4><span>ujugatamevassa tasmiṁ samaye cittaṁ hoti saṅghaṁ ārabbha. </span></div><p><div class=verse-container id=an11.11:5.5><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an11.11:5.6><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an11.11:5.7><span>Ayaṁ vuccati, mahānāma, ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotasamāpanno saṅghānussatiṁ bhāveti. </span><span class="translation sujato">This is called a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and developed the recollection of the Saṅgha. </span></div><p><div class=verse-container id=an11.11:6.1><span>Puna caparaṁ tvaṁ, mahānāma, attano sīlāni anussareyyāsi akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni. </span><span class="translation sujato">Furthermore, you should recollect your own ethical conduct, which is intact, impeccable, spotless, and unmarred, liberating, praised by sensible people, not mistaken, and leading to immersion. </span></div><p><div class=verse-container id=an11.11:6.2><span>Yasmiṁ, mahānāma, samaye ariyasāvako sīlaṁ anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects their ethical conduct their mind is not full of greed, hate, and delusion. … </span></div><p><div class=verse-container id=an11.11:6.3><span>ujugatamevassa tasmiṁ samaye cittaṁ hoti sīlaṁ ārabbha. </span></div><p><div class=verse-container id=an11.11:6.4><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an11.11:6.5><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an11.11:6.6><span>Ayaṁ vuccati, mahānāma, ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotasamāpanno sīlānussatiṁ bhāveti. </span><span class="translation sujato">This is called a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and developed the recollection of their ethical conduct. </span></div><p><div class=verse-container id=an11.11:7.1><span>Puna caparaṁ tvaṁ, mahānāma, attano cāgaṁ anussareyyāsi: </span><span class="translation sujato">Furthermore, you should recollect your own generosity: </span></div><p><div class=verse-container id=an11.11:7.2><span>‘lābhā vata me, suladdhaṁ vata me, </span><span class="translation sujato">‘I’m so fortunate, so very fortunate. </span></div><p><div class=verse-container id=an11.11:7.3><span>yohaṁ maccheramalapariyuṭṭhitāya pajāya vigatamalamaccherena cetasā agāraṁ ajjhāvasāmi muttacāgo payatapāṇi vossaggarato yācayogo dānasaṁvibhāgarato’ti. </span><span class="translation sujato">Among people with hearts full of the stain of stinginess I live at home rid of stinginess, freely generous, open-handed, loving to let go, committed to charity, loving to give and to share.’ </span></div><p><div class=verse-container id=an11.11:7.4><span>Yasmiṁ, mahānāma, samaye ariyasāvako cāgaṁ anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects their own generosity their mind is not full of greed, hate, and delusion. … </span></div><p><div class=verse-container id=an11.11:7.5><span>ujugatamevassa tasmiṁ samaye cittaṁ hoti cāgaṁ ārabbha. </span></div><p><div class=verse-container id=an11.11:7.6><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an11.11:7.7><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an11.11:7.8><span>Ayaṁ vuccati, mahānāma, ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotasamāpanno cāgānussatiṁ bhāveti. </span><span class="translation sujato">This is called a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and developed the recollection of generosity. </span></div><p><div class=verse-container id=an11.11:8.1><span>Puna caparaṁ tvaṁ, mahānāma, devatā anussareyyāsi: </span><span class="translation sujato">Furthermore, you should recollect the deities: </span></div><p><div class=verse-container id=an11.11:8.2><span>‘santi devā cātumahārājikā, santi devā tāvatiṁsā, santi devā yāmā, santi devā tusitā, santi devā nimmānaratino, santi devā paranimmitavasavattino, santi devā brahmakāyikā, santi devā tatuttari. </span><span class="translation sujato">‘There are the gods of the four great kings, the gods of the thirty-three, the gods of Yama, the joyful gods, the gods who love to imagine, the gods who control what is imagined by others, the gods of the Divinity’s host, and gods even higher than these. </span></div><p><div class=verse-container id=an11.11:8.3><span>Yathārūpāya saddhāya samannāgatā tā devatā ito cutā tatthūpapannā, mayhampi tathārūpā saddhā saṁvijjati. </span><span class="translation sujato">When those deities passed away from here, they were reborn there because of their faith, ethics, learning, generosity, and wisdom. I, too, have the same kind of faith, ethics, learning, generosity, and wisdom.’ </span></div><p><div class=verse-container id=an11.11:8.4><span>Yathārūpena sīlena samannāgatā tā devatā ito cutā tatthūpapannā, mayhampi tathārūpaṁ sīlaṁ saṁvijjati. </span></div><p><div class=verse-container id=an11.11:8.5><span>Yathārūpena sutena samannāgatā tā devatā ito cutā tatthūpapannā, mayhampi tathārūpaṁ sutaṁ saṁvijjati. </span></div><p><div class=verse-container id=an11.11:8.6><span>Yathārūpena cāgena samannāgatā tā devatā ito cutā tatthūpapannā, mayhampi tathārūpo cāgo saṁvijjati. </span></div><p><div class=verse-container id=an11.11:8.7><span>Yathārūpāya paññāya samannāgatā tā devatā ito cutā tatthūpapannā, mayhampi tathārūpā paññā saṁvijjatī’ti. </span></div><p><div class=verse-container id=an11.11:8.8><span>Yasmiṁ, mahānāma, samaye ariyasāvako attano ca tāsañca devatānaṁ saddhañca sīlañca sutañca cāgañca paññañca anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the faith, ethics, learning, generosity, and wisdom of both themselves and the deities their mind is not full of greed, hate, and delusion. </span></div><p><div class=verse-container id=an11.11:8.9><span>ujugatamevassa tasmiṁ samaye cittaṁ hoti devatā ārabbha. </span><span class="translation sujato">At that time their mind is unswerving, based on the deities. </span></div><p><div class=verse-container id=an11.11:8.10><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><span class="translation sujato">A noble disciple whose mind is unswerving finds inspiration in the meaning and the teaching, and finds joy connected with the teaching. </span></div><p><div class=verse-container id=an11.11:8.11><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span><span class="translation sujato">When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi. </span></div><p><div class=verse-container id=an11.11:8.12><span>Ayaṁ vuccati, mahānāma, ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotasamāpanno devatānussatiṁ bhāvetī”ti. </span><span class="translation sujato">This is called a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and developed the recollection of the deities.” </span></div><p><div class=verse-container id=an11.11:8.13><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0011/an0011P0010.html>Previous</a><a href=/canon/en/pli/ms/sutta/an/an0011/an0011P0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>