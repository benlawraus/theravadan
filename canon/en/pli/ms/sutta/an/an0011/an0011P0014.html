<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0011.html> Ekādasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0011/an0011P0014.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0011/an0011P0013.html>Previous</a><a href=/canon/en/pli/ms/sutta/an/an0011/an0011P0015.html>Next</a></div><p><div class=verse-container id=an11.14:0.1><span>Aṅguttara Nikāya 11.14 </span><span class="translation sujato">Numbered Discourses 11.14 </span></div><p><div class=verse-container id=an11.14:0.2><span>2. Anussativagga </span><span class="translation sujato">2. Recollection </span></div><p><div class=verse-container id=an11.14:0.3><span class=big-bold>Subhūtisutta </span><span class="translation sujato">With Subhūti </span></div><p><div class=verse-container id=an11.14:1.1><span>Atha kho āyasmā subhūti saddhena bhikkhunā saddhiṁ yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ subhūtiṁ bhagavā etadavoca: </span><span class="translation sujato">And then Venerable Subhūti together with the mendicant Saddha went up to the Buddha, bowed, and sat down to one side. The Buddha said to him, </span></div><p><div class=verse-container id=an11.14:1.2><span>“ko nāmāyaṁ, subhūti, bhikkhū”ti? </span><span class="translation sujato">“Subhūti, what is the name of this mendicant?” </span></div><p><div class=verse-container id=an11.14:1.3><span>“Saddho nāmāyaṁ, bhante, bhikkhu, sudattassa upāsakassa putto, saddhā agārasmā anagāriyaṁ pabbajito”ti. </span><span class="translation sujato">“Sir, the name of this mendicant is Saddha. He is the son of the layman Sudatta, and has gone forth out of faith from the lay life to homelessness.” </span></div><p><div class=verse-container id=an11.14:2.1><span>“Kacci panāyaṁ, subhūti, saddho bhikkhu sudattassa upāsakassa putto saddhā agārasmā anagāriyaṁ pabbajito sandissati saddhāpadānesū”ti? </span><span class="translation sujato">“Well, I hope this mendicant Saddha exhibits the various evidences of faith.” </span></div><p><div class=verse-container id=an11.14:2.2><span>“Etassa, bhagavā, kālo; etassa, sugata, kālo, </span><span class="translation sujato">“Now is the time, Blessed One! Now is the time, Holy One! </span></div><p><div class=verse-container id=an11.14:2.3><span>yaṁ bhagavā saddhassa saddhāpadānāni bhāseyya. </span><span class="translation sujato">Let the Buddha to speak on the evidence of faith. </span></div><p><div class=verse-container id=an11.14:2.4><span>Idānāhaṁ jānissāmi yadi vā ayaṁ bhikkhu sandissati saddhāpadānesu yadi vā no”ti. </span><span class="translation sujato">Now I will find out whether or not this mendicant Saddha exhibits the various evidences of faith.” </span></div><p><div class=verse-container id=an11.14:3.1><span>“Tena hi, subhūti, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, Subhūti, listen and apply your mind well, I will speak.” </span></div><p><div class=verse-container id=an11.14:3.2><span>“Evaṁ, bhante”ti kho āyasmā subhūti bhagavato paccassosi. </span><span class="translation sujato">“Yes, sir,” Subhūti replied. </span></div><p><div class=verse-container id=an11.14:3.3><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an11.14:4.1><span>“Idha, subhūti, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span><span class="translation sujato">“Firstly, a mendicant is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span></div><p><div class=verse-container id=an11.14:4.2><span>Yampi, subhūti, bhikkhu sīlavā hoti …pe… samādāya sikkhati sikkhāpadesu, idampi, subhūti, saddhassa saddhāpadānaṁ hoti. </span><span class="translation sujato">When a mendicant is ethical, this is evidence of faith. </span></div><p><div class=verse-container id=an11.14:5.1><span>Puna caparaṁ, subhūti, bhikkhu bahussuto hoti sutadharo sutasannicayo; ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><span class="translation sujato">Furthermore, a mendicant is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span></div><p><div class=verse-container id=an11.14:5.2><span>Yampi, subhūti, bhikkhu bahussuto hoti …pe… diṭṭhiyā suppaṭividdhā, idampi, subhūti, saddhassa saddhāpadānaṁ hoti. </span><span class="translation sujato">When a mendicant is learned, this is evidence of faith. </span></div><p><div class=verse-container id=an11.14:6.1><span>Puna caparaṁ, subhūti, bhikkhu kalyāṇamitto hoti kalyāṇasahāyo kalyāṇasampavaṅko. </span><span class="translation sujato">Furthermore, a mendicant has good friends, companions, and associates. </span></div><p><div class=verse-container id=an11.14:6.2><span>Yampi, subhūti, bhikkhu kalyāṇamitto hoti kalyāṇasahāyo kalyāṇasampavaṅko, idampi, subhūti, saddhassa saddhāpadānaṁ hoti. </span><span class="translation sujato">When a mendicant has good friends, this is evidence of faith. </span></div><p><div class=verse-container id=an11.14:7.1><span>Puna caparaṁ, subhūti, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ. </span><span class="translation sujato">Furthermore, a mendicant is easy to admonish, having qualities that make them easy to admonish. They’re patient, and take instruction respectfully. </span></div><p><div class=verse-container id=an11.14:7.2><span>Yampi, subhūti, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ, idampi, subhūti, saddhassa saddhāpadānaṁ hoti. </span><span class="translation sujato">When a mendicant is easy to admonish, this is evidence of faith. </span></div><p><div class=verse-container id=an11.14:8.1><span>Puna caparaṁ, subhūti, bhikkhu yāni tāni sabrahmacārīnaṁ uccāvacāni kiṅkaraṇīyāni tatra dakkho hoti analaso tatrupāyāya vīmaṁsāya samannāgato alaṁ kātuṁ alaṁ saṁvidhātuṁ. </span><span class="translation sujato">Furthermore, a mendicant is deft and tireless in a diverse spectrum of duties for their spiritual companions, understanding how to go about things in order to complete and organize the work. </span></div><p><div class=verse-container id=an11.14:8.2><span>Yampi, subhūti, bhikkhu yāni tāni sabrahmacārīnaṁ uccāvacāni kiṅkaraṇīyāni tatra dakkho hoti analaso tatrupāyāya vīmaṁsāya samannāgato alaṁ kātuṁ alaṁ saṁvidhātuṁ, idampi, subhūti, saddhassa saddhāpadānaṁ hoti. </span><span class="translation sujato">When a mendicant is deft and tireless in a diverse spectrum of duties, this is evidence of faith. </span></div><p><div class=verse-container id=an11.14:9.1><span>Puna caparaṁ, subhūti, bhikkhu dhammakāmo hoti piyasamudāhāro abhidhamme abhivinaye uḷārapāmojjo. </span><span class="translation sujato">Furthermore, a mendicant loves the teachings and is a delight to converse with, being full of joy in the teaching and training. </span></div><p><div class=verse-container id=an11.14:9.2><span>Yampi, subhūti, bhikkhu dhammakāmo hoti piyasamudāhāro abhidhamme abhivinaye uḷārapāmojjo, idampi, subhūti, saddhassa saddhāpadānaṁ hoti. </span><span class="translation sujato">When a mendicant loves the teachings, this is evidence of faith. </span></div><p><div class=verse-container id=an11.14:10.1><span>Puna caparaṁ, subhūti, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><span class="translation sujato">Furthermore, a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities. </span></div><p><div class=verse-container id=an11.14:10.2><span>Yampi, subhūti, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya thāmavā daḷhaparakkamo anikkhittadhuro kusalesu dhammesu, idampi, subhūti, saddhassa saddhāpadānaṁ hoti. </span><span class="translation sujato">When a mendicant is energetic, this is evidence of faith. </span></div><p><div class=verse-container id=an11.14:11.1><span>Puna caparaṁ, subhūti, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><span class="translation sujato">Furthermore, a mendicant gets the four absorptions—blissful meditations in this life that belong to the higher mind—when they want, without trouble or difficulty. </span></div><p><div class=verse-container id=an11.14:11.2><span>Yampi, subhūti, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī, idampi, subhūti, saddhassa saddhāpadānaṁ hoti. </span><span class="translation sujato">When a mendicant gets the four absorptions, this is evidence of faith. </span></div><p><div class=verse-container id=an11.14:12.1><span>Puna caparaṁ, subhūti, bhikkhu anekavihitaṁ pubbenivāsaṁ anussarati, </span><span class="translation sujato">Furthermore, a mendicant recollects many kinds of past lives. </span></div><p><div class=verse-container id=an11.14:12.2><span>seyyathidaṁ—ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sujato">That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: ‘There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.’ And so they recollect their many kinds of past lives, with features and details. </span></div><p><div class=verse-container id=an11.14:12.3><span>Yampi, subhūti, bhikkhu anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. Idampi, subhūti, saddhassa saddhāpadānaṁ hoti. </span><span class="translation sujato">When a mendicant recollects many kinds of past lives, this is evidence of faith. </span></div><p><div class=verse-container id=an11.14:13.1><span>Puna caparaṁ, subhūti, bhikkhu dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā. Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti. </span><span class="translation sujato">Furthermore, with clairvoyance that is purified and superhuman, a mendicant sees sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. ‘These dear beings did bad things by way of body, speech, and mind. They denounced the noble ones; they had wrong view; and they chose to act out of that wrong view. When their body breaks up, after death, they’re reborn in a place of loss, a bad place, the underworld, hell. These dear beings, however, did good things by way of body, speech, and mind. They never denounced the noble ones; they had right view; and they chose to act out of that right view. When their body breaks up, after death, they’re reborn in a good place, a heavenly realm.’ And so, with clairvoyance that is purified and superhuman, they see sentient beings passing away and being reborn—inferior and superior, beautiful and ugly, in a good place or a bad place. They understand how sentient beings are reborn according to their deeds. </span></div><p><div class=verse-container id=an11.14:13.2><span>Yampi, subhūti, bhikkhu dibbena cakkhunā visuddhena …pe… yathākammūpage satte pajānāti, idampi, subhūti, saddhassa saddhāpadānaṁ hoti. </span><span class="translation sujato">When a mendicant has clairvoyance that is purified and superhuman, this is evidence of faith. </span></div><p><div class=verse-container id=an11.14:14.1><span>Puna caparaṁ, subhūti, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati. </span><span class="translation sujato">Furthermore, a mendicant has realized the undefiled freedom of heart and freedom by wisdom in this very life, and lives having realized it with their own insight due to the ending of defilements. </span></div><p><div class=verse-container id=an11.14:14.2><span>Yampi, subhūti, bhikkhu āsavānaṁ khayā …pe… sacchikatvā upasampajja viharati, idampi, subhūti, saddhassa saddhāpadānaṁ hotī”ti. </span><span class="translation sujato">When a mendicant has ended the defilements, this is evidence of faith.” </span></div><p><div class=verse-container id=an11.14:15.1><span>Evaṁ vutte āyasmā subhūti bhagavantaṁ etadavoca: </span><span class="translation sujato">When he said this, Venerable Subhūti said to the Buddha: </span></div><p><div class=verse-container id=an11.14:15.2><span>“yānimāni, bhante, bhagavatā saddhassa saddhāpadānāni bhāsitāni, saṁvijjanti tāni imassa bhikkhuno, ayañca bhikkhu etesu sandissati. </span><span class="translation sujato">“Sir, the various evidences of faith for a faithful person that the Buddha speaks of are found in this mendicant; he does exhibit them. </span></div><p><div class=verse-container id=an11.14:16.1><span>Ayaṁ, bhante, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span><span class="translation sujato">This mendicant is ethical … </span></div><p><div class=verse-container id=an11.14:17.1><span>Ayaṁ, bhante, bhikkhu bahussuto hoti sutadharo sutasannicayo; ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><span class="translation sujato">This mendicant is learned … </span></div><p><div class=verse-container id=an11.14:18.1><span>Ayaṁ, bhante, bhikkhu kalyāṇamitto hoti kalyāṇasahāyo kalyāṇasampavaṅko. </span><span class="translation sujato">This mendicant has good friends … </span></div><p><div class=verse-container id=an11.14:19.1><span>Ayaṁ, bhante, bhikkhu suvaco hoti …pe… anusāsaniṁ. </span><span class="translation sujato">This mendicant is easy to admonish … </span></div><p><div class=verse-container id=an11.14:20.1><span>Ayaṁ, bhante, bhikkhu yāni tāni sabrahmacārīnaṁ uccāvacāni kiṅkaraṇīyāni tattha dakkho hoti analaso tatrupāyāya vīmaṁsāya samannāgato alaṁ kātuṁ alaṁ saṁvidhātuṁ. </span><span class="translation sujato">This mendicant is deft and tireless in a diverse spectrum of duties … </span></div><p><div class=verse-container id=an11.14:21.1><span>Ayaṁ, bhante, bhikkhu dhammakāmo hoti piyasamudāhāro abhidhamme abhivinaye uḷārapāmojjo. </span><span class="translation sujato">This mendicant loves the teachings … </span></div><p><div class=verse-container id=an11.14:22.1><span>Ayaṁ, bhante, bhikkhu āraddhavīriyo viharati …pe… thāmavā daḷhaparakkamo anikkhittadhuro kusalesu dhammesu. </span><span class="translation sujato">This mendicant is energetic … </span></div><p><div class=verse-container id=an11.14:23.1><span>Ayaṁ, bhante, bhikkhu catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī. </span><span class="translation sujato">This mendicant gets the four absorptions … </span></div><p><div class=verse-container id=an11.14:24.1><span>Ayaṁ, bhante, bhikkhu anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati. </span><span class="translation sujato">This mendicant recollects their many kinds of past lives … </span></div><p><div class=verse-container id=an11.14:25.1><span>Ayaṁ, bhante, bhikkhu dibbena cakkhunā visuddhena atikkantamānusakena …pe… yathākammūpage satte pajānāti. </span><span class="translation sujato">This mendicant has clairvoyance that is purified and surpasses the human … </span></div><p><div class=verse-container id=an11.14:26.1><span>Ayaṁ, bhante, bhikkhu āsavānaṁ khayā …pe… sacchikatvā upasampajja viharati. </span><span class="translation sujato">This mendicant has ended the defilements … </span></div><p><div class=verse-container id=an11.14:26.2><span>Yānimāni, bhante, bhagavatā saddhassa saddhāpadānāni bhāsitāni, saṁvijjanti tāni imassa bhikkhuno, ayañca bhikkhu etesu sandissatī”ti. </span><span class="translation sujato">The various evidences of faith for a faithful person that the Buddha speaks of are found in this mendicant; he does exhibit them.” </span></div><p><div class=verse-container id=an11.14:27.1><span>“Sādhu sādhu, subhūti. </span><span class="translation sujato">“Good, good, Subhūti! </span></div><p><div class=verse-container id=an11.14:27.2><span>Tena hi tvaṁ, subhūti, iminā ca saddhena bhikkhunā saddhiṁ vihareyyāsi. </span><span class="translation sujato">So, Subhūti, you should live together with this mendicant Saddha. </span></div><p><div class=verse-container id=an11.14:27.3><span>Yadā ca tvaṁ, subhūti, ākaṅkheyyāsi tathāgataṁ dassanāya, iminā saddhena bhikkhunā saddhiṁ upasaṅkameyyāsi tathāgataṁ dassanāyā”ti. </span><span class="translation sujato">And when you want to see the Realized One, you should come together with him.” </span></div><p><div class=verse-container id=an11.14:27.4><span>Catutthaṁ. </span></div><div class=flex-between><a href=/canon/en/pli/ms/sutta/an/an0011/an0011P0013.html>Previous</a><a href=/canon/en/pli/ms/sutta/an/an0011/an0011P0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>