<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0011.html> Ekādasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0011/an0011P0012.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0011/an0011P0011.html>Previous</a><a href=/canon/en/pli/ms/sutta/an/an0011/an0011P0013.html>Next</a></div><p id=an11.12:0.1><span class=root>Aṅguttara Nikāya 11.12 </span><br> <span class=sujato>Numbered Discourses 11.12 </span><br><p id=an11.12:0.2><span class=root>2. Anussativagga </span><br> <span class=sujato>2. Recollection </span><br><p id=an11.12:0.3><span class="root big-bold">Dutiyamahānāmasutta </span><br> <span class=sujato>With Mahānāma (2nd) </span><br><p id=an11.12:1.1><span class=root>Ekaṁ samayaṁ bhagavā sakkesu viharati kapilavatthusmiṁ nigrodhārāme. </span><br> <span class=sujato>At one time the Buddha was staying in the land of the Sakyans, near Kapilavatthu in the Banyan Tree Monastery. </span><br><p id=an11.12:1.2><span class=root>Tena kho pana samayena mahānāmo sakko gilānā vuṭṭhito hoti aciravuṭṭhito gelaññā. </span><br> <span class=sujato>Now at that time Mahānāma the Sakyan had recently recovered from an illness. </span><br><p id=an11.12:1.3><span class=root>Tena kho pana samayena sambahulā bhikkhū bhagavato cīvarakammaṁ karonti: </span><br> <span class=sujato>At that time several mendicants were making a robe for the Buddha … </span><br><p id=an11.12:1.4><span class=root>“niṭṭhitacīvaro bhagavā temāsaccayena cārikaṁ pakkamissatī”ti. </span><br><p id=an11.12:2.1><span class=root>Assosi kho mahānāmo sakko: </span><br> <span class=sujato>Mahānāma the Sakyan heard about this. </span><br><p id=an11.12:2.2><span class=root>“sambahulā kira bhikkhū bhagavato cīvarakammaṁ karonti: </span><br><p id=an11.12:2.3><span class=root>‘niṭṭhitacīvaro bhagavā temāsaccayena cārikaṁ pakkamissatī’”ti. </span><br><p id=an11.12:2.4><span class=root>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahānāmo sakko bhagavantaṁ etadavoca: </span><br> <span class=sujato>He went up to the Buddha, bowed, sat down to one side, and said to him: </span><br><p id=an11.12:2.5><span class=root>“sutaṁ metaṁ, bhante: </span><br> <span class=sujato>“Sir, I have heard that </span><br><p id=an11.12:2.6><span class=root>‘sambahulā kira bhikkhū bhagavato cīvarakammaṁ karonti—</span><br> <span class=sujato>several mendicants are making a robe for the Buddha, thinking that </span><br><p id=an11.12:2.7><span class=root>niṭṭhitacīvaro bhagavā temāsaccayena cārikaṁ pakkamissatī’ti. </span><br> <span class=sujato>when his robe was finished and the three months of the rains residence had passed the Buddha would set out wandering. </span><br><p id=an11.12:2.8><span class=root>Tesaṁ no, bhante, nānāvihārehi viharataṁ kenassa vihārena vihātabban”ti? </span><br> <span class=sujato>Now, we spend our life in various ways. Which of these should we practice?” </span><br><p id=an11.12:3.1><span class=root>“Sādhu sādhu, mahānāma. </span><br> <span class=sujato>“Good, good, Mahānāma! </span><br><p id=an11.12:3.2><span class=root>Etaṁ kho, mahānāma, tumhākaṁ patirūpaṁ kulaputtānaṁ yaṁ tumhe tathāgataṁ upasaṅkamitvā puccheyyātha: </span><br> <span class=sujato>It’s appropriate that gentlemen such as you come to me and ask: </span><br><p id=an11.12:3.3><span class=root>‘tesaṁ no, bhante, nānāvihārehi viharataṁ kenassa vihārena vihātabban’ti? </span><br> <span class=sujato>‘We spend our life in various ways. Which of these should we practice?’ </span><br><p id=an11.12:3.4><span class=root>Saddho kho, mahānāma, ārādhako hoti, no assaddho; </span><br> <span class=sujato>The faithful succeed, not the faithless. </span><br><p id=an11.12:3.5><span class=root>āraddhavīriyo ārādhako hoti, no kusīto; </span><br> <span class=sujato>The energetic succeed, not the lazy. </span><br><p id=an11.12:3.6><span class=root>upaṭṭhitassati ārādhako hoti, no muṭṭhassati; </span><br> <span class=sujato>The mindful succeed, not the unmindful. </span><br><p id=an11.12:3.7><span class=root>samāhito ārādhako hoti, no asamāhito; </span><br> <span class=sujato>Those with immersion succeed, not those without immersion. </span><br><p id=an11.12:3.8><span class=root>paññavā ārādhako hoti, no duppañño. </span><br> <span class=sujato>The wise succeed, not the witless. </span><br><p id=an11.12:3.9><span class=root>Imesu kho tvaṁ, mahānāma, pañcasu dhammesu patiṭṭhāya cha dhamme uttari bhāveyyāsi. </span><br> <span class=sujato>When you’re grounded on these five things, go on to develop six further things. </span><br><p id=an11.12:4.1><span class=root>Idha tvaṁ, mahānāma, tathāgataṁ anussareyyāsi: </span><br> <span class=sujato>Firstly, you should recollect the Realized One: </span><br><p id=an11.12:4.2><span class=root>‘itipi so bhagavā …pe… satthā devamanussānaṁ buddho bhagavā’ti. </span><br> <span class=sujato>‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span><br><p id=an11.12:4.3><span class=root>Yasmiṁ, mahānāma, samaye ariyasāvako tathāgataṁ anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><br> <span class=sujato>When a noble disciple recollects the Realized One their mind is not full of greed, hate, and delusion. </span><br><p id=an11.12:4.4><span class=root>ujugatamevassa tasmiṁ samaye cittaṁ hoti tathāgataṁ ārabbha. </span><br> <span class=sujato>At that time their mind is unswerving, based on the Realized One. </span><br><p id=an11.12:4.5><span class=root>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><br> <span class=sujato>A noble disciple whose mind is unswerving finds inspiration in the meaning and the teaching, and finds joy connected with the teaching. </span><br><p id=an11.12:4.6><span class=root>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span><br> <span class=sujato>When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi. </span><br><p id=an11.12:4.7><span class=root>Imaṁ kho tvaṁ, mahānāma, buddhānussatiṁ gacchantopi bhāveyyāsi, ṭhitopi bhāveyyāsi, nisinnopi bhāveyyāsi, sayānopi bhāveyyāsi, kammantaṁ adhiṭṭhahantopi bhāveyyāsi, puttasambādhasayanaṁ ajjhāvasantopi bhāveyyāsi. </span><br> <span class=sujato>You should develop this recollection of the Buddha while walking, standing, sitting, lying down, while working, and while at home with your children. </span><br><p id=an11.12:5.1><span class=root>Puna caparaṁ tvaṁ, mahānāma, dhammaṁ anussareyyāsi …pe… </span><br> <span class=sujato>Furthermore, you should recollect the teaching … </span><br><p id=an11.12:5.2><span class=root>saṅghaṁ anussareyyāsi …pe… </span><br> <span class=sujato>the Saṅgha … </span><br><p id=an11.12:5.3><span class=root>attano sīlaṁ anussareyyāsi …pe… </span><br> <span class=sujato>your own ethical conduct … </span><br><p id=an11.12:5.4><span class=root>attano cāgaṁ anussareyyāsi …pe… </span><br> <span class=sujato>your own generosity … </span><br><p id=an11.12:5.5><span class=root>devatā anussareyyāsi: </span><br> <span class=sujato>the deities … </span><br><p id=an11.12:5.6><span class=root>‘santi devā cātumahārājikā …pe… santi devā tatuttari. </span><br><p id=an11.12:5.7><span class=root>Yathārūpāya saddhāya samannāgatā tā devatā ito cutā tatthūpapannā, mayhampi tathārūpā saddhā saṁvijjati. </span><br><p id=an11.12:5.8><span class=root>Yathārūpena sīlena … </span><br><p id=an11.12:5.9><span class=root>sutena … </span><br><p id=an11.12:5.10><span class=root>cāgena … </span><br><p id=an11.12:5.11><span class=root>paññāya samannāgatā tā devatā ito cutā tatthūpapannā, mayhampi tathārūpā paññā saṁvijjatī’ti. </span><br><p id=an11.12:5.12><span class=root>Yasmiṁ, mahānāma, samaye ariyasāvako attano ca tāsañca devatānaṁ saddhañca sīlañca sutañca cāgañca paññañca anussarati, nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><br> <span class=sujato>When a noble disciple recollects the faith, ethics, learning, generosity, and wisdom of both themselves and the deities their mind is not full of greed, hate, and delusion. </span><br><p id=an11.12:5.13><span class=root>ujugatamevassa tasmiṁ samaye cittaṁ hoti devatā ārabbha. </span><br> <span class=sujato>At that time their mind is unswerving, based on the deities. </span><br><p id=an11.12:5.14><span class=root>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><br> <span class=sujato>A noble disciple whose mind is unswerving finds inspiration in the meaning and the teaching, and finds joy connected with the teaching. </span><br><p id=an11.12:5.15><span class=root>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span><br> <span class=sujato>When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi. </span><br><p id=an11.12:5.16><span class=root>Imaṁ kho tvaṁ, mahānāma, devatānussatiṁ gacchantopi bhāveyyāsi, ṭhitopi bhāveyyāsi, nisinnopi bhāveyyāsi, sayānopi bhāveyyāsi, kammantaṁ adhiṭṭhahantopi bhāveyyāsi, puttasambādhasayanaṁ ajjhāvasantopi bhāveyyāsī”ti. </span><br> <span class=sujato>You should develop this recollection of the deities while walking, standing, sitting, lying down, while working, and while at home with your children.” </span><br><p id=an11.12:5.17><span class=root>Dutiyaṁ. </span><br></main><footer class="container footer"><small><a href=/about>Contact info</a></small></footer>