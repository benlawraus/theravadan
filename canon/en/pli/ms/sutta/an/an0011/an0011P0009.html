<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0011.html> Ekādasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0011/an0011P0009.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0011/an0011P0008.html>Previous</a><a href=/canon/en/pli/ms/sutta/an/an0011/an0011P0010.html>Next</a></div><p><div class=verse-container id=an11.9:0.1><span>Aṅguttara Nikāya 11.9 </span><span class="translation sujato">Numbered Discourses 11.9 </span></div><p><div class=verse-container id=an11.9:0.2><span>1. Nissayavagga </span><span class="translation sujato">1. Dependence </span></div><p><div class=verse-container id=an11.9:0.3><span class=big-bold>Saddhasutta </span><span class="translation sujato">With Sandha </span></div><p><div class=verse-container id=an11.9:1.1><span>Ekaṁ samayaṁ bhagavā nātike viharati giñjakāvasathe. </span><span class="translation sujato">At one time the Buddha was staying at Ñātika in the brick house. </span></div><p><div class=verse-container id=an11.9:1.2><span>Atha kho āyasmā saddho yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ saddhaṁ bhagavā etadavoca: </span><span class="translation sujato">Then Venerable Sandha went up to the Buddha, bowed, and sat down to one side. The Buddha said to him: </span></div><p><div class=verse-container id=an11.9:2.1><span>“Ājānīyajhāyitaṁ kho, saddha, jhāya; </span><span class="translation sujato">“Sandha, meditate like a thoroughbred, </span></div><p><div class=verse-container id=an11.9:2.2><span>mā khaḷuṅkajhāyitaṁ. </span><span class="translation sujato">not like a wild colt. </span></div><p><div class=verse-container id=an11.9:2.3><span>Kathañca, khaḷuṅkajhāyitaṁ hoti? </span><span class="translation sujato">And how does a wild colt meditate? </span></div><p><div class=verse-container id=an11.9:2.4><span>Assakhaḷuṅko hi, saddha, doṇiyā baddho ‘yavasaṁ yavasan’ti jhāyati. </span><span class="translation sujato">A wild colt, tied up by the feeding trough, meditates: ‘Fodder, fodder!’ </span></div><p><div class=verse-container id=an11.9:2.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=an11.9:2.6><span>Na hi, saddha, assakhaḷuṅkassa doṇiyā baddhassa evaṁ hoti: </span><span class="translation sujato">Because it doesn’t occur to the wild colt tied up by the feeding trough: </span></div><p><div class=verse-container id=an11.9:2.7><span>‘kiṁ nu kho maṁ ajja assadammasārathi kāraṇaṁ kāressati, kimassāhaṁ paṭikaromī’ti. </span><span class="translation sujato">‘What task will the horse trainer have me do today? How should I respond?’ </span></div><p><div class=verse-container id=an11.9:2.8><span>So doṇiyā baddho ‘yavasaṁ yavasan’ti jhāyati. </span><span class="translation sujato">Tied up by the feeding trough they just meditate: ‘Fodder, fodder!’ </span></div><p><div class=verse-container id=an11.9:2.9><span>Evamevaṁ kho, saddha, idhekacco purisakhaḷuṅko araññagatopi rukkhamūlagatopi suññāgāragatopi kāmarāgapariyuṭṭhitena cetasā viharati kāmarāgaparetena uppannassa ca kāmarāgassa nissaraṇaṁ yathābhūtaṁ nappajānāti. </span><span class="translation sujato">In the same way, take a certain wild person who has gone to the forest, the root of a tree, or an empty hut. Their heart is overcome and mired in sensual desire, and they don’t truly understand the escape from sensual desire that has arisen. </span></div><p><div class=verse-container id=an11.9:2.10><span>So kāmarāgaṁyeva antaraṁ katvā jhāyati pajjhāyati nijjhāyati avajjhāyati, </span><span class="translation sujato">Harboring sensual desire within they meditate and concentrate and contemplate and ruminate. </span></div><p><div class=verse-container id=an11.9:2.11><span>byāpādapariyuṭṭhitena cetasā viharati … </span><span class="translation sujato">Their heart is overcome by ill will … </span></div><p><div class=verse-container id=an11.9:2.12><span>thinamiddhapariyuṭṭhitena cetasā viharati … </span><span class="translation sujato">dullness and drowsiness … </span></div><p><div class=verse-container id=an11.9:2.13><span>uddhaccakukkuccapariyuṭṭhitena cetasā viharati … </span><span class="translation sujato">restlessness and remorse … </span></div><p><div class=verse-container id=an11.9:2.14><span>vicikicchāpariyuṭṭhitena cetasā viharati vicikicchāparetena, uppannāya ca vicikicchāya nissaraṇaṁ yathābhūtaṁ nappajānāti. </span><span class="translation sujato">doubt … </span></div><p><div class=verse-container id=an11.9:2.15><span>So vicikicchaṁyeva antaraṁ katvā jhāyati pajjhāyati nijjhāyati avajjhāyati. </span><span class="translation sujato">Harboring doubt within they meditate and concentrate and contemplate and ruminate. </span></div><p><div class=verse-container id=an11.9:2.16><span>So pathavimpi nissāya jhāyati, āpampi nissāya jhāyati, tejampi nissāya jhāyati, vāyampi nissāya jhāyati, ākāsānañcāyatanampi nissāya jhāyati, viññāṇañcāyatanampi nissāya jhāyati, ākiñcaññāyatanampi nissāya jhāyati, nevasaññānāsaññāyatanampi nissāya jhāyati, idhalokampi nissāya jhāyati, paralokampi nissāya jhāyati, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya jhāyati. </span><span class="translation sujato">They meditate dependent on earth, water, fire, and air. They meditate dependent on the dimension of infinite space, infinite consciousness, nothingness, or neither perception nor non-perception. They meditate dependent on this world or the other world. They meditate dependent on what is seen, heard, thought, known, attained, sought, or explored by the mind. </span></div><p><div class=verse-container id=an11.9:2.17><span>Evaṁ kho, saddha, purisakhaḷuṅkajhāyitaṁ hoti. </span><span class="translation sujato">That’s how a wild colt meditates. </span></div><p><div class=verse-container id=an11.9:3.1><span>Kathañca, saddha, ājānīyajhāyitaṁ hoti? </span><span class="translation sujato">And how does a thoroughbred meditate? </span></div><p><div class=verse-container id=an11.9:3.2><span>Bhadro hi, saddha, assājānīyo doṇiyā baddho na ‘yavasaṁ yavasan’ti jhāyati. </span><span class="translation sujato">A fine thoroughbred, tied up by the feeding trough, doesn’t meditate: ‘Fodder, fodder!’ </span></div><p><div class=verse-container id=an11.9:3.3><span>Taṁ kissa hetu? </span><span class="translation sujato">Why is that? </span></div><p><div class=verse-container id=an11.9:3.4><span>Bhadrassa hi, saddha, assājānīyassa doṇiyā baddhassa evaṁ hoti: </span><span class="translation sujato">Because it occurs to the fine thoroughbred tied up by the feeding trough: </span></div><p><div class=verse-container id=an11.9:3.5><span>‘kiṁ nu kho maṁ ajja assadammasārathi kāraṇaṁ kāressati, kimassāhaṁ paṭikaromī’ti. </span><span class="translation sujato">‘What task will the horse trainer have me do today? How should I respond?’ </span></div><p><div class=verse-container id=an11.9:3.6><span>So doṇiyā baddho na ‘yavasaṁ yavasan’ti jhāyati. </span><span class="translation sujato">Tied up by the feeding trough they don’t meditate: ‘Fodder, fodder!’ </span></div><p><div class=verse-container id=an11.9:3.7><span>Bhadro hi, saddha, assājānīyo yathā iṇaṁ yathā bandhaṁ yathā jāniṁ yathā kaliṁ evaṁ patodassa ajjhoharaṇaṁ samanupassati. </span><span class="translation sujato">For that fine thoroughbred regards the use of the goad as a debt, a bond, a loss, a misfortune. </span></div><p><div class=verse-container id=an11.9:3.8><span>Evamevaṁ kho, saddha, bhadro purisājānīyo araññagatopi rukkhamūlagatopi suññāgāragatopi na kāmarāgapariyuṭṭhitena cetasā viharati na kāmarāgaparetena, uppannassa ca kāmarāgassa nissaraṇaṁ yathābhūtaṁ pajānāti, </span><span class="translation sujato">In the same way, take a certain fine thoroughbred person who has gone to the forest, the root of a tree, or an empty hut. Their heart is not overcome and mired in sensual desire, and they truly understand the escape from sensual desire that has arisen. </span></div><p><div class=verse-container id=an11.9:3.9><span>na byāpādapariyuṭṭhitena cetasā viharati … </span><span class="translation sujato">Their heart is not overcome by ill will … </span></div><p><div class=verse-container id=an11.9:3.10><span>na thinamiddhapariyuṭṭhitena cetasā viharati … </span><span class="translation sujato">dullness and drowsiness … </span></div><p><div class=verse-container id=an11.9:3.11><span>na uddhaccakukkuccapariyuṭṭhitena cetasā viharati … </span><span class="translation sujato">restlessness and remorse … </span></div><p><div class=verse-container id=an11.9:3.12><span>na vicikicchāpariyuṭṭhitena cetasā viharati na vicikicchāparetena, uppannāya ca vicikicchāya nissaraṇaṁ yathābhūtaṁ pajānāti. </span><span class="translation sujato">doubt … </span></div><p><div class=verse-container id=an11.9:3.13><span>So neva pathaviṁ nissāya jhāyati, na āpaṁ nissāya jhāyati, na tejaṁ nissāya jhāyati, na vāyaṁ nissāya jhāyati, na ākāsānañcāyatanaṁ nissāya jhāyati, na viññāṇañcāyatanaṁ nissāya jhāyati, na ākiñcaññāyatanaṁ nissāya jhāyati, na nevasaññānāsaññāyatanaṁ nissāya jhāyati, na idhalokaṁ nissāya jhāyati, na paralokaṁ nissāya jhāyati, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya na jhāyati; </span><span class="translation sujato">They don’t meditate dependent on earth, water, fire, and air. They don’t meditate dependent on the dimension of infinite space, infinite consciousness, nothingness, or neither perception nor non-perception. They don’t meditate dependent on this world or the other world. They don’t meditate dependent on what is seen, heard, thought, known, attained, sought, or explored by the mind. </span></div><p><div class=verse-container id=an11.9:3.14><span>jhāyati ca pana. </span><span class="translation sujato">Yet they do meditate. </span></div><p><div class=verse-container id=an11.9:3.15><span>Evaṁ jhāyiñca pana, saddha, bhadraṁ purisājānīyaṁ saindā devā sabrahmakā sapajāpatikā ārakāva namassanti: </span><span class="translation sujato">When a fine thoroughbred meditates like this, the gods together with Indra, the Divinity, and the Progenitor worship them from afar: </span></div><p><div class=verse-container id=an11.9:4.1><span>‘Namo te purisājañña, </span><span class="translation sujato">‘Homage to you, O thoroughbred! </span></div><p><div class=verse-container id=an11.9:4.2><span>namo te purisuttama; </span><span class="translation sujato">Homage to you, supreme among men! </span></div><p><div class=verse-container id=an11.9:4.3><span>Yassa te nābhijānāma, </span><span class="translation sujato">We don’t understand </span></div><p><div class=verse-container id=an11.9:4.4><span>yampi nissāya jhāyasī’”ti. </span><span class="translation sujato">the basis of your absorption.’” </span></div><p><div class=verse-container id=an11.9:5.1><span>Evaṁ vutte, āyasmā saddho bhagavantaṁ etadavoca: </span><span class="translation sujato">When he said this, Venerable Sandha asked the Buddha, </span></div><p><div class=verse-container id=an11.9:5.2><span>“kathaṁ jhāyī pana, bhante, bhadro purisājānīyo neva pathaviṁ nissāya jhāyati, na āpaṁ nissāya jhāyati, na tejaṁ nissāya jhāyati, na vāyaṁ nissāya jhāyati, na ākāsānañcāyatanaṁ nissāya jhāyati, na viññāṇañcāyatanaṁ nissāya jhāyati, na ākiñcaññāyatanaṁ nissāya jhāyati, na nevasaññānāsaññāyatanaṁ nissāya jhāyati, na idhalokaṁ nissāya jhāyati, na paralokaṁ nissāya jhāyati, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya na jhāyati; </span><span class="translation sujato">“But sir, how does that fine thoroughbred meditate?” </span></div><p><div class=verse-container id=an11.9:5.3><span>jhāyati ca pana? </span></div><p><div class=verse-container id=an11.9:5.4><span>Kathaṁ jhāyiñca pana, bhante, bhadraṁ purisājānīyaṁ saindā devā sabrahmakā sapajāpatikā ārakāva namassanti: </span></div><p><div class=verse-container id=an11.9:6.1><span>‘Namo te purisājañña, </span></div><p><div class=verse-container id=an11.9:6.2><span>namo te purisuttama; </span></div><p><div class=verse-container id=an11.9:6.3><span>Yassa te nābhijānāma, </span></div><p><div class=verse-container id=an11.9:6.4><span>yampi nissāya jhāyasī’”ti. </span></div><p><div class=verse-container id=an11.9:7.1><span>“Idha, saddha, bhadrassa purisājānīyassa pathaviyaṁ pathavisaññā vibhūtā hoti, āpasmiṁ āposaññā vibhūtā hoti, tejasmiṁ tejosaññā vibhūtā hoti, vāyasmiṁ vāyosaññā vibhūtā hoti, ākāsānañcāyatane ākāsānañcāyatanasaññā vibhūtā hoti, viññāṇañcāyatane viññāṇañcāyatanasaññā vibhūtā hoti, ākiñcaññāyatane ākiñcaññāyatanasaññā vibhūtā hoti, nevasaññānāsaññāyatane nevasaññānāsaññāyatanasaññā vibhūtā hoti, idhaloke idhalokasaññā vibhūtā hoti, paraloke paralokasaññā vibhūtā hoti, yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tatrāpi saññā vibhūtā hoti. </span><span class="translation sujato">“Sandha, for a fine thoroughbred person, the perception of earth has vanished in relation to earth. The perception of water … fire … air has vanished in relation to air. The perception of the dimension of infinite space has vanished in relation to the dimension of infinite space. The perception of the dimension of infinite consciousness … nothingness … neither perception nor non-perception has vanished in relation to the dimension of neither perception nor non-perception. The perception of this world has vanished in relation to this world. The perception of the other world has vanished in relation to the other world. And the perception of what is seen, heard, thought, known, attained, sought, or explored by the mind has vanished. </span></div><p><div class=verse-container id=an11.9:7.2><span>Evaṁ jhāyī kho, saddha, bhadro purisājānīyo neva pathaviṁ nissāya jhāyati …pe… </span><span class="translation sujato">That’s how that fine thoroughbred person doesn’t meditate dependent on earth, water, fire, and air. They don’t meditate dependent on the dimension of infinite space, infinite consciousness, nothingness, or neither perception nor non-perception. They don’t meditate dependent on this world or the other world. </span></div><p><div class=verse-container id=an11.9:7.3><span>yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā, tampi nissāya na jhāyati; </span><span class="translation sujato">They don’t meditate dependent on what is seen, heard, thought, known, attained, sought, or explored by the mind. </span></div><p><div class=verse-container id=an11.9:7.4><span>jhāyati ca pana. </span><span class="translation sujato">Yet they do meditate. </span></div><p><div class=verse-container id=an11.9:7.5><span>Evaṁ jhāyiñca pana, saddha, bhadraṁ purisājānīyaṁ saindā devā sabrahmakā sapajāpatikā ārakāva namassanti: </span><span class="translation sujato">When a fine thoroughbred person meditates like this, the gods together with Indra, the Divinity, and the Progenitor worship them from afar: </span></div><p><div class=verse-container id=an11.9:8.1><span>‘Namo te purisājañña, </span><span class="translation sujato">‘Homage to you, O thoroughbred! </span></div><p><div class=verse-container id=an11.9:8.2><span>namo te purisuttama; </span><span class="translation sujato">Homage to you, supreme among men! </span></div><p><div class=verse-container id=an11.9:8.3><span>Yassa te nābhijānāma, </span><span class="translation sujato">We don’t understand </span></div><p><div class=verse-container id=an11.9:8.4><span>yampi nissāya jhāyasī’”ti. </span><span class="translation sujato">the basis of your absorption.’” </span></div><p><div class=verse-container id=an11.9:8.5><span>Navamaṁ. </span></div><div class=flex-between><a href=/canon/en/pli/ms/sutta/an/an0011/an0011P0008.html>Previous</a><a href=/canon/en/pli/ms/sutta/an/an0011/an0011P0010.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>