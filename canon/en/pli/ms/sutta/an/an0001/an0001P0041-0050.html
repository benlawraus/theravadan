<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0001.html> Ekakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0001/an0001P0041-0050.html>Deutsch</a> , <a href=/canon/fr/pli/ms/sutta/an/an0001/an0001P0041-0050.html>Français</a> , <a href=/canon/jpn/pli/ms/sutta/an/an0001/an0001P0041-0050.html>日本語</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0001/an0001P0031-0040.html>Previous</a><a href=/canon/en/pli/ms/sutta/an/an0001/an0001P0051-0060.html>Next</a></div><p id=an1.41:0.1><span class=root>Aṅguttara Nikāya 1 </span><br> <span class=sujato>Numbered Discourses 1.41–50 </span><br><p id=an1.41:0.2><span class=root>5. Paṇihitaacchavagga </span><br> <span class=sujato>The Chapter on a Spike </span><br><p id=an1.41:1.0><span class="root big-bold">41 </span><br><p id=an1.41:1.1><span class=root>“Seyyathāpi, bhikkhave, sālisūkaṁ vā yavasūkaṁ vā micchāpaṇihitaṁ hatthena vā pādena vā akkantaṁ hatthaṁ vā pādaṁ vā bhecchati lohitaṁ vā uppādessatīti netaṁ ṭhānaṁ vijjati. </span><br> <span class=sujato>“Mendicants, suppose a spike of rice or barley was pointing the wrong way. If you trod on it with hand or foot, it is impossible for it to break the skin and produce blood. </span><br><p id=an1.41:1.2><span class=root>Taṁ kissa hetu? </span><br> <span class=sujato>Why is that? </span><br><p id=an1.41:1.3><span class=root>Micchāpaṇihitattā, bhikkhave, sūkassa. </span><br> <span class=sujato>Because the spike is pointing the wrong way. </span><br><p id=an1.41:1.4><span class=root>Evamevaṁ kho, bhikkhave, so vata bhikkhu micchāpaṇihitena cittena avijjaṁ bhecchati, vijjaṁ uppādessati, nibbānaṁ sacchikarissatīti netaṁ ṭhānaṁ vijjati. </span><br> <span class=sujato>In the same way, it is quite impossible for a mendicant whose mind is pointing the wrong way to break ignorance, produce knowledge, and realize extinguishment. </span><br><p id=an1.41:1.5><span class=root>Taṁ kissa hetu? </span><br> <span class=sujato>Why is that? </span><br><p id=an1.41:1.6><span class=root>Micchāpaṇihitattā, bhikkhave, cittassā”ti. </span><br> <span class=sujato>Because their mind is pointing the wrong way.” </span><br><p id=an1.41:1.7><span class=root>Paṭhamaṁ. </span><br><p id=an1.42:1.0><span class=root>42 </span><br><p id=an1.42:1.1><span class=root>“Seyyathāpi, bhikkhave, sālisūkaṁ vā yavasūkaṁ vā sammāpaṇihitaṁ hatthena vā pādena vā akkantaṁ hatthaṁ vā pādaṁ vā bhecchati lohitaṁ vā uppādessatīti ṭhānametaṁ vijjati. </span><br> <span class=sujato>“Mendicants, suppose a spike of rice or barley was pointing the right way. If you trod on it with hand or foot, it’s possible it may break the skin and produce blood. </span><br><p id=an1.42:1.2><span class=root>Taṁ kissa hetu? </span><br> <span class=sujato>Why is that? </span><br><p id=an1.42:1.3><span class=root>Sammāpaṇihitattā, bhikkhave, sūkassa. </span><br> <span class=sujato>Because the spike is pointing the right way. </span><br><p id=an1.42:1.4><span class=root>Evamevaṁ kho, bhikkhave, so vata bhikkhu sammāpaṇihitena cittena avijjaṁ bhecchati, vijjaṁ uppādessati, nibbānaṁ sacchikarissatīti ṭhānametaṁ vijjati. </span><br> <span class=sujato>In the same way, it is quite possible for a mendicant whose mind is pointing the right way to break ignorance, produce knowledge, and realize extinguishment. </span><br><p id=an1.42:1.5><span class=root>Taṁ kissa hetu? </span><br> <span class=sujato>Why is that? </span><br><p id=an1.42:1.6><span class=root>Sammāpaṇihitattā, bhikkhave, cittassā”ti. </span><br> <span class=sujato>Because the mind is pointing the right way.” </span><br><p id=an1.42:1.7><span class=root>Dutiyaṁ. </span><br><p id=an1.43:1.0><span class=root>43 </span><br><p id=an1.43:1.1><span class=root>“Idhāhaṁ, bhikkhave, ekaccaṁ puggalaṁ paduṭṭhacittaṁ evaṁ cetasā ceto paricca pajānāmi: </span><br> <span class=sujato>“Mendicants, when I’ve comprehended the mind of a person whose mind is corrupted, I understand: </span><br><p id=an1.43:1.2><span class=root>‘imamhi ce ayaṁ samaye puggalo kālaṁ kareyya, yathābhataṁ nikkhitto evaṁ niraye’. </span><br> <span class=sujato>‘If this person were to die right now, they would be cast down to hell.’ </span><br><p id=an1.43:1.3><span class=root>Taṁ kissa hetu? </span><br> <span class=sujato>Why is that? </span><br><p id=an1.43:1.4><span class=root>Cittaṁ hissa, bhikkhave, paduṭṭhaṁ. </span><br> <span class=sujato>Because their mind is corrupted. </span><br><p id=an1.43:1.5><span class=root>Cetopadosahetu pana, bhikkhave, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti. </span><br> <span class=sujato>Corruption of mind is the reason why some sentient beings, when their body breaks up, after death, are reborn in a place of loss, a bad place, the underworld, hell.” </span><br><p id=an1.43:1.6><span class=root>Tatiyaṁ. </span><br><p id=an1.44:1.0><span class=root>44 </span><br><p id=an1.44:1.1><span class=root>“Idhāhaṁ, bhikkhave, ekaccaṁ puggalaṁ pasannacittaṁ evaṁ cetasā ceto paricca pajānāmi: </span><br> <span class=sujato>“Mendicants, when I’ve comprehended the mind of a person whose mind is pure, I understand: </span><br><p id=an1.44:1.2><span class=root>‘imamhi ce ayaṁ samaye puggalo kālaṁ kareyya, yathābhataṁ nikkhitto evaṁ sagge’. </span><br> <span class=sujato>‘If this person were to die right now, they would be raised up to heaven.’ </span><br><p id=an1.44:1.3><span class=root>Taṁ kissa hetu? </span><br> <span class=sujato>Why is that? </span><br><p id=an1.44:1.4><span class=root>Cittaṁ hissa, bhikkhave, pasannaṁ. </span><br> <span class=sujato>Because their mind is pure. </span><br><p id=an1.44:1.5><span class=root>Cetopasādahetu pana, bhikkhave, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti. </span><br> <span class=sujato>Purity of mind is the reason why some sentient beings, when their body breaks up, after death, are reborn in a good place, a heavenly realm.” </span><br><p id=an1.44:1.6><span class=root>Catutthaṁ. </span><br><p id=an1.45:1.0><span class=root>45 </span><br><p id=an1.45:1.1><span class=root>“Seyyathāpi, bhikkhave, udakarahado āvilo luḷito kalalībhūto tattha cakkhumā puriso tīre ṭhito na passeyya sippisambukampi sakkharakaṭhalampi macchagumbampi carantampi tiṭṭhantampi. </span><br> <span class=sujato>“Suppose, mendicants, there was a lake that was cloudy, murky, and muddy. A person with clear eyes standing on the bank would not see the clams and mussels, and pebbles and gravel, and schools of fish swimming about or staying still. </span><br><p id=an1.45:1.2><span class=root>Taṁ kissa hetu? </span><br> <span class=sujato>Why is that? </span><br><p id=an1.45:1.3><span class=root>Āvilattā, bhikkhave, udakassa. </span><br> <span class=sujato>Because the water is clouded. </span><br><p id=an1.45:1.4><span class=root>Evamevaṁ kho, bhikkhave, so vata bhikkhu āvilena cittena attatthaṁ vā ñassati paratthaṁ vā ñassati ubhayatthaṁ vā ñassati uttariṁ vā manussadhammā alamariyañāṇadassanavisesaṁ sacchikarissatīti netaṁ ṭhānaṁ vijjati. </span><br> <span class=sujato>In the same way, that a mendicant whose mind is clouded would know what’s for their own good, the good of another, or the good of both; or that they would realize any superhuman distinction in knowledge and vision worthy of the noble ones: this is quite impossible. </span><br><p id=an1.45:1.5><span class=root>Taṁ kissa hetu? </span><br> <span class=sujato>Why is that? </span><br><p id=an1.45:1.6><span class=root>Āvilattā, bhikkhave, cittassā”ti. </span><br> <span class=sujato>Because their mind is clouded.” </span><br><p id=an1.45:1.7><span class=root>Pañcamaṁ. </span><br><p id=an1.46:1.0><span class=root>46 </span><br><p id=an1.46:1.1><span class=root>“Seyyathāpi, bhikkhave, udakarahado accho vippasanno anāvilo tattha cakkhumā puriso tīre ṭhito passeyya sippisambukampi sakkharakaṭhalampi macchagumbampi carantampi tiṭṭhantampi. </span><br> <span class=sujato>“Suppose, mendicants, there was a lake that was transparent, clear, and unclouded. A person with clear eyes standing on the bank would see the clams and mussels, and pebbles and gravel, and schools of fish swimming about or staying still. </span><br><p id=an1.46:1.2><span class=root>Taṁ kissa hetu? </span><br> <span class=sujato>Why is that? </span><br><p id=an1.46:1.3><span class=root>Anāvilattā, bhikkhave, udakassa. </span><br> <span class=sujato>Because the water is unclouded. </span><br><p id=an1.46:1.4><span class=root>Evamevaṁ kho, bhikkhave, so vata bhikkhu anāvilena cittena attatthaṁ vā ñassati paratthaṁ vā ñassati ubhayatthaṁ vā ñassati uttariṁ vā manussadhammā alamariyañāṇadassanavisesaṁ sacchikarissatīti ṭhānametaṁ vijjati. </span><br> <span class=sujato>In the same way, that a mendicant whose mind is not clouded would know what’s for their own good, the good of another, or the good of both; or that they would realize any superhuman distinction in knowledge and vision worthy of the noble ones: this is quite possible. </span><br><p id=an1.46:1.5><span class=root>Taṁ kissa hetu? </span><br> <span class=sujato>Why is that? </span><br><p id=an1.46:1.6><span class=root>Anāvilattā, bhikkhave, cittassā”ti. </span><br> <span class=sujato>Because their mind is unclouded.” </span><br><p id=an1.46:1.7><span class=root>Chaṭṭhaṁ. </span><br><p id=an1.47:1.0><span class=root>47 </span><br><p id=an1.47:1.1><span class=root>“Seyyathāpi, bhikkhave, yāni kānici rukkhajātānaṁ phandano tesaṁ aggamakkhāyati yadidaṁ mudutāya ceva kammaññatāya ca. </span><br> <span class=sujato>“Just as, mendicants, the boxwood is said to be the best kind of tree in terms of its pliability and workability, </span><br><p id=an1.47:1.2><span class=root>Evamevaṁ kho ahaṁ, bhikkhave, nāññaṁ ekadhammampi samanupassāmi yaṁ evaṁ bhāvitaṁ bahulīkataṁ mudu ca hoti kammaññañca yathayidaṁ cittaṁ. </span><br> <span class=sujato>so too, I do not see a single thing that’s as pliable and workable as the mind, when it is developed and cultivated. </span><br><p id=an1.47:1.3><span class=root>Cittaṁ, bhikkhave, bhāvitaṁ bahulīkataṁ mudu ca hoti kammaññañca hotī”ti. </span><br> <span class=sujato>A mind that is developed and cultivated is pliable and workable.” </span><br><p id=an1.47:1.4><span class=root>Sattamaṁ. </span><br><p id=an1.48:1.0><span class=root>48 </span><br><p id=an1.48:1.1><span class=root>“Nāhaṁ, bhikkhave, aññaṁ ekadhammampi samanupassāmi yaṁ evaṁ lahuparivattaṁ yathayidaṁ cittaṁ. </span><br> <span class=sujato>“Mendicants, I do not see a single thing that’s as quick to change as the mind. </span><br><p id=an1.48:1.2><span class=root>Yāvañcidaṁ, bhikkhave, upamāpi na sukarā yāva lahuparivattaṁ cittan”ti. </span><br> <span class=sujato>So much so that it’s not easy to give a simile for how quickly the mind changes.” </span><br><p id=an1.48:1.3><span class=root>Aṭṭhamaṁ. </span><br><p id=an1.49:1.0><span class=root>49 </span><br><p id=an1.49:1.1><span class=root>“Pabhassaramidaṁ, bhikkhave, cittaṁ. </span><br> <span class=sujato>“This mind, mendicants, is radiant. </span><br><p id=an1.49:1.2><span class=root>Tañca kho āgantukehi upakkilesehi upakkiliṭṭhan”ti. </span><br> <span class=sujato>But it’s corrupted by passing corruptions.” </span><br><p id=an1.49:1.3><span class=root>Navamaṁ. </span><br><p id=an1.50:1.0><span class=root>50 </span><br><p id=an1.50:1.1><span class=root>“Pabhassaramidaṁ, bhikkhave, cittaṁ. </span><br> <span class=sujato>“This mind, mendicants, is radiant. </span><br><p id=an1.50:1.2><span class=root>Tañca kho āgantukehi upakkilesehi vippamuttan”ti. </span><br> <span class=sujato>And it is freed from passing corruptions.” </span><br><p id=an1.50:1.3><span class=root>Dasamaṁ. </span><br><p id=an1.50:1.4><span class=root>Paṇihitaacchavaggo pañcamo. </span><br></main><footer class="container footer"><small><a href=/about/>Contact info</a></small></footer>