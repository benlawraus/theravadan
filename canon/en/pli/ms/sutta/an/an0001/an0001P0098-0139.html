<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0001.html> Ekakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0001/an0001P0098-0139.html>Deutsch</a> , <a href=/canon/fr/pli/ms/sutta/an/an0001/an0001P0098-0139.html>Français</a> , <a href=/canon/jpn/pli/ms/sutta/an/an0001/an0001P0098-0139.html>日本語</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0001/an0001P0082-0097.html>Previous</a><a href=/canon/en/pli/ms/sutta/an/an0001/an0001P0140-0149.html>Next</a></div><p><div class=verse-container id=an1.98:0.1><span>Aṅguttara Nikāya 1 </span><span class="translation sujato">Numbered Discourses 1.98–139 </span></div><p><div class=verse-container id=an1.98:0.2><span>10. Dutiyapamādādivagga </span><span class="translation sujato">The Chapter on Negligence </span></div><p><div class=verse-container id=an1.98:1.0><span class=big-bold>98 </span></div><p><div class=verse-container id=an1.98:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, pamādo. </span><span class="translation sujato">“Taking into account interior factors, mendicants, I do not see a single one that is so very harmful as negligence. </span></div><p><div class=verse-container id=an1.98:1.2><span>Pamādo, bhikkhave, mahato anatthāya saṁvattatī”ti. </span><span class="translation sujato">Negligence is very harmful.” </span></div><p><div class=verse-container id=an1.98:1.3><span>Paṭhamaṁ. </span></div><p><div class=verse-container id=an1.99:1.0><span>99 </span></div><p><div class=verse-container id=an1.99:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, appamādo. </span><span class="translation sujato">“Taking into account interior factors, mendicants, I do not see a single one that is so very beneficial as diligence. </span></div><p><div class=verse-container id=an1.99:1.2><span>Appamādo, bhikkhave, mahato atthāya saṁvattatī”ti. </span><span class="translation sujato">Diligence is very beneficial.” </span></div><p><div class=verse-container id=an1.99:1.3><span>Dutiyaṁ. </span></div><p><div class=verse-container id=an1.100:1.0><span>100 </span></div><p><div class=verse-container id=an1.100:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, kosajjaṁ. </span><span class="translation sujato">“Taking into account interior factors, mendicants, I do not see a single one that is so very harmful as laziness. </span></div><p><div class=verse-container id=an1.100:1.2><span>Kosajjaṁ, bhikkhave, mahato anatthāya saṁvattatī”ti. </span><span class="translation sujato">Laziness is very harmful.” </span></div><p><div class=verse-container id=an1.100:1.3><span>Tatiyaṁ. </span></div><p><div class=verse-container id=an1.101:1.0><span>101 </span></div><p><div class=verse-container id=an1.101:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, vīriyārambho. </span><span class="translation sujato">“Taking into account interior factors, mendicants, I do not see a single one that is so very beneficial as arousing energy. </span></div><p><div class=verse-container id=an1.101:1.2><span>Vīriyārambho, bhikkhave, mahato atthāya saṁvattatī”ti. </span><span class="translation sujato">Arousing energy is very beneficial.” </span></div><p><div class=verse-container id=an1.101:1.3><span>Catutthaṁ. </span></div><p><div class=verse-container id=an1.102-109:1.0><span>102–109 </span></div><p><div class=verse-container id=an1.102-109:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, mahicchatā …pe… appicchatā … asantuṭṭhitā … santuṭṭhitā … ayonisomanasikāro … yonisomanasikāro … asampajaññaṁ … sampajaññaṁ … dvādasamaṁ. </span><span class="translation sujato">“Taking into account interior factors, mendicants, I do not see a single one that is so very harmful as having many wishes … having few wishes … lack of contentment … contentment … irrational application of mind … rational application of mind … lack of situational awareness … situational awareness …” </span></div><p><div class=verse-container id=an1.110:1.0><span>110 </span></div><p><div class=verse-container id=an1.110:1.1><span>“Bāhiraṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, pāpamittatā. </span><span class="translation sujato">“Taking into account exterior factors, mendicants, I do not see a single one that is so very harmful as bad friends. </span></div><p><div class=verse-container id=an1.110:1.2><span>Pāpamittatā, bhikkhave, mahato anatthāya saṁvattatī”ti. </span><span class="translation sujato">Bad friends are very harmful.” </span></div><p><div class=verse-container id=an1.110:1.3><span>Terasamaṁ. </span></div><p><div class=verse-container id=an1.111:1.0><span>111 </span></div><p><div class=verse-container id=an1.111:1.1><span>“Bāhiraṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, kalyāṇamittatā. </span><span class="translation sujato">“Taking into account exterior factors, mendicants, I do not see a single one that is so very beneficial as good friends. </span></div><p><div class=verse-container id=an1.111:1.2><span>Kalyāṇamittatā, bhikkhave, mahato atthāya saṁvattatī”ti. </span><span class="translation sujato">Good friends are very beneficial.” </span></div><p><div class=verse-container id=an1.111:1.3><span>Cuddasamaṁ. </span></div><p><div class=verse-container id=an1.112:1.0><span>112 </span></div><p><div class=verse-container id=an1.112:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, anuyogo akusalānaṁ dhammānaṁ, ananuyogo kusalānaṁ dhammānaṁ. </span><span class="translation sujato">“Taking into account interior factors, mendicants, I do not see a single one that is so very harmful as pursuing bad habits and not good habits. </span></div><p><div class=verse-container id=an1.112:1.2><span>Anuyogo, bhikkhave, akusalānaṁ dhammānaṁ, ananuyogo kusalānaṁ dhammānaṁ mahato anatthāya saṁvattatī”ti. </span><span class="translation sujato">Pursuing bad habits and not good habits is very harmful.” </span></div><p><div class=verse-container id=an1.112:1.3><span>Pannarasamaṁ. </span></div><p><div class=verse-container id=an1.113:1.0><span>113 </span></div><p><div class=verse-container id=an1.113:1.1><span>“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, anuyogo kusalānaṁ dhammānaṁ, ananuyogo akusalānaṁ dhammānaṁ. </span><span class="translation sujato">“Taking into account interior factors, mendicants, I do not see a single one that is so very beneficial as pursuing good habits and not bad habits. </span></div><p><div class=verse-container id=an1.113:1.2><span>Anuyogo, bhikkhave, kusalānaṁ dhammānaṁ, ananuyogo akusalānaṁ dhammānaṁ mahato atthāya saṁvattatī”ti. </span><span class="translation sujato">Pursuing good habits and not bad habits is very beneficial.” </span></div><p><div class=verse-container id=an1.113:1.3><span>Soḷasamaṁ. </span></div><p><div class=verse-container id=an1.114:1.0><span>114 </span></div><p><div class=verse-container id=an1.114:1.1><span>“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa sammosāya antaradhānāya saṁvattati yathayidaṁ, bhikkhave, pamādo. </span><span class="translation sujato">“Mendicants, I do not see a single thing that leads to the decline and disappearance of the true teaching like negligence. </span></div><p><div class=verse-container id=an1.114:1.2><span>Pamādo, bhikkhave, saddhammassa sammosāya antaradhānāya saṁvattatī”ti. </span><span class="translation sujato">Negligence leads to the decline and disappearance of the true teaching.” </span></div><p><div class=verse-container id=an1.114:1.3><span>Sattarasamaṁ. </span></div><p><div class=verse-container id=an1.115:1.0><span>115 </span></div><p><div class=verse-container id=an1.115:1.1><span>“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa ṭhitiyā asammosāya anantaradhānāya saṁvattati yathayidaṁ, bhikkhave, appamādo. </span><span class="translation sujato">“Mendicants, I do not see a single thing that leads to the continuation, persistence, and enduring of the true teaching like diligence. </span></div><p><div class=verse-container id=an1.115:1.2><span>Appamādo, bhikkhave, saddhammassa ṭhitiyā asammosāya anantaradhānāya saṁvattatī”ti. </span><span class="translation sujato">Diligence leads to the continuation, persistence, and enduring of the true teaching.” </span></div><p><div class=verse-container id=an1.115:1.3><span>Aṭṭhārasamaṁ. </span></div><p><div class=verse-container id=an1.116:1.0><span>116 </span></div><p><div class=verse-container id=an1.116:1.1><span>“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa sammosāya antaradhānāya saṁvattati yathayidaṁ, bhikkhave, kosajjaṁ. </span><span class="translation sujato">“Mendicants, I do not see a single thing that leads to the decline and disappearance of the true teaching like laziness. </span></div><p><div class=verse-container id=an1.116:1.2><span>Kosajjaṁ, bhikkhave, saddhammassa sammosāya antaradhānāya saṁvattatī”ti. </span><span class="translation sujato">Laziness leads to the decline and disappearance of the true teaching.” </span></div><p><div class=verse-container id=an1.116:1.3><span>Ekūnavīsatimaṁ. </span></div><p><div class=verse-container id=an1.117:1.0><span>117 </span></div><p><div class=verse-container id=an1.117:1.1><span>“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa ṭhitiyā asammosāya anantaradhānāya saṁvattati yathayidaṁ, bhikkhave, vīriyārambho. </span><span class="translation sujato">“Mendicants, I do not see a single thing that leads to the continuation, persistence, and enduring of the true teaching like arousing energy. </span></div><p><div class=verse-container id=an1.117:1.2><span>Vīriyārambho, bhikkhave, saddhammassa ṭhitiyā asammosāya anantaradhānāya saṁvattatī”ti. </span><span class="translation sujato">Arousing energy leads to the continuation, persistence, and enduring of the true teaching.” </span></div><p><div class=verse-container id=an1.117:1.3><span>Vīsatimaṁ. </span></div><p><div class=verse-container id=an1.118-128:1.0><span>118–128 </span></div><p><div class=verse-container id=an1.118-128:1.1><span>“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa sammosāya antaradhānāya saṁvattati yathayidaṁ, bhikkhave, mahicchatā …pe… appicchatā … asantuṭṭhitā … santuṭṭhitā … ayonisomanasikāro … yonisomanasikāro … asampajaññaṁ … sampajaññaṁ … pāpamittatā … kalyāṇamittatā … anuyogo akusalānaṁ dhammānaṁ, ananuyogo kusalānaṁ dhammānaṁ. </span><span class="translation sujato">“Mendicants, I do not see a single thing that leads to the decline and disappearance of the true teaching like having many wishes … having few wishes … lack of contentment … contentment … irrational application of mind … rational application of mind … lack of situational awareness … situational awareness … bad friends … good friends … pursuing bad habits and not good habits. </span></div><p><div class=verse-container id=an1.118-128:1.2><span>Anuyogo, bhikkhave, akusalānaṁ dhammānaṁ, ananuyogo kusalānaṁ dhammānaṁ saddhammassa sammosāya antaradhānāya saṁvattatī”ti. </span><span class="translation sujato">Pursuing bad habits and not good habits leads to the decline and disappearance of the true teaching.” </span></div><p><div class=verse-container id=an1.118-128:1.3><span>Ekattiṁsatimaṁ. </span></div><p><div class=verse-container id=an1.129:1.0><span>129 </span></div><p><div class=verse-container id=an1.129:1.1><span>“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa ṭhitiyā asammosāya anantaradhānāya saṁvattati yathayidaṁ, bhikkhave, anuyogo kusalānaṁ dhammānaṁ, ananuyogo akusalānaṁ dhammānaṁ. </span><span class="translation sujato">“Mendicants, I do not see a single thing that leads to the continuation, persistence, and enduring of the true teaching like pursuing good habits and not bad habits. </span></div><p><div class=verse-container id=an1.129:1.2><span>Anuyogo, bhikkhave, kusalānaṁ dhammānaṁ, ananuyogo akusalānaṁ dhammānaṁ saddhammassa ṭhitiyā asammosāya anantaradhānāya saṁvattatī”ti. </span><span class="translation sujato">Pursuing good habits and not bad habits leads to the continuation, persistence, and enduring of the true teaching” </span></div><p><div class=verse-container id=an1.129:1.3><span>Bāttiṁsatimaṁ. </span></div><p><div class=verse-container id=an1.129:1.4><span>Catukkoṭikaṁ niṭṭhitaṁ. </span></div><p><div class=verse-container id=an1.130:1.0><span>130 </span></div><p><div class=verse-container id=an1.130:1.1><span>“Ye te, bhikkhave, bhikkhū adhammaṁ dhammoti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ. </span><span class="translation sujato">“Mendicants, those mendicants who explain what is not the teaching as the teaching are acting for the detriment and suffering of the people, against the people, for the harm, detriment, and suffering of gods and humans. </span></div><p><div class=verse-container id=an1.130:1.2><span>Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti. </span><span class="translation sujato">They create much wickedness and make the true teaching disappear.” </span></div><p><div class=verse-container id=an1.130:1.3><span>Tettiṁsatimaṁ. </span></div><p><div class=verse-container id=an1.131:1.0><span>131 </span></div><p><div class=verse-container id=an1.131:1.1><span>“Ye te, bhikkhave, bhikkhū dhammaṁ adhammoti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ. </span><span class="translation sujato">“Mendicants, those mendicants who explain what is the teaching as not the teaching are acting for the detriment and suffering of the people, against the people, for the harm, detriment, and suffering of gods and humans. </span></div><p><div class=verse-container id=an1.131:1.2><span>Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti. </span><span class="translation sujato">They create much wickedness and make the true teaching disappear.” </span></div><p><div class=verse-container id=an1.131:1.3><span>Catuttiṁsatimaṁ. </span></div><p><div class=verse-container id=an1.132-139:1.0><span>132–139 </span></div><p><div class=verse-container id=an1.132-139:1.1><span>“Ye te, bhikkhave, bhikkhū avinayaṁ vinayoti dīpenti …pe… vinayaṁ avinayoti dīpenti …pe… abhāsitaṁ alapitaṁ tathāgatena bhāsitaṁ lapitaṁ tathāgatenāti dīpenti …pe… bhāsitaṁ lapitaṁ tathāgatena abhāsitaṁ alapitaṁ tathāgatenāti dīpenti …pe… anāciṇṇaṁ tathāgatena āciṇṇaṁ tathāgatenāti dīpenti …pe… āciṇṇaṁ tathāgatena anāciṇṇaṁ tathāgatenāti dīpenti …pe… apaññattaṁ tathāgatena paññattaṁ tathāgatenāti dīpenti …pe… paññattaṁ tathāgatena apaññattaṁ tathāgatenāti dīpenti; </span><span class="translation sujato">“Those mendicants who explain what is not found in the monastic law as found in the monastic law … what is found in the monastic law as not found in the monastic law … what was not spoken and stated by the Realized One as spoken and stated by the Realized One … what was spoken and stated by the Realized One as not spoken and stated by the Realized One … what was not practiced by the Realized One as practiced by the Realized One … what was practiced by the Realized One as not practiced by the Realized One … what was not prescribed by the Realized One as prescribed by the Realized One … what was prescribed by the Realized One as not prescribed by the Realized One </span></div><p><div class=verse-container id=an1.132-139:1.2><span>te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ. </span><span class="translation sujato">are acting for the detriment and suffering of the people, against the people, for the harm, detriment, and suffering of gods and humans. </span></div><p><div class=verse-container id=an1.132-139:1.3><span>Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti. </span><span class="translation sujato">They create much wickedness and make the true teaching disappear.” </span></div><p><div class=verse-container id=an1.132-139:1.4><span>Dvācattālīsatimaṁ. </span></div><p><div class=verse-container id=an1.132-139:1.5><span>Dutiyapamādādivaggo dasamo. </span></div><div class=flex-between><a href=/canon/en/pli/ms/sutta/an/an0001/an0001P0082-0097.html>Previous</a><a href=/canon/en/pli/ms/sutta/an/an0001/an0001P0140-0149.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>