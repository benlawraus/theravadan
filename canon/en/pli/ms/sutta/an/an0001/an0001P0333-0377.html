<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0001.html> Ekakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0001/an0001P0333-0377.html>Deutsch</a> , <a href=/canon/fr/pli/ms/sutta/an/an0001/an0001P0333-0377.html>Français</a> , <a href=/canon/jpn/pli/ms/sutta/an/an0001/an0001P0333-0377.html>日本語</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0001/an0001P0316-0332.html>Previous</a><a href=/canon/en/pli/ms/sutta/an/an0001/an0001P0378-0393.html>Next</a></div><p id=an1.333:0.1><span class=root>Aṅguttara Nikāya 1 </span><br> <span class=sujato>Numbered Discourses 1.333–377 </span><br><p id=an1.333:0.2><span class=root>27. Catutthavagga </span><br> <span class=sujato>Chapter Four </span><br><p id=an1.333:1.0><span class="root big-bold">333 </span><br><p id=an1.333:1.1><span class=root>“Seyyathāpi, bhikkhave, appamattakaṁ imasmiṁ jambudīpe ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇirāmaṇeyyakaṁ; </span><br> <span class=sujato>“Just as, mendicants, in the Black Plum Tree Land the delightful parks, woods, meadows, and lotus ponds are few, </span><br><p id=an1.333:1.2><span class=root>atha kho etadeva bahutaraṁ yadidaṁ ukkūlavikūlaṁ nadīviduggaṁ khāṇukaṇṭakaṭṭhānaṁ pabbatavisamaṁ; </span><br> <span class=sujato>while the hilly terrain, inaccessible riverlands, stumps and thorns, and rugged mountains are many; </span><br><p id=an1.333:1.3><span class=root>evamevaṁ kho, bhikkhave, appakā te sattā ye thalajā, atha kho eteva sattā bahutarā ye odakā. </span><br> <span class=sujato>so too the sentient beings born on land are few, while those born in water are many. </span><br><p id=an1.334:1.0><span class=root>334 </span><br><p id=an1.334:1.1><span class=root>… Evamevaṁ kho, bhikkhave, appakā te sattā ye manussesu paccājāyanti; </span><br> <span class=sujato>… so too the sentient beings reborn as humans are few, </span><br><p id=an1.334:1.2><span class=root>atha kho eteva sattā bahutarā ye aññatra manussehi paccājāyanti. </span><br> <span class=sujato>while those not reborn as humans are many. </span><br><p id=an1.335:1.0><span class=root>335 </span><br><p id=an1.335:1.1><span class=root>… Evamevaṁ kho, bhikkhave, appakā te sattā ye majjhimesu janapadesu paccājāyanti; </span><br> <span class=sujato>… so too the sentient beings reborn in civilized countries are few, </span><br><p id=an1.335:1.2><span class=root>atha kho eteva sattā bahutarā ye paccantimesu janapadesu paccājāyanti aviññātāresu milakkhesu. </span><br> <span class=sujato>while those reborn in the borderlands, among uneducated foreigners, are many. </span><br><p id=an1.336:1.0><span class=root>336 </span><br><p id=an1.336:1.1><span class=root>… Evamevaṁ kho, bhikkhave, appakā te sattā ye paññavanto ajaḷā aneḷamūgā paṭibalā subhāsitadubbhāsitassa atthamaññātuṁ; </span><br> <span class=sujato>… so too the sentient beings who are wise, bright, clever, and able to distinguish what is well said from what is poorly said are few, </span><br><p id=an1.336:1.2><span class=root>atha kho eteva sattā bahutarā ye duppaññā jaḷā eḷamūgā na paṭibalā subhāsitadubbhāsitassa atthamaññātuṁ. </span><br> <span class=sujato>while the sentient beings who are witless, dull, idiotic, and unable to distinguish what is well said from what is poorly said are many. </span><br><p id=an1.337:1.0><span class=root>337 </span><br><p id=an1.337:1.1><span class=root>… Evamevaṁ kho, bhikkhave, appakā te sattā ye ariyena paññācakkhunā samannāgatā; </span><br> <span class=sujato>… so too the sentient beings who have the noble eye of wisdom are few, </span><br><p id=an1.337:1.2><span class=root>atha kho eteva sattā bahutarā ye avijjāgatā sammūḷhā. </span><br> <span class=sujato>while those who are ignorant and confused are many. </span><br><p id=an1.338:1.0><span class=root>338 </span><br><p id=an1.338:1.1><span class=root>… Evamevaṁ kho, bhikkhave, appakā te sattā ye labhanti tathāgataṁ dassanāya; </span><br> <span class=sujato>… so too the sentient beings who get to see a Realized One are few, </span><br><p id=an1.338:1.2><span class=root>atha kho eteva sattā bahutarā ye na labhanti tathāgataṁ dassanāya. </span><br> <span class=sujato>while those who don’t get to see a Realized One are many. </span><br><p id=an1.339:1.0><span class=root>339 </span><br><p id=an1.339:1.1><span class=root>… Evamevaṁ kho, bhikkhave, appakā te sattā ye labhanti tathāgatappaveditaṁ dhammavinayaṁ savanāya; </span><br> <span class=sujato>… so too the sentient beings who get to hear the teaching and training proclaimed by a Realized One are few, </span><br><p id=an1.339:1.2><span class=root>atha kho eteva sattā bahutarā ye na labhanti tathāgatappaveditaṁ dhammavinayaṁ savanāya. </span><br> <span class=sujato>while those sentient beings who don’t get to hear the teaching and training proclaimed by a Realized One are many. </span><br><p id=an1.340:1.0><span class=root>340 </span><br><p id=an1.340:1.1><span class=root>… Evamevaṁ kho, bhikkhave, appakā te sattā ye sutvā dhammaṁ dhārenti; </span><br> <span class=sujato>… so too the sentient beings who remember the teachings they hear are few, </span><br><p id=an1.340:1.2><span class=root>atha kho eteva sattā bahutarā ye sutvā dhammaṁ na dhārenti. </span><br> <span class=sujato>while those who don’t remember the teachings are many. </span><br><p id=an1.341:1.0><span class=root>341 </span><br><p id=an1.341:1.1><span class=root>… Evamevaṁ kho, bhikkhave, appakā te sattā ye dhātānaṁ dhammānaṁ atthaṁ upaparikkhanti; </span><br> <span class=sujato>… so too the sentient beings who examine the meaning of the teachings they have memorized are few, </span><br><p id=an1.341:1.2><span class=root>atha kho eteva sattā bahutarā ye dhātānaṁ dhammānaṁ atthaṁ na upaparikkhanti. </span><br> <span class=sujato>while those who don’t examine the meaning of the teachings are many. </span><br><p id=an1.342:1.0><span class=root>342 </span><br><p id=an1.342:1.1><span class=root>… Evamevaṁ kho, bhikkhave, appakā te sattā ye atthamaññāya dhammamaññāya dhammānudhammaṁ paṭipajjanti; </span><br> <span class=sujato>… so too the sentient beings who understand the meaning and the teaching and practice accordingly are few, </span><br><p id=an1.342:1.2><span class=root>atha kho eteva sattā bahutarā ye atthamaññāya dhammamaññāya dhammānudhammaṁ na paṭipajjanti. </span><br> <span class=sujato>while those who understand the meaning and the teaching but don’t practice accordingly are many. </span><br><p id=an1.343:1.0><span class=root>343 </span><br><p id=an1.343:1.1><span class=root>… Evamevaṁ kho, bhikkhave, appakā te sattā ye saṁvejaniyesu ṭhānesu saṁvijjanti; </span><br> <span class=sujato>… so too the sentient beings inspired by inspiring places are few, </span><br><p id=an1.343:1.2><span class=root>atha kho eteva sattā bahutarā ye saṁvejaniyesu ṭhānesu na saṁvijjanti. </span><br> <span class=sujato>while those who are uninspired are many. </span><br><p id=an1.344:1.0><span class=root>344 </span><br><p id=an1.344:1.1><span class=root>… Evamevaṁ kho, bhikkhave, appakā te sattā ye saṁviggā yoniso padahanti; </span><br> <span class=sujato>… so too the sentient beings who, being inspired, strive effectively are few, </span><br><p id=an1.344:1.2><span class=root>atha kho eteva sattā bahutarā ye saṁviggā yoniso na padahanti. </span><br> <span class=sujato>while those who, even though inspired, don’t strive effectively are many. </span><br><p id=an1.345:1.0><span class=root>345 </span><br><p id=an1.345:1.1><span class=root>… Evamevaṁ kho, bhikkhave, appakā te sattā ye vavassaggārammaṇaṁ karitvā labhanti samādhiṁ labhanti cittassekaggataṁ; </span><br> <span class=sujato>… so too the sentient beings who, relying on letting go, gain immersion, gain unification of mind are few, </span><br><p id=an1.345:1.2><span class=root>atha kho eteva sattā bahutarā ye vavassaggārammaṇaṁ karitvā na labhanti samādhiṁ na labhanti cittassekaggataṁ. </span><br> <span class=sujato>while those who don’t gain immersion, don’t gain unification of mind relying on letting go are many. </span><br><p id=an1.346:1.0><span class=root>346 </span><br><p id=an1.346:1.1><span class=root>… Evamevaṁ kho, bhikkhave, appakā te sattā ye annaggarasaggānaṁ lābhino; </span><br> <span class=sujato>… so too the sentient beings who get the best food and flavors are few, </span><br><p id=an1.346:1.2><span class=root>atha kho eteva sattā bahutarā ye annaggarasaggānaṁ na lābhino, uñchena kapālābhatena yāpenti. </span><br> <span class=sujato>while those who don’t get the best food and flavors, but get by with scraps in an alms bowl are many. </span><br><p id=an1.347:1.0><span class=root>347 </span><br><p id=an1.347:1.1><span class=root>… Evamevaṁ kho, bhikkhave, appakā te sattā ye attharasassa dhammarasassa vimuttirasassa lābhino; </span><br> <span class=sujato>… so too the sentient beings who get the essence of the meaning, the essence of the teaching, and the essence of freedom are few, </span><br><p id=an1.347:1.2><span class=root>atha kho eteva sattā bahutarā ye attharasassa dhammarasassa vimuttirasassa na lābhino. </span><br> <span class=sujato>while the sentient beings who don’t get the essence of the meaning, the essence of the teaching, and the essence of freedom are many. </span><br><p id=an1.347:1.3><span class=root>Tasmātiha, bhikkhave, evaṁ sikkhitabbaṁ: </span><br> <span class=sujato>So you should train like this: </span><br><p id=an1.347:1.4><span class=root>‘attharasassa dhammarasassa vimuttirasassa lābhino bhavissāmā’ti. </span><br> <span class=sujato>‘We will get the essence of the meaning, the essence of the teaching, the essence of freedom.’ </span><br><p id=an1.347:1.5><span class=root>Evañhi vo, bhikkhave, sikkhitabban”ti. </span><br> <span class=sujato>That’s how you should train.” </span><br><p id=an1.348-350:1.0><span class=root>348–350 </span><br><p id=an1.348-350:1.1><span class=root>“Seyyathāpi, bhikkhave, appamattakaṁ imasmiṁ jambudīpe ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇirāmaṇeyyakaṁ; </span><br> <span class=sujato>“Just as, mendicants, in the Black Plum Tree Land the delightful parks, woods, meadows, and lotus ponds are few, </span><br><p id=an1.348-350:1.2><span class=root>atha kho etadeva bahutaraṁ yadidaṁ ukkūlavikūlaṁ nadīviduggaṁ khāṇukaṇṭakaṭṭhānaṁ pabbatavisamaṁ. </span><br> <span class=sujato>while the hilly terrain, inaccessible riverlands, stumps and thorns, and rugged mountains are many; </span><br><p id=an1.348-350:1.3><span class=root>Evamevaṁ kho, bhikkhave, appakā te sattā ye manussā cutā manussesu paccājāyanti, atha kho eteva sattā bahutarā ye manussā cutā niraye paccājāyanti …pe… tiracchānayoniyā paccājāyanti …pe… pettivisaye paccājāyanti”. </span><br> <span class=sujato>so too, those who die as humans and are reborn as humans are few, while those who die as humans and are reborn in hell, or the animal realm, or the ghost realm are many.” </span><br><p id=an1.351-353:1.0><span class=root>351–353 </span><br><p id=an1.351-353:1.1><span class=root>… Evamevaṁ kho, bhikkhave, appakā te sattā ye manussā cutā devesu paccājāyanti; </span><br> <span class=sujato>“… the sentient beings who die as humans and are reborn as gods are few, </span><br><p id=an1.351-353:1.2><span class=root>atha kho eteva sattā bahutarā ye manussā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die as humans and are reborn in hell, or the animal realm, or the ghost realm are many.” </span><br><p id=an1.354-356:1.0><span class=root>354–356 </span><br><p id=an1.354-356:1.1><span class=root>… Evamevaṁ kho, bhikkhave, appakā te sattā ye devā cutā devesu paccājāyanti; </span><br> <span class=sujato>“… the sentient beings who die as gods and are reborn as gods are few, </span><br><p id=an1.354-356:1.2><span class=root>atha kho eteva sattā bahutarā ye devā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die as gods and are reborn in hell, or the animal realm, or the ghost realm are many.” </span><br><p id=an1.357-359:1.0><span class=root>357–359 </span><br><p id=an1.357-359:1.1><span class=root>… Evamevaṁ kho, bhikkhave, appakā te sattā ye devā cutā manussesu paccājāyanti; </span><br> <span class=sujato>“… the sentient beings who die as gods and are reborn as humans are few, </span><br><p id=an1.357-359:1.2><span class=root>atha kho eteva sattā bahutarā ye devā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die as gods and are reborn in hell, or the animal realm, or the ghost realm are many.” </span><br><p id=an1.360-362:1.0><span class=root>360–362 </span><br><p id=an1.360-362:1.1><span class=root>… Evamevaṁ kho, bhikkhave, appakā te sattā ye nirayā cutā manussesu paccājāyanti; </span><br> <span class=sujato>“… the sentient beings who die in hell and are reborn as humans are few, </span><br><p id=an1.360-362:1.2><span class=root>atha kho eteva sattā bahutarā ye nirayā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die in hell and are reborn in hell, or the animal realm, or the ghost realm are many.” </span><br><p id=an1.363-365:1.0><span class=root>363–365 </span><br><p id=an1.363-365:1.1><span class=root>… Evamevaṁ kho, bhikkhave, appakā te sattā ye nirayā cutā devesu paccājāyanti; </span><br> <span class=sujato>“… the sentient beings who die in hell and are reborn as gods are few, </span><br><p id=an1.363-365:1.2><span class=root>atha kho eteva sattā bahutarā ye nirayā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die in hell and are reborn in hell, or the animal realm, or the ghost realm are many.” </span><br><p id=an1.366-368:1.0><span class=root>366–368 </span><br><p id=an1.366-368:1.1><span class=root>… Evamevaṁ kho, bhikkhave, appakā te sattā ye tiracchānayoniyā cutā manussesu paccājāyanti; </span><br> <span class=sujato>“… the sentient beings who die as animals and are reborn as humans are few, </span><br><p id=an1.366-368:1.2><span class=root>atha kho eteva sattā bahutarā ye tiracchānayoniyā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die as animals and are reborn in hell, or the animal realm, or the ghost realm are many.” </span><br><p id=an1.369-371:1.0><span class=root>369–371 </span><br><p id=an1.369-371:1.1><span class=root>… Evamevaṁ kho, bhikkhave, appakā te sattā ye tiracchānayoniyā cutā devesu paccājāyanti; </span><br> <span class=sujato>“… the sentient beings who die as animals and are reborn as gods are few, </span><br><p id=an1.369-371:1.2><span class=root>atha kho eteva sattā bahutarā ye tiracchānayoniyā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die as animals and are reborn in hell, or the animal realm, or the ghost realm are many.” </span><br><p id=an1.372-374:1.0><span class=root>372–374 </span><br><p id=an1.372-374:1.1><span class=root>… Evamevaṁ kho, bhikkhave, appakā te sattā ye pettivisayā cutā manussesu paccājāyanti; </span><br> <span class=sujato>“… the sentient beings who die as ghosts and are reborn as humans are few, </span><br><p id=an1.372-374:1.2><span class=root>atha kho eteva sattā bahutarā ye pettivisayā cutā niraye paccājāyanti … tiracchānayoniyā paccājāyanti … pettivisaye paccājāyanti. </span><br> <span class=sujato>while those who die as ghosts and are reborn in hell, or the animal realm, or the ghost realm are many.” </span><br><p id=an1.375-377:1.0><span class=root>375–377 </span><br><p id=an1.375-377:1.1><span class=root>… Evamevaṁ kho, bhikkhave, appakā te sattā ye pettivisayā cutā devesu paccājāyanti; </span><br> <span class=sujato>“… the sentient beings who die as ghosts and are reborn as gods are few, </span><br><p id=an1.375-377:1.2><span class=root>atha kho eteva sattā bahutarā ye pettivisayā cutā niraye paccājāyanti … tiracchānayoniyā paccājāyanti … pettivisaye paccājāyan”ti. </span><br> <span class=sujato>while those who die as ghosts and are reborn in hell, or the animal realm, or the ghost realm are many.” </span><br><p id=an1.375-377:1.3><span class=root>vaggo catuttho. </span><br><p id=an1.375-377:1.4><span class=root>(Jambudīpapeyyālo niṭṭhito.) </span><br></main><footer class="container footer"><small><a href=/about/>Contact info</a></small></footer>