<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0009.html> Navakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0009/an0009P0003.html>Deutsch</a> , <a href=/canon/lt/pli/ms/sutta/an/an0009/an0009P0003.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0009/an0009P0002.html>Previous</a><a href=/canon/en/pli/ms/sutta/an/an0009/an0009P0004.html>Next</a></div><p><div class=verse-container id=an9.3:0.1><span>Aṅguttara Nikāya 9.3 </span><span class="translation sujato">Numbered Discourses 9.3 </span></div><p><div class=verse-container id=an9.3:0.2><span>1. Sambodhivagga </span><span class="translation sujato">1. Awakening </span></div><p><div class=verse-container id=an9.3:0.3><span class=big-bold>Meghiyasutta </span><span class="translation sujato">With Meghiya </span></div><p><div class=verse-container id=an9.3:1.1><span>Ekaṁ samayaṁ bhagavā cālikāyaṁ viharati cālikāpabbate. </span><span class="translation sujato">At one time the Buddha was staying near Cālikā, on the Cālikā mountain. </span></div><p><div class=verse-container id=an9.3:1.2><span>Tena kho pana samayena āyasmā meghiyo bhagavato upaṭṭhāko hoti. </span><span class="translation sujato">Now, at that time Venerable Meghiya was the Buddha’s attendant. </span></div><p><div class=verse-container id=an9.3:1.3><span>Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ aṭṭhāsi. Ekamantaṁ ṭhito kho āyasmā meghiyo bhagavantaṁ etadavoca: </span><span class="translation sujato">Then Venerable Meghiya went up to the Buddha, bowed, stood to one side, and said to him, </span></div><p><div class=verse-container id=an9.3:1.4><span>“icchāmahaṁ, bhante, jantugāmaṁ piṇḍāya pavisitun”ti. </span><span class="translation sujato">“Sir, I’d like to enter Jantu village for alms.” </span></div><p><div class=verse-container id=an9.3:1.5><span>“Yassadāni tvaṁ, meghiya, kālaṁ maññasī”ti. </span><span class="translation sujato">“Please, Meghiya, go at your convenience.” </span></div><p><div class=verse-container id=an9.3:2.1><span>Atha kho āyasmā meghiyo pubbaṇhasamayaṁ nivāsetvā pattacīvaramādāya jantugāmaṁ piṇḍāya pāvisi. </span><span class="translation sujato">Then Meghiya robed up in the morning and, taking his bowl and robe, entered Jantu village for alms. </span></div><p><div class=verse-container id=an9.3:2.2><span>Jantugāme piṇḍāya caritvā pacchābhattaṁ piṇḍapātapaṭikkanto yena kimikāḷāya nadiyā tīraṁ tenupasaṅkami. </span><span class="translation sujato">After the meal, on his return from almsround in Jantu village, he went to the shore of Kimikālā river. </span></div><p><div class=verse-container id=an9.3:2.3><span>Addasā kho āyasmā meghiyo kimikāḷāya nadiyā tīre jaṅghāvihāraṁ anucaṅkamamāno anuvicaramāno ambavanaṁ pāsādikaṁ ramaṇīyaṁ. </span><span class="translation sujato">As he was going for a walk along the shore of the river he saw a lovely and delightful mango grove. </span></div><p><div class=verse-container id=an9.3:2.4><span>Disvānassa etadahosi: </span><span class="translation sujato">It occurred to him, </span></div><p><div class=verse-container id=an9.3:2.5><span>“pāsādikaṁ vatidaṁ ambavanaṁ ramaṇīyaṁ, alaṁ vatidaṁ kulaputtassa padhānatthikassa padhānāya. </span><span class="translation sujato">“Oh, this mango grove is lovely and delightful! This is good enough for striving for a gentleman wanting to strive. </span></div><p><div class=verse-container id=an9.3:2.6><span>Sace maṁ bhagavā anujāneyya, āgaccheyyāhaṁ imaṁ ambavanaṁ padhānāyā”ti. </span><span class="translation sujato">If the Buddha allows me, I’ll come back to this mango grove to meditate.” </span></div><p><div class=verse-container id=an9.3:3.1><span>Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā meghiyo bhagavantaṁ etadavoca: </span><span class="translation sujato">Then Venerable Meghiya went up to the Buddha, bowed, sat down to one side, and told him what had happened, adding, </span></div><p><div class=verse-container id=an9.3:4.1><span>“Idhāhaṁ, bhante, pubbaṇhasamayaṁ nivāsetvā pattacīvaramādāya jantugāmaṁ piṇḍāya pāvisiṁ. </span></div><p><div class=verse-container id=an9.3:4.2><span>Jantugāme piṇḍāya caritvā pacchābhattaṁ piṇḍapātapaṭikkanto yena kimikāḷāya nadiyā tīraṁ tenupasaṅkamiṁ. </span></div><p><div class=verse-container id=an9.3:4.3><span>Addasaṁ kho ahaṁ, bhante, kimikāḷāya nadiyā tīre jaṅghāvihāraṁ anucaṅkamamāno anuvicaramāno ambavanaṁ pāsādikaṁ ramaṇīyaṁ. </span></div><p><div class=verse-container id=an9.3:4.4><span>Disvāna me etadahosi: </span></div><p><div class=verse-container id=an9.3:4.5><span>‘pāsādikaṁ vatidaṁ ambavanaṁ ramaṇīyaṁ. </span></div><p><div class=verse-container id=an9.3:4.6><span>Alaṁ vatidaṁ kulaputtassa padhānatthikassa padhānāya. </span></div><p><div class=verse-container id=an9.3:4.7><span>Sace maṁ bhagavā anujāneyya, āgaccheyyāhaṁ imaṁ ambavanaṁ padhānāyā’ti. </span></div><p><div class=verse-container id=an9.3:4.8><span>Sace maṁ bhagavā anujāneyya, gaccheyyāhaṁ taṁ ambavanaṁ padhānāyā”ti. </span><span class="translation sujato">“If the Buddha allows me, I’ll go back to that mango grove to meditate.” </span></div><p><div class=verse-container id=an9.3:4.9><span>“Āgamehi tāva, meghiya. Ekakamhi tāva yāva aññopi koci bhikkhu āgacchatī”ti. </span><span class="translation sujato">“We’re alone, Meghiya. Wait until another mendicant comes.” </span></div><p><div class=verse-container id=an9.3:5.1><span>Dutiyampi kho āyasmā meghiyo bhagavantaṁ etadavoca: </span><span class="translation sujato">For a second time Meghiya said to the Buddha, </span></div><p><div class=verse-container id=an9.3:5.2><span>“bhagavato, bhante, natthi kiñci uttari karaṇīyaṁ, natthi katassa paṭicayo. </span><span class="translation sujato">“Sir, the Buddha has nothing more to do, and nothing that needs improvement. </span></div><p><div class=verse-container id=an9.3:5.3><span>Mayhaṁ kho pana, bhante, atthi uttari karaṇīyaṁ, atthi katassa paṭicayo. </span><span class="translation sujato">But I have. </span></div><p><div class=verse-container id=an9.3:5.4><span>Sace maṁ bhagavā anujāneyya, gaccheyyāhaṁ taṁ ambavanaṁ padhānāyā”ti. </span><span class="translation sujato">If you allow me, I’ll go back to that mango grove to meditate.” </span></div><p><div class=verse-container id=an9.3:5.5><span>“Āgamehi tāva, meghiya, ekakamhi tāva yāva aññopi koci bhikkhu āgacchatī”ti. </span><span class="translation sujato">“We’re alone, Meghiya. Wait until another mendicant comes.” </span></div><p><div class=verse-container id=an9.3:6.1><span>Tatiyampi kho āyasmā meghiyo bhagavantaṁ etadavoca: </span><span class="translation sujato">For a third time Meghiya said to the Buddha, </span></div><p><div class=verse-container id=an9.3:6.2><span>“bhagavato, bhante, natthi kiñci uttari karaṇīyaṁ, natthi katassa paṭicayo. </span><span class="translation sujato">“Sir, the Buddha has nothing more to do, and nothing that needs improvement. </span></div><p><div class=verse-container id=an9.3:6.3><span>Mayhaṁ kho pana, bhante, atthi uttari karaṇīyaṁ, atthi katassa paṭicayo. </span><span class="translation sujato">But I have. </span></div><p><div class=verse-container id=an9.3:6.4><span>Sace maṁ bhagavā anujāneyya, gaccheyyāhaṁ taṁ ambavanaṁ padhānāyā”ti. </span><span class="translation sujato">If you allow me, I’ll go back to that mango grove to meditate.” </span></div><p><div class=verse-container id=an9.3:6.5><span>“Padhānanti kho, meghiya, vadamānaṁ kinti vadeyyāma. </span><span class="translation sujato">“Meghiya, since you speak of striving in meditation, what can I say? </span></div><p><div class=verse-container id=an9.3:6.6><span>Yassadāni tvaṁ, meghiya, kālaṁ maññasī”ti. </span><span class="translation sujato">Please, Meghiya, go at your convenience.” </span></div><p><div class=verse-container id=an9.3:7.1><span>Atha kho āyasmā meghiyo uṭṭhāyāsanā bhagavantaṁ abhivādetvā padakkhiṇaṁ katvā yena taṁ ambavanaṁ tenupasaṅkami; upasaṅkamitvā taṁ ambavanaṁ ajjhogāhetvā aññatarasmiṁ rukkhamūle divāvihāraṁ nisīdi. </span><span class="translation sujato">Then Meghiya got up from his seat, bowed, and respectfully circled the Buddha, keeping him on his right. Then he went to that mango grove, and, having plunged deep into it, sat at the root of a certain tree for the day’s meditation. </span></div><p><div class=verse-container id=an9.3:7.2><span>Atha kho āyasmato meghiyassa tasmiṁ ambavane viharantassa yebhuyyena tayo pāpakā akusalā vitakkā samudācaranti, seyyathidaṁ—</span><span class="translation sujato">But while Meghiya was meditating in that mango grove he was beset mostly by three kinds of bad, unskillful thoughts, namely, </span></div><p><div class=verse-container id=an9.3:7.3><span>kāmavitakko, byāpādavitakko, vihiṁsāvitakko. </span><span class="translation sujato">sensual, malicious, and cruel thoughts. </span></div><p><div class=verse-container id=an9.3:7.4><span>Atha kho āyasmato meghiyassa etadahosi: </span><span class="translation sujato">Then he thought, </span></div><p><div class=verse-container id=an9.3:7.5><span>“acchariyaṁ vata bho, abbhutaṁ vata bho. </span><span class="translation sujato">“Oh lord, how incredible, how amazing! </span></div><p><div class=verse-container id=an9.3:7.6><span>Saddhāya ca vatamhā agārasmā anagāriyaṁ pabbajitā; </span><span class="translation sujato">I’ve gone forth out of faith from the lay life to homelessness, </span></div><p><div class=verse-container id=an9.3:7.7><span>atha ca panimehi tīhi pāpakehi akusalehi vitakkehi anvāsattā—</span><span class="translation sujato">but I’m still harassed by these three kinds of bad, unskillful thoughts: </span></div><p><div class=verse-container id=an9.3:7.8><span>kāmavitakkena, byāpādavitakkena, vihiṁsāvitakkenā”ti. </span><span class="translation sujato">sensual, malicious, and cruel thoughts.” </span></div><p><div class=verse-container id=an9.3:8.1><span>Atha kho āyasmā meghiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā meghiyo bhagavantaṁ etadavoca: </span><span class="translation sujato">Then Venerable Meghiya went up to the Buddha, bowed, sat down to one side, and told him what had happened. </span></div><p><div class=verse-container id=an9.3:9.1><span>“Idha mayhaṁ, bhante, tasmiṁ ambavane viharantassa yebhuyyena tayo pāpakā akusalā vitakkā samudācaranti, seyyathidaṁ—</span></div><p><div class=verse-container id=an9.3:9.2><span>kāmavitakko, byāpādavitakko, vihiṁsāvitakko. </span></div><p><div class=verse-container id=an9.3:9.3><span>Tassa mayhaṁ, bhante, etadahosi: </span></div><p><div class=verse-container id=an9.3:9.4><span>‘acchariyaṁ vata bho, abbhutaṁ vata bho. </span></div><p><div class=verse-container id=an9.3:9.5><span>Saddhāya ca vatamhā agārasmā anagāriyaṁ pabbajitā; </span></div><p><div class=verse-container id=an9.3:9.6><span>atha ca panimehi tīhi pāpakehi akusalehi vitakkehi anvāsattā—</span></div><p><div class=verse-container id=an9.3:9.7><span>kāmavitakkena, byāpādavitakkena, vihiṁsāvitakkenā’”ti. </span></div><p><div class=verse-container id=an9.3:10.1><span>“Aparipakkāya, meghiya, cetovimuttiyā pañca dhammā paripakkāya saṁvattanti. </span><span class="translation sujato">“Meghiya, when the heart’s release is not ripe, five things help it ripen. </span></div><p><div class=verse-container id=an9.3:10.2><span>Katame pañca? </span><span class="translation sujato">What five? </span></div><p><div class=verse-container id=an9.3:10.3><span>Idha, meghiya, bhikkhu kalyāṇamitto hoti kalyāṇasahāyo kalyāṇasampavaṅko. </span><span class="translation sujato">Firstly, a mendicant has good friends, companions, and associates. </span></div><p><div class=verse-container id=an9.3:10.4><span>Aparipakkāya, meghiya, cetovimuttiyā ayaṁ paṭhamo dhammo paripakkāya saṁvattati. </span><span class="translation sujato">This is the first thing … </span></div><p><div class=verse-container id=an9.3:11.1><span>Puna caparaṁ, meghiya, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span><span class="translation sujato">Furthermore, a mendicant is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span></div><p><div class=verse-container id=an9.3:11.2><span>Aparipakkāya, meghiya, cetovimuttiyā ayaṁ dutiyo dhammo paripakkāya saṁvattati. </span><span class="translation sujato">This is the second thing … </span></div><p><div class=verse-container id=an9.3:12.1><span>Puna caparaṁ, meghiya, yāyaṁ kathā abhisallekhikā cetovivaraṇasappāyā, seyyathidaṁ—appicchakathā santuṭṭhikathā pavivekakathā asaṁsaggakathā vīriyārambhakathā sīlakathā samādhikathā paññākathā vimuttikathā vimuttiñāṇadassanakathā, evarūpiyā kathāya nikāmalābhī hoti akicchalābhī akasiralābhī. </span><span class="translation sujato">Furthermore, a mendicant gets to take part in talk about self-effacement that helps open the heart, when they want, without trouble or difficulty. That is, talk about fewness of wishes, contentment, seclusion, aloofness, arousing energy, ethics, immersion, wisdom, freedom, and the knowledge and vision of freedom. </span></div><p><div class=verse-container id=an9.3:12.2><span>Aparipakkāya, meghiya, cetovimuttiyā ayaṁ tatiyo dhammo paripakkāya saṁvattati. </span><span class="translation sujato">This is the third thing … </span></div><p><div class=verse-container id=an9.3:13.1><span>Puna caparaṁ, meghiya, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><span class="translation sujato">Furthermore, a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities. </span></div><p><div class=verse-container id=an9.3:13.2><span>Aparipakkāya, meghiya, cetovimuttiyā ayaṁ catuttho dhammo paripakkāya saṁvattati. </span><span class="translation sujato">This is the fourth thing … </span></div><p><div class=verse-container id=an9.3:14.1><span>Puna caparaṁ, meghiya, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><span class="translation sujato">Furthermore, a mendicant is wise. They have the wisdom of arising and passing away which is noble, penetrative, and leads to the complete ending of suffering. </span></div><p><div class=verse-container id=an9.3:14.2><span>Aparipakkāya, meghiya, cetovimuttiyā ayaṁ pañcamo dhammo paripakkāya saṁvattati. </span><span class="translation sujato">This is the fifth thing that, when the heart’s release is not ripe, helps it ripen. </span></div><p><div class=verse-container id=an9.3:15.1><span>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa: </span><span class="translation sujato">A mendicant with good friends, companions, and associates can expect to </span></div><p><div class=verse-container id=an9.3:15.2><span>‘sīlavā bhavissati …pe… samādāya sikkhissati sikkhāpadesu’. </span><span class="translation sujato">be ethical … </span></div><p><div class=verse-container id=an9.3:16.1><span>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa: </span><span class="translation sujato">A mendicant with good friends, companions, and associates can expect to </span></div><p><div class=verse-container id=an9.3:16.2><span>‘yāyaṁ kathā abhisallekhikā cetovivaraṇasappāyā, seyyathidaṁ—appicchakathā …pe… vimuttiñāṇadassanakathā, evarūpiyā kathāya nikāmalābhī bhavissati akicchalābhī akasiralābhī’. </span><span class="translation sujato">take part in talk about self-effacement that helps open the heart … </span></div><p><div class=verse-container id=an9.3:17.1><span>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa: ‘āraddhavīriyo viharissati …pe… anikkhittadhuro kusalesu dhammesu’. </span><span class="translation sujato">A mendicant with good friends, companions, and associates can expect to be energetic … </span></div><p><div class=verse-container id=an9.3:18.1><span>Kalyāṇamittassetaṁ, meghiya, bhikkhuno pāṭikaṅkhaṁ kalyāṇasahāyassa kalyāṇasampavaṅkassa: ‘paññavā bhavissati …pe… sammādukkhakkhayagāminiyā’. </span><span class="translation sujato">A mendicant with good friends, companions, and associates can expect to be wise … </span></div><p><div class=verse-container id=an9.3:19.1><span>Tena ca pana, meghiya, bhikkhunā imesu pañcasu dhammesu patiṭṭhāya cattāro dhammā uttari bhāvetabbā—</span><span class="translation sujato">But then, a mendicant grounded on these five things should develop four further things. </span></div><p><div class=verse-container id=an9.3:19.2><span>asubhā bhāvetabbā rāgassa pahānāya, mettā bhāvetabbā byāpādassa pahānāya, ānāpānassati bhāvetabbā vitakkupacchedāya, aniccasaññā bhāvetabbā asmimānasamugghātāya. </span><span class="translation sujato">They should develop the perception of ugliness to give up greed, love to give up hate, mindfulness of breathing to cut off thinking, and perception of impermanence to uproot the conceit ‘I am’. </span></div><p><div class=verse-container id=an9.3:19.3><span>Aniccasaññino, meghiya, anattasaññā saṇṭhāti. </span><span class="translation sujato">When you perceive impermanence, the perception of not-self becomes stabilized. </span></div><p><div class=verse-container id=an9.3:19.4><span>Anattasaññī asmimānasamugghātaṁ pāpuṇāti diṭṭheva dhamme nibbānan”ti. </span><span class="translation sujato">Perceiving not-self, you uproot the conceit ‘I am’ and attain extinguishment in this very life.” </span></div><p><div class=verse-container id=an9.3:19.5><span>Tatiyaṁ. </span></div><div class=flex-between><a href=/canon/en/pli/ms/sutta/an/an0009/an0009P0002.html>Previous</a><a href=/canon/en/pli/ms/sutta/an/an0009/an0009P0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>