<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0009.html> Navakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0009/an0009P0035.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0009/an0009P0034.html>Previous</a><a href=/canon/en/pli/ms/sutta/an/an0009/an0009P0036.html>Next</a></div><p><div class=verse-container id=an9.35:0.1><span>Aṅguttara Nikāya 9.35 </span><span class="translation sujato">Numbered Discourses 9.35 </span></div><p><div class=verse-container id=an9.35:0.2><span>4. Mahāvagga </span><span class="translation sujato">4. The Great Chapter </span></div><p><div class=verse-container id=an9.35:0.3><span class=big-bold>Gāvīupamāsutta </span><span class="translation sujato">The Simile of the Cow </span></div><p><div class=verse-container id=an9.35:1.1><span>“Seyyathāpi, bhikkhave, gāvī pabbateyyā bālā abyattā akhettaññū akusalā visame pabbate carituṁ. </span><span class="translation sujato">“Mendicants, suppose there was a mountain cow who was foolish, incompetent, unskillful, and lacked common sense when roaming on rugged mountains. </span></div><p><div class=verse-container id=an9.35:1.2><span>Tassā evamassa: </span><span class="translation sujato">She might think, </span></div><p><div class=verse-container id=an9.35:1.3><span>‘yannūnāhaṁ agatapubbañceva disaṁ gaccheyyaṁ, akhāditapubbāni ca tiṇāni khādeyyaṁ, apītapubbāni ca pānīyāni piveyyan’ti. </span><span class="translation sujato">‘Why don’t I go somewhere I’ve never been before? I could eat grass and drink water that I’ve never tried before.’ </span></div><p><div class=verse-container id=an9.35:1.4><span>Sā purimaṁ pādaṁ na suppatiṭṭhitaṁ patiṭṭhāpetvā pacchimaṁ pādaṁ uddhareyya. </span><span class="translation sujato">She’d take a step with a fore-hoof; but before it was properly set down, she’d lift up a hind-hoof. </span></div><p><div class=verse-container id=an9.35:1.5><span>Sā na ceva agatapubbaṁ disaṁ gaccheyya, na ca akhāditapubbāni tiṇāni khādeyya, na ca apītapubbāni pānīyāni piveyya; </span><span class="translation sujato">She wouldn’t go somewhere she’d never been before, or eat grass and drink water that she’d never tried before. </span></div><p><div class=verse-container id=an9.35:1.6><span>yasmiṁ cassā padese ṭhitāya evamassa: </span><span class="translation sujato">And she’d never return safely to the place she had started from. </span></div><p><div class=verse-container id=an9.35:1.7><span>‘yannūnāhaṁ agatapubbañceva disaṁ gaccheyyaṁ, akhāditapubbāni ca tiṇāni khādeyyaṁ, apītapubbāni ca pānīyāni piveyyan’ti tañca padesaṁ na sotthinā paccāgaccheyya. </span></div><p><div class=verse-container id=an9.35:1.8><span>Taṁ kissa hetu? </span><span class="translation sujato">Why is that? </span></div><p><div class=verse-container id=an9.35:1.9><span>Tathā hi sā, bhikkhave, gāvī pabbateyyā bālā abyattā akhettaññū akusalā visame pabbate carituṁ. </span><span class="translation sujato">Because that mountain cow was foolish, incompetent, unskillful, and lacked common sense when roaming on rugged mountains. </span></div><p><div class=verse-container id=an9.35:1.10><span>Evamevaṁ kho, bhikkhave, idhekacco bhikkhu bālo abyatto akhettaññū akusalo vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati; </span><span class="translation sujato">In the same way, some foolish, incompetent, unskillful mendicant, lacking common sense, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=an9.35:1.11><span>so taṁ nimittaṁ na āsevati na bhāveti na bahulīkaroti na svādhiṭṭhitaṁ adhiṭṭhāti. </span><span class="translation sujato">But they don’t cultivate, develop, and make much of that basis; they don’t ensure it is properly stabilized. </span></div><p><div class=verse-container id=an9.35:2.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:2.2><span>‘yannūnāhaṁ vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihareyyan’ti. </span><span class="translation sujato">‘Why don’t I, as the placing of the mind and keeping it connected are stilled, enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected.’ </span></div><p><div class=verse-container id=an9.35:2.3><span>So na sakkoti vitakkavicārānaṁ vūpasamā …pe… dutiyaṁ jhānaṁ upasampajja viharituṁ. </span><span class="translation sujato">But they’re not able to enter and remain in the second absorption. </span></div><p><div class=verse-container id=an9.35:2.4><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:2.5><span>‘yannūnāhaṁ vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja vihareyyan’ti. </span><span class="translation sujato">‘Why don’t I, quite secluded from sensual pleasures, secluded from unskillful qualities, enter and remain in the first absorption, which has the rapture and bliss born of seclusion, while placing the mind and keeping it connected.’ </span></div><p><div class=verse-container id=an9.35:2.6><span>So na sakkoti vivicceva kāmehi …pe… paṭhamaṁ jhānaṁ upasampajja viharituṁ. </span><span class="translation sujato">But they’re not able to enter and remain in the first absorption. </span></div><p><div class=verse-container id=an9.35:2.7><span>Ayaṁ vuccati, bhikkhave, ‘bhikkhu ubhato bhaṭṭho ubhato parihīno, seyyathāpi sā gāvī pabbateyyā bālā abyattā akhettaññū akusalā visame pabbate carituṁ’. </span><span class="translation sujato">This is called a mendicant who has slipped and fallen from both sides. They’re like the mountain cow who was foolish, incompetent, unskillful, and lacking in common sense when roaming on rugged mountains. </span></div><p><div class=verse-container id=an9.35:3.1><span>Seyyathāpi, bhikkhave, gāvī pabbateyyā paṇḍitā byattā khettaññū kusalā visame pabbate carituṁ. </span><span class="translation sujato">Suppose there was a mountain cow who was astute, competent, skillful, and used common sense when roaming on rugged mountains. </span></div><p><div class=verse-container id=an9.35:3.2><span>Tassā evamassa: </span><span class="translation sujato">She might think, </span></div><p><div class=verse-container id=an9.35:3.3><span>‘yannūnāhaṁ agatapubbañceva disaṁ gaccheyyaṁ, akhāditapubbāni ca tiṇāni khādeyyaṁ, apītapubbāni ca pānīyāni piveyyan’ti. </span><span class="translation sujato">‘Why don’t I go somewhere I’ve never been before? I could eat grass and drink water that I’ve never tried before.’ </span></div><p><div class=verse-container id=an9.35:3.4><span>Sā purimaṁ pādaṁ suppatiṭṭhitaṁ patiṭṭhāpetvā pacchimaṁ pādaṁ uddhareyya. </span><span class="translation sujato">She’d take a step with a fore-hoof; and after it was properly set down, she’d lift up a hind-hoof. </span></div><p><div class=verse-container id=an9.35:3.5><span>Sā agatapubbañceva disaṁ gaccheyya, akhāditapubbāni ca tiṇāni khādeyya, apītapubbāni ca pānīyāni piveyya. </span><span class="translation sujato">She’d go somewhere she’d never been before, and eat grass and drink water that she’d never tried before. </span></div><p><div class=verse-container id=an9.35:3.6><span>Yasmiṁ cassā padese ṭhitāya evamassa: </span><span class="translation sujato">And she’d return safely to the place she had started from. </span></div><p><div class=verse-container id=an9.35:3.7><span>‘yannūnāhaṁ agatapubbañceva disaṁ gaccheyyaṁ, akhāditapubbāni ca tiṇāni khādeyyaṁ, apītapubbāni ca pānīyāni piveyyan’ti tañca padesaṁ sotthinā paccāgaccheyya. </span></div><p><div class=verse-container id=an9.35:3.8><span>Taṁ kissa hetu? </span><span class="translation sujato">Why is that? </span></div><p><div class=verse-container id=an9.35:3.9><span>Tathā hi sā, bhikkhave, gāvī pabbateyyā paṇḍitā byattā khettaññū kusalā visame pabbate carituṁ. </span><span class="translation sujato">Because that mountain cow was astute, competent, skillful, and used common sense when roaming on rugged mountains. </span></div><p><div class=verse-container id=an9.35:3.10><span>Evamevaṁ kho, bhikkhave, idhekacco bhikkhu paṇḍito byatto khettaññū kusalo vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">In the same way, some astute, competent, skillful mendicant, using common sense, quite secluded from sensual pleasures, secluded from unskillful qualities, enters and remains in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=an9.35:3.11><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:4.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:4.2><span>‘yannūnāhaṁ vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja vihareyyan’ti. </span><span class="translation sujato">‘Why don’t I, as the placing of the mind and keeping it connected are stilled, enter and remain in the second absorption, which has the rapture and bliss born of immersion, with internal clarity and mind at one, without placing the mind and keeping it connected.’ </span></div><p><div class=verse-container id=an9.35:4.3><span>So dutiyaṁ jhānaṁ anabhihiṁsamāno vitakkavicārānaṁ vūpasamā … dutiyaṁ jhānaṁ upasampajja viharati. </span><span class="translation sujato">Without charging at the second absorption, as the placing of the mind and keeping it connected are stilled, they enter and remain in the second absorption. </span></div><p><div class=verse-container id=an9.35:4.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:5.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:5.2><span>‘yannūnāhaṁ pītiyā ca virāgā upekkhako ca vihareyyaṁ sato ca sampajāno, sukhañca kāyena paṭisaṁvedeyyaṁ yaṁ taṁ ariyā ācikkhanti—upekkhako satimā sukhavihārīti tatiyaṁ jhānaṁ upasampajja vihareyyan’ti. </span><span class="translation sujato">‘Why don’t I, with the fading away of rapture, enter and remain in the third absorption, where I will meditate with equanimity, mindful and aware, personally experiencing the bliss of which the noble ones declare, “Equanimous and mindful, one meditates in bliss.”’ </span></div><p><div class=verse-container id=an9.35:5.3><span>So tatiyaṁ jhānaṁ anabhihiṁsamāno pītiyā ca virāgā … tatiyaṁ jhānaṁ upasampajja viharati. </span><span class="translation sujato">Without charging at the third absorption, with the fading away of rapture, they enter and remain in the third absorption. </span></div><p><div class=verse-container id=an9.35:5.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:6.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:6.2><span>‘yannūnāhaṁ sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja vihareyyan’ti. </span><span class="translation sujato">‘Why don’t I, with the giving up of pleasure and pain, and the ending of former happiness and sadness, enter and remain in the fourth absorption, without pleasure or pain, with pure equanimity and mindfulness.’ </span></div><p><div class=verse-container id=an9.35:6.3><span>So catutthaṁ jhānaṁ anabhihiṁsamāno sukhassa ca pahānā …pe… catutthaṁ jhānaṁ upasampajja viharati. </span><span class="translation sujato">Without charging at the fourth absorption, with the giving up of pleasure and pain, and the ending of former happiness and sadness, they enter and remain in the fourth absorption. </span></div><p><div class=verse-container id=an9.35:6.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:7.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:7.2><span>‘yannūnāhaṁ sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ananto ākāsoti ākāsānañcāyatanaṁ upasampajja vihareyyan’ti. </span><span class="translation sujato">‘Why don’t I, going totally beyond perceptions of form, with the ending of perceptions of impingement, not focusing on perceptions of diversity, aware that “space is infinite”, enter and remain in the dimension of infinite space.’ </span></div><p><div class=verse-container id=an9.35:7.3><span>So ākāsānañcāyatanaṁ anabhihiṁsamāno sabbaso rūpasaññānaṁ samatikkamā …pe… ākāsānañcāyatanaṁ upasampajja viharati. </span><span class="translation sujato">Without charging at the dimension of infinite space, with the fading away of rapture, they enter and remain in the dimension of infinite space. </span></div><p><div class=verse-container id=an9.35:7.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:8.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:8.2><span>‘yannūnāhaṁ sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanaṁ upasampajja vihareyyan’ti. </span><span class="translation sujato">‘Why don’t I, going totally beyond the dimension of infinite space, aware that “consciousness is infinite”, enter and remain in the dimension of infinite consciousness.’ </span></div><p><div class=verse-container id=an9.35:8.3><span>So viññāṇañcāyatanaṁ anabhihiṁsamāno sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati. </span><span class="translation sujato">Without charging at the dimension of infinite consciousness, they enter and remain in the dimension of infinite consciousness. </span></div><p><div class=verse-container id=an9.35:8.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:9.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:9.2><span>‘yannūnāhaṁ sabbaso viññāṇañcāyatanaṁ samatikkamma natthi kiñcīti ākiñcaññāyatanaṁ upasampajja vihareyyan’ti. </span><span class="translation sujato">‘Why don’t I, going totally beyond the dimension of infinite consciousness, aware that “there is nothing at all”, enter and remain in the dimension of nothingness.’ </span></div><p><div class=verse-container id=an9.35:9.3><span>So ākiñcaññāyatanaṁ anabhihiṁsamāno sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati. </span><span class="translation sujato">Without charging at the dimension of nothingness, they enter and remain in the dimension of nothingness. </span></div><p><div class=verse-container id=an9.35:9.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:10.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:10.2><span>‘yannūnāhaṁ sabbaso ākiñcaññāyatanaṁ samatikkamma nevasaññānāsaññāyatanaṁ upasampajja vihareyyan’ti. </span><span class="translation sujato">‘Why don’t I, going totally beyond the dimension of nothingness, enter and remain in the dimension of neither perception nor non-perception.’ </span></div><p><div class=verse-container id=an9.35:10.3><span>So nevasaññānāsaññāyatanaṁ anabhihiṁsamāno sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati. </span><span class="translation sujato">Without charging at the dimension of neither perception nor non-perception, they enter and remain in the dimension of neither perception nor non-perception. </span></div><p><div class=verse-container id=an9.35:10.4><span>So taṁ nimittaṁ āsevati bhāveti bahulīkaroti svādhiṭṭhitaṁ adhiṭṭhāti. </span><span class="translation sujato">They cultivate, develop, and make much of that basis, ensuring that it’s properly stabilized. </span></div><p><div class=verse-container id=an9.35:11.1><span>Tassa evaṁ hoti: </span><span class="translation sujato">They think, </span></div><p><div class=verse-container id=an9.35:11.2><span>‘yannūnāhaṁ sabbaso nevasaññānāsaññāyatanaṁ samatikkamma saññāvedayitanirodhaṁ upasampajja vihareyyan’ti. </span><span class="translation sujato">‘Why don’t I, going totally beyond the dimension of neither perception nor non-perception, enter and remain in the cessation of perception and feeling.’ </span></div><p><div class=verse-container id=an9.35:11.3><span>So saññāvedayitanirodhaṁ anabhihiṁsamāno sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati. </span><span class="translation sujato">Without charging at the cessation of perception and feeling, they enter and remain in the cessation of perception and feeling. </span></div><p><div class=verse-container id=an9.35:12.1><span>Yato kho, bhikkhave, bhikkhu taṁ tadeva samāpattiṁ samāpajjatipi vuṭṭhātipi, tassa mudu cittaṁ hoti kammaññaṁ. </span><span class="translation sujato">When a mendicant enters and emerges from all these attainments, their mind becomes pliable and workable. </span></div><p><div class=verse-container id=an9.35:12.2><span>Mudunā kammaññena cittena appamāṇo samādhi hoti subhāvito. </span><span class="translation sujato">With a pliable and workable mind, their immersion becomes limitless and well developed. </span></div><p><div class=verse-container id=an9.35:12.3><span>So appamāṇena samādhinā subhāvitena yassa yassa abhiññāsacchikaraṇīyassa dhammassa cittaṁ abhininnāmeti abhiññāsacchikiriyāya tatra tatreva sakkhibhabbataṁ pāpuṇāti sati sati āyatane. </span><span class="translation sujato">They extend the mind to realize by insight each and every thing that can be realized by insight; and they are capable of realizing those things, since each and every one is within range. </span></div><p><div class=verse-container id=an9.35:13.1><span>So sace ākaṅkhati: ‘anekavihitaṁ iddhividhaṁ paccanubhaveyyaṁ—ekopi hutvā bahudhā assaṁ, bahudhāpi hutvā eko assaṁ …pe… yāva brahmalokāpi kāyena vasaṁ vatteyyan’ti, </span><span class="translation sujato">They might wish: ‘May I wield the many kinds of psychic power: multiplying myself and becoming one again … controlling my body as far as the realm of divinity.’ </span></div><p><div class=verse-container id=an9.35:13.2><span>tatra tatreva sakkhibhabbataṁ pāpuṇāti sati sati āyatane. </span><span class="translation sujato">They are capable of realizing it, since each and every one is within range. </span></div><p><div class=verse-container id=an9.35:14.1><span>So sace ākaṅkhati: ‘dibbāya sotadhātuyā …pe… </span><span class="translation sujato">They might wish: ‘With clairaudience that is purified and superhuman, may I hear both kinds of sounds, human and heavenly, whether near or far.’ </span></div><p><div class=verse-container id=an9.35:14.2><span>sati sati āyatane. </span><span class="translation sujato">They are capable of realizing it, since each and every one is within range. </span></div><p><div class=verse-container id=an9.35:15.1><span>So sace ākaṅkhati: ‘parasattānaṁ parapuggalānaṁ cetasā ceto paricca pajāneyyaṁ, </span><span class="translation sujato">They might wish: ‘May I understand the minds of other beings and individuals, having comprehended them with my mind. </span></div><p><div class=verse-container id=an9.35:15.2><span>sarāgaṁ vā cittaṁ sarāgaṁ cittanti pajāneyyaṁ, </span><span class="translation sujato">May I understand mind with greed as “mind with greed”, </span></div><p><div class=verse-container id=an9.35:15.3><span>vītarāgaṁ vā cittaṁ vītarāgaṁ cittanti pajāneyyaṁ, </span><span class="translation sujato">and mind without greed as “mind without greed”; </span></div><p><div class=verse-container id=an9.35:15.4><span>sadosaṁ vā cittaṁ sadosaṁ cittanti pajāneyyaṁ, </span><span class="translation sujato">mind with hate as “mind with hate”, </span></div><p><div class=verse-container id=an9.35:15.5><span>vītadosaṁ vā cittaṁ vītadosaṁ cittanti pajāneyyaṁ, </span><span class="translation sujato">and mind without hate as “mind without hate”; </span></div><p><div class=verse-container id=an9.35:15.6><span>samohaṁ vā cittaṁ samohaṁ cittanti pajāneyyaṁ, </span><span class="translation sujato">mind with delusion as “mind with delusion”, </span></div><p><div class=verse-container id=an9.35:15.7><span>vītamohaṁ vā cittaṁ … </span><span class="translation sujato">and mind without delusion as “mind without delusion”; </span></div><p><div class=verse-container id=an9.35:15.8><span>saṅkhittaṁ vā cittaṁ … </span><span class="translation sujato">constricted mind … </span></div><p><div class=verse-container id=an9.35:15.9><span>vikkhittaṁ vā cittaṁ … </span><span class="translation sujato">scattered mind … </span></div><p><div class=verse-container id=an9.35:15.10><span>mahaggataṁ vā cittaṁ … </span><span class="translation sujato">expansive mind … </span></div><p><div class=verse-container id=an9.35:15.11><span>amahaggataṁ vā cittaṁ … </span><span class="translation sujato">unexpansive mind … </span></div><p><div class=verse-container id=an9.35:15.12><span>sauttaraṁ vā cittaṁ … </span><span class="translation sujato">mind that is not supreme … </span></div><p><div class=verse-container id=an9.35:15.13><span>anuttaraṁ vā cittaṁ … </span><span class="translation sujato">mind that is supreme … </span></div><p><div class=verse-container id=an9.35:15.14><span>samāhitaṁ vā cittaṁ … </span><span class="translation sujato">mind immersed in samādhi … </span></div><p><div class=verse-container id=an9.35:15.15><span>asamāhitaṁ vā cittaṁ … </span><span class="translation sujato">mind not immersed in samādhi … </span></div><p><div class=verse-container id=an9.35:15.16><span>vimuttaṁ vā cittaṁ … </span><span class="translation sujato">freed mind … </span></div><p><div class=verse-container id=an9.35:15.17><span>avimuttaṁ vā cittaṁ avimuttaṁ cittanti pajāneyyan’ti, </span><span class="translation sujato">and unfreed mind as “unfreed mind”.’ </span></div><p><div class=verse-container id=an9.35:15.18><span>tatra tatreva sakkhibhabbataṁ pāpuṇāti sati sati āyatane. </span><span class="translation sujato">They are capable of realizing it, since each and every one is within range. </span></div><p><div class=verse-container id=an9.35:16.1><span>So sace ākaṅkhati: ‘anekavihitaṁ pubbenivāsaṁ anussareyyaṁ, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussareyyan’ti, </span><span class="translation sujato">They might wish: ‘May I recollect many kinds of past lives. That is: one, two, three, four, five, ten, twenty, thirty, forty, fifty, a hundred, a thousand, a hundred thousand rebirths; many eons of the world contracting, many eons of the world expanding, many eons of the world contracting and expanding. They remember: “There, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn somewhere else. There, too, I was named this, my clan was that, I looked like this, and that was my food. This was how I felt pleasure and pain, and that was how my life ended. When I passed away from that place I was reborn here.” May I recollect my many past lives, with features and details.’ </span></div><p><div class=verse-container id=an9.35:16.2><span>tatra tatreva sakkhibhabbataṁ pāpuṇāti sati sati āyatane. </span><span class="translation sujato">They’re capable of realizing it, since each and every one is within range. </span></div><p><div class=verse-container id=an9.35:17.1><span>So sace ākaṅkhati: ‘dibbena cakkhunā visuddhena atikkantamānusakena …pe… yathākammūpage satte pajāneyyan’ti </span><span class="translation sujato">They might wish: ‘With clairvoyance that is purified and superhuman, may I see sentient beings passing away and being reborn—inferior and superior, beautiful and ugly, in a good place or a bad place—and understand how sentient beings are reborn according to their deeds.’ </span></div><p><div class=verse-container id=an9.35:17.2><span>tatra tatreva sakkhibhabbataṁ pāpuṇāti sati sati āyatane. </span><span class="translation sujato">They’re capable of realizing it, since each and every one is within range. </span></div><p><div class=verse-container id=an9.35:18.1><span>So sace ākaṅkhati: ‘āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja vihareyyan’ti, </span><span class="translation sujato">They might wish: ‘May I realize the undefiled freedom of heart and freedom by wisdom in this very life, and live having realized it with my own insight due to the ending of defilements.’ </span></div><p><div class=verse-container id=an9.35:18.2><span>tatra tatreva sakkhibhabbataṁ pāpuṇāti sati sati āyatane”ti. </span><span class="translation sujato">They’re capable of realizing it, since each and every one is within range.” </span></div><p><div class=verse-container id=an9.35:18.3><span>Catutthaṁ. </span></div><div class=flex-between><a href=/canon/en/pli/ms/sutta/an/an0009/an0009P0034.html>Previous</a><a href=/canon/en/pli/ms/sutta/an/an0009/an0009P0036.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>