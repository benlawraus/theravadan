<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0009.html> Navakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0009/an0009P0011.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0009/an0009P0010.html>Previous</a><a href=/canon/en/pli/ms/sutta/an/an0009/an0009P0012.html>Next</a></div><p id=an9.11:0.1><span class=root>Aṅguttara Nikāya 9.11 </span><br> <span class=sujato>Numbered Discourses 9.11 </span><br><p id=an9.11:0.2><span class=root>2. Sīhanādavagga </span><br> <span class=sujato>2. The Lion’s Roar </span><br><p id=an9.11:0.3><span class="root big-bold">Sīhanādasutta </span><br> <span class=sujato>Sāriputta’s Lion’s Roar </span><br><p id=an9.11:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an9.11:1.2><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then Venerable Sāriputta went up to the Buddha, bowed, sat down to one side, and said to him, </span><br><p id=an9.11:1.3><span class=root>“vuttho me, bhante, sāvatthiyaṁ vassāvāso. </span><br> <span class=sujato>“Sir, I have completed the rainy season residence at Sāvatthī. </span><br><p id=an9.11:1.4><span class=root>Icchāmahaṁ, bhante, janapadacārikaṁ pakkamitun”ti. </span><br> <span class=sujato>I wish to depart to wander the countryside.” </span><br><p id=an9.11:1.5><span class=root>“Yassadāni tvaṁ, sāriputta, kālaṁ maññasī”ti. </span><br> <span class=sujato>“Please, Sāriputta, go at your convenience.” </span><br><p id=an9.11:1.6><span class=root>Atha kho āyasmā sāriputto uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>Then Sāriputta got up from his seat, bowed, and respectfully circled the Buddha, keeping him on his right, before leaving. </span><br><p id=an9.11:1.7><span class=root>Atha kho aññataro bhikkhu acirapakkante āyasmante sāriputte bhagavantaṁ etadavoca: </span><br> <span class=sujato>And then, not long after Sāriputta had left, a certain monk said to the Buddha, </span><br><p id=an9.11:1.8><span class=root>“āyasmā maṁ, bhante, sāriputto āsajja appaṭinissajja cārikaṁ pakkanto”ti. </span><br> <span class=sujato>“Sir, Venerable Sāriputta attacked me and left without saying sorry.” </span><br><p id=an9.11:1.9><span class=root>Atha kho bhagavā aññataraṁ bhikkhuṁ āmantesi: </span><br> <span class=sujato>So the Buddha addressed one of the monks, </span><br><p id=an9.11:1.10><span class=root>“ehi tvaṁ, bhikkhu, mama vacanena sāriputtaṁ āmantehi: </span><br> <span class=sujato>“Please, monk, in my name tell Sāriputta that </span><br><p id=an9.11:1.11><span class=root>‘satthā taṁ, āvuso sāriputta, āmantetī’”ti. </span><br> <span class=sujato>the teacher summons him.” </span><br><p id=an9.11:1.12><span class=root>“Evaṁ, bhante”ti kho so bhikkhu bhagavato paṭissutvā yenāyasmā sāriputto tenupasaṅkami; upasaṅkamitvā āyasmantaṁ sāriputtaṁ etadavoca: </span><br> <span class=sujato>“Yes, sir,” that monk replied. He went to Sāriputta and said to him, </span><br><p id=an9.11:1.13><span class=root>“satthā taṁ, āvuso sāriputta, āmantetī”ti. </span><br> <span class=sujato>“Reverend Sāriputta, the teacher summons you.” </span><br><p id=an9.11:1.14><span class=root>“Evamāvuso”ti kho āyasmā sāriputto tassa bhikkhuno paccassosi. </span><br> <span class=sujato>“Yes, reverend,” Sāriputta replied. </span><br><p id=an9.11:2.1><span class=root>Tena kho pana samayena āyasmā ca mahāmoggallāno āyasmā ca ānando avāpuraṇaṁ ādāya vihāre āhiṇḍanti: </span><br> <span class=sujato>Now at that time the Venerables Mahāmoggallāna and Ānanda, taking a latchkey, went from dwelling to dwelling, saying: </span><br><p id=an9.11:2.2><span class=root>“abhikkamathāyasmanto, abhikkamathāyasmanto. </span><br> <span class=sujato>“Come forth, venerables! Come forth, venerables! </span><br><p id=an9.11:2.3><span class=root>Idānāyasmā sāriputto bhagavato sammukhā sīhanādaṁ nadissatī”ti. </span><br> <span class=sujato>Now Venerable Sāriputta will roar his lion’s roar in the presence of the Buddha!” </span><br><p id=an9.11:2.4><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca: </span><br> <span class=sujato>Then Venerable Sāriputta went up to the Buddha, bowed, and sat down to one side. The Buddha said to him: </span><br><p id=an9.11:2.5><span class=root>“idha te, sāriputta, aññataro sabrahmacārī khīyanadhammaṁ āpanno: </span><br> <span class=sujato>“Sāriputta, one of your spiritual companions has made this complaint: </span><br><p id=an9.11:2.6><span class=root>‘āyasmā maṁ, bhante, sāriputto āsajja appaṭinissajjacārikaṁ pakkanto’”ti. </span><br> <span class=sujato>‘Venerable Sāriputta attacked me and left without saying sorry.’” </span><br><p id=an9.11:3.1><span class=root>“Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>“Sir, someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:4.1><span class=root>Seyyathāpi, bhante, pathaviyaṁ sucimpi nikkhipanti asucimpi nikkhipanti gūthagatampi nikkhipanti muttagatampi nikkhipanti kheḷagatampi nikkhipanti pubbagatampi nikkhipanti lohitagatampi nikkhipanti, na ca tena pathavī aṭṭīyati vā harāyati vā jigucchati vā; </span><br> <span class=sujato>Suppose they were to toss both clean and unclean things on the earth, like feces, urine, spit, pus, and blood. The earth isn’t horrified, repelled, and disgusted because of this. </span><br><p id=an9.11:4.2><span class=root>evamevaṁ kho ahaṁ, bhante, pathavīsamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like the earth, abundant, expansive, limitless, free of enmity and ill will. </span><br><p id=an9.11:4.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:5.1><span class=root>Seyyathāpi, bhante, āpasmiṁ sucimpi dhovanti asucimpi dhovanti gūthagatampi … muttagatampi … kheḷagatampi … pubbagatampi … lohitagatampi dhovanti, na ca tena āpo aṭṭīyati vā harāyati vā jigucchati vā; </span><br> <span class=sujato>Suppose they were to wash both clean and unclean things in water, like feces, urine, spit, pus, and blood. The water isn’t horrified, repelled, and disgusted because of this. </span><br><p id=an9.11:5.2><span class=root>evamevaṁ kho ahaṁ, bhante, āposamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like water, abundant, expansive, limitless, free of enmity and ill will. </span><br><p id=an9.11:5.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:6.1><span class=root>Seyyathāpi, bhante, tejo sucimpi ḍahati asucimpi ḍahati gūthagatampi … muttagatampi … kheḷagatampi … pubbagatampi … lohitagatampi ḍahati, na ca tena tejo aṭṭīyati vā harāyati vā jigucchati vā; </span><br> <span class=sujato>Suppose a fire were to burn both clean and unclean things, like feces, urine, spit, pus, and blood. The fire isn’t horrified, repelled, and disgusted because of this. </span><br><p id=an9.11:6.2><span class=root>evamevaṁ kho ahaṁ, bhante, tejosamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like fire, abundant, expansive, limitless, free of enmity and ill will. </span><br><p id=an9.11:6.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:7.1><span class=root>Seyyathāpi, bhante, vāyo sucimpi upavāyati asucimpi upavāyati gūthagatampi … muttagatampi … kheḷagatampi … pubbagatampi … lohitagatampi upavāyati, na ca tena vāyo aṭṭīyati vā harāyati vā jigucchati vā; </span><br> <span class=sujato>Suppose the wind was to blow on both clean and unclean things, like feces, urine, spit, pus, and blood. The wind isn’t horrified, repelled, and disgusted because of this. </span><br><p id=an9.11:7.2><span class=root>evamevaṁ kho ahaṁ, bhante, vāyosamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like the wind, abundant, expansive, limitless, free of enmity and ill will. </span><br><p id=an9.11:7.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:8.1><span class=root>Seyyathāpi, bhante, rajoharaṇaṁ sucimpi puñchati asucimpi puñchati gūthagatampi … muttagatampi … kheḷagatampi … pubbagatampi … lohitagatampi puñchati, na ca tena rajoharaṇaṁ aṭṭīyati vā harāyati vā jigucchati vā; </span><br> <span class=sujato>Suppose a rag was to wipe up both clean and unclean things, like feces, urine, spit, pus, and blood. The rag isn’t horrified, repelled, and disgusted because of this. </span><br><p id=an9.11:8.2><span class=root>evamevaṁ kho ahaṁ, bhante, rajoharaṇasamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like a rag, abundant, expansive, limitless, free of enmity and ill will. </span><br><p id=an9.11:8.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:9.1><span class=root>Seyyathāpi, bhante, caṇḍālakumārako vā caṇḍālakumārikā vā kaḷopihattho nantakavāsī gāmaṁ vā nigamaṁ vā pavisanto nīcacittaṁyeva upaṭṭhapetvā pavisati; </span><br> <span class=sujato>Suppose a boy or girl of a corpse-worker tribe, holding a pot and clad in rags, were to enter a town or village. They’d enter with a humble mind. </span><br><p id=an9.11:9.2><span class=root>evamevaṁ kho ahaṁ, bhante, caṇḍālakumārakacaṇḍālakumārikāsamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like a boy or girl of a corpse-worker tribe, abundant, expansive, limitless, free of enmity and ill will. </span><br><p id=an9.11:9.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:10.1><span class=root>Seyyathāpi, bhante, usabho chinnavisāṇo sūrato sudanto suvinīto rathiyāya rathiyaṁ siṅghāṭakena siṅghāṭakaṁ anvāhiṇḍanto na kiñci hiṁsati pādena vā visāṇena vā; </span><br> <span class=sujato>Suppose there was a bull with his horns cut, gentle, well tamed and well trained. He’d wander from street to street and square to square without hurting anyone with his feet or horns. </span><br><p id=an9.11:10.2><span class=root>evamevaṁ kho ahaṁ, bhante, usabhachinnavisāṇasamena cetasā viharāmi vipulena mahaggatena appamāṇena averena abyāpajjena. </span><br> <span class=sujato>In the same way, I live with a heart like a bull with horns cut, abundant, expansive, limitless, free of enmity and ill will. </span><br><p id=an9.11:10.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:11.1><span class=root>Seyyathāpi, bhante, itthī vā puriso vā daharo yuvā maṇḍanakajātiko sīsaṁnhāto ahikuṇapena vā kukkurakuṇapena vā manussakuṇapena vā kaṇṭhe āsattena aṭṭīyeyya harāyeyya jiguccheyya; </span><br> <span class=sujato>Suppose there was a woman or man who was young, youthful, and fond of adornments, and had bathed their head. If the carcass of a snake or a dog or a human were hung around their neck, they’d be horrified, repelled, and disgusted. </span><br><p id=an9.11:11.2><span class=root>evamevaṁ kho ahaṁ, bhante, iminā pūtikāyena aṭṭīyāmi harāyāmi jigucchāmi. </span><br> <span class=sujato>In the same way, I’m horrified, repelled, and disgusted by this rotten body. </span><br><p id=an9.11:11.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyya. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry. </span><br><p id=an9.11:12.1><span class=root>Seyyathāpi, bhante, puriso medakathālikaṁ parihareyya chiddāvachiddaṁ uggharantaṁ paggharantaṁ; </span><br> <span class=sujato>Suppose someone was to carry around a bowl of fat that was leaking and oozing from holes and cracks. </span><br><p id=an9.11:12.2><span class=root>evamevaṁ kho ahaṁ, bhante, imaṁ kāyaṁ pariharāmi chiddāvachiddaṁ uggharantaṁ paggharantaṁ. </span><br> <span class=sujato>In the same way, I carry around this body that’s leaking and oozing from holes and cracks. </span><br><p id=an9.11:12.3><span class=root>Yassa nūna, bhante, kāye kāyagatāsati anupaṭṭhitā assa, so idha aññataraṁ sabrahmacāriṁ āsajja appaṭinissajja cārikaṁ pakkameyyā”ti. </span><br> <span class=sujato>Someone who had not established mindfulness of the body might well attack one of their spiritual companions and leave without saying sorry.” </span><br><p id=an9.11:13.1><span class=root>Atha kho so bhikkhu uṭṭhāyāsanā ekaṁsaṁ uttarāsaṅgaṁ karitvā bhagavato pādesu sirasā nipatitvā bhagavantaṁ etadavoca: </span><br> <span class=sujato>Then that monk rose from his seat, placed his robe over one shoulder, bowed with his head at the Buddha’s feet, and said, </span><br><p id=an9.11:13.2><span class=root>“accayo maṁ, bhante, accagamā yathābālaṁ yathāmūḷhaṁ yathāakusalaṁ, yo ahaṁ āyasmantaṁ sāriputtaṁ asatā tucchā musā abhūtena abbhācikkhiṁ. </span><br> <span class=sujato>“I have made a mistake, sir. It was foolish, stupid, and unskillful of me to speak ill of Venerable Sāriputta with an incorrect, hollow, false, untruthful claim. </span><br><p id=an9.11:13.3><span class=root>Tassa me, bhante, bhagavā accayaṁ accayato paṭiggaṇhatu āyatiṁ saṁvarāyā”ti. </span><br> <span class=sujato>Please, sir, accept my mistake for what it is, so I will restrain myself in future.” </span><br><p id=an9.11:13.4><span class=root>“Taggha taṁ, bhikkhu, accayo accagamā yathābālaṁ yathāmūḷhaṁ yathāakusalaṁ, yo tvaṁ sāriputtaṁ asatā tucchā musā abhūtena abbhācikkhi. </span><br> <span class=sujato>“Indeed, monk, you made a mistake. It was foolish, stupid, and unskillful of you to act in that way. </span><br><p id=an9.11:13.5><span class=root>Yato ca kho tvaṁ, bhikkhu, accayaṁ accayato disvā yathādhammaṁ paṭikarosi, taṁ te mayaṁ paṭiggaṇhāma. </span><br> <span class=sujato>But since you have recognized your mistake for what it is, and have dealt with it properly, I accept it. </span><br><p id=an9.11:13.6><span class=root>Vuḍḍhihesā, bhikkhu, ariyassa vinaye yo accayaṁ accayato disvā yathādhammaṁ paṭikaroti āyatiṁ saṁvaraṁ āpajjatī”ti. </span><br> <span class=sujato>For it is growth in the training of the Noble One to recognize a mistake for what it is, deal with it properly, and commit to restraint in the future.” </span><br><p id=an9.11:14.1><span class=root>Atha kho bhagavā āyasmantaṁ sāriputtaṁ āmantesi: </span><br> <span class=sujato>Then the Buddha said to Venerable Sāriputta, </span><br><p id=an9.11:14.2><span class=root>“khama, sāriputta, imassa moghapurisassa, purā tassa tattheva sattadhā muddhā phalatī”ti. </span><br> <span class=sujato>“Sāriputta, forgive that futile man before his head explodes into seven pieces right here.” </span><br><p id=an9.11:14.3><span class=root>“Khamāmahaṁ, bhante, tassa āyasmato sace maṁ so āyasmā evamāha: </span><br> <span class=sujato>“I will pardon that venerable if he asks me: </span><br><p id=an9.11:14.4><span class=root>‘khamatu ca me so āyasmā’”ti. </span><br> <span class=sujato>‘May the venerable please pardon me too.’” </span><br><p id=an9.11:14.5><span class=root>Paṭhamaṁ. </span><br></main><footer class="container footer"><small><a href=/about/>Contact info</a></small></footer>