<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0056.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0055.html>Previous</a><a href=/canon/en/pli/ms/sutta/an/an0007/an0007P0057.html>Next</a></div><p><div class=verse-container id=an7.56:0.1><span>Aṅguttara Nikāya 7.56 </span><span class="translation sujato">Numbered Discourses 7.56 </span></div><p><div class=verse-container id=an7.56:0.2><span>6. Abyākatavagga </span><span class="translation sujato">6. The Undeclared Points </span></div><p><div class=verse-container id=an7.56:0.3><span class=big-bold>Tissabrahmāsutta </span><span class="translation sujato">Tissa the Divinity </span></div><p><div class=verse-container id=an7.56:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an7.56:1.2><span>ekaṁ samayaṁ bhagavā rājagahe viharati gijjhakūṭe pabbate. </span><span class="translation sujato">At one time the Buddha was staying near Rājagaha, on the Vulture’s Peak Mountain. </span></div><p><div class=verse-container id=an7.56:1.3><span>Atha kho dve devatā abhikkantāya rattiyā abhikkantavaṇṇā kevalakappaṁ gijjhakūṭaṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho ekā devatā bhagavantaṁ etadavoca: </span><span class="translation sujato">Then, late at night, two glorious deities, lighting up the entire Vulture’s Peak, went up to the Buddha, bowed, and stood to one side. One deity said to him, </span></div><p><div class=verse-container id=an7.56:1.4><span>“etā, bhante, bhikkhuniyo vimuttā”ti. </span><span class="translation sujato">“Sir, these nuns are freed!” </span></div><p><div class=verse-container id=an7.56:1.5><span>Aparā devatā bhagavantaṁ etadavoca: </span><span class="translation sujato">The other deity said to him, </span></div><p><div class=verse-container id=an7.56:1.6><span>“etā, bhante, bhikkhuniyo anupādisesā suvimuttā”ti. </span><span class="translation sujato">“Sir, these nuns are well freed with no residue!” </span></div><p><div class=verse-container id=an7.56:1.7><span>Idamavocuṁ tā devatā. </span><span class="translation sujato">This is what those deities said, </span></div><p><div class=verse-container id=an7.56:1.8><span>Samanuñño satthā ahosi. </span><span class="translation sujato">and the teacher approved. </span></div><p><div class=verse-container id=an7.56:1.9><span>Atha kho tā devatā “samanuñño satthā”ti bhagavantaṁ abhivādetvā padakkhiṇaṁ katvā tatthevantaradhāyiṁsu. </span><span class="translation sujato">Then those deities, knowing that the teacher approved, bowed and respectfully circled the Buddha, keeping him on his right, before vanishing right there. </span></div><p><div class=verse-container id=an7.56:2.1><span>Atha kho bhagavā tassā rattiyā accayena bhikkhū āmantesi: </span><span class="translation sujato">Then, when the night had passed, the Buddha told the mendicants all that had happened. </span></div><p><div class=verse-container id=an7.56:2.2><span>“imaṁ, bhikkhave, rattiṁ dve devatā abhikkantāya rattiyā abhikkantavaṇṇā kevalakappaṁ gijjhakūṭaṁ obhāsetvā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, bhikkhave, ekā devatā maṁ etadavoca: </span></div><p><div class=verse-container id=an7.56:2.3><span>‘etā, bhante, bhikkhuniyo vimuttā’ti. </span></div><p><div class=verse-container id=an7.56:2.4><span>Aparā devatā maṁ etadavoca: </span></div><p><div class=verse-container id=an7.56:2.5><span>‘etā, bhante, bhikkhuniyo anupādisesā suvimuttā’ti. </span></div><p><div class=verse-container id=an7.56:2.6><span>Idamavocuṁ, bhikkhave, tā devatā. </span></div><p><div class=verse-container id=an7.56:2.7><span>Idaṁ vatvā maṁ abhivādetvā padakkhiṇaṁ katvā tatthevantaradhāyiṁsū”ti. </span></div><p><div class=verse-container id=an7.56:3.1><span>Tena kho pana samayena āyasmā mahāmoggallāno bhagavato avidūre nisinno hoti. </span><span class="translation sujato">Now at that time Venerable Mahāmoggallāna was sitting not far from the Buddha. </span></div><p><div class=verse-container id=an7.56:3.2><span>Atha kho āyasmato mahāmoggallānassa etadahosi: </span><span class="translation sujato">He thought, </span></div><p><div class=verse-container id=an7.56:3.3><span>“katamesānaṁ kho devānaṁ evaṁ ñāṇaṁ hoti: </span><span class="translation sujato">“Which gods know whether a person has anything left over or not?” </span></div><p><div class=verse-container id=an7.56:3.4><span>‘saupādisese vā saupādisesoti, anupādisese vā anupādiseso’”ti? </span></div><p><div class=verse-container id=an7.56:3.5><span>Tena kho pana samayena tisso nāma bhikkhu adhunākālaṅkato aññataraṁ brahmalokaṁ upapanno hoti. </span><span class="translation sujato">Now, at that time a monk called Tissa had recently passed away and been reborn in a realm of divinity. </span></div><p><div class=verse-container id=an7.56:3.6><span>Tatrāpi naṁ evaṁ jānanti: </span><span class="translation sujato">There they knew that </span></div><p><div class=verse-container id=an7.56:3.7><span>“tisso brahmā mahiddhiko mahānubhāvo”ti. </span><span class="translation sujato">Tissa the Divinity was very mighty and powerful. </span></div><p><div class=verse-container id=an7.56:4.1><span>Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—gijjhakūṭe pabbate antarahito tasmiṁ brahmaloke pāturahosi. </span><span class="translation sujato">And then Venerable Mahāmoggallāna, as easily as a strong person would extend or contract their arm, vanished from the Vulture’s Peak and reappeared in that realm of divinity. </span></div><p><div class=verse-container id=an7.56:4.2><span>Addasā kho tisso brahmā āyasmantaṁ mahāmoggallānaṁ dūratova āgacchantaṁ. </span><span class="translation sujato">Tissa saw Moggallāna coming off in the distance, </span></div><p><div class=verse-container id=an7.56:4.3><span>Disvā āyasmantaṁ mahāmoggallānaṁ etadavoca: </span><span class="translation sujato">and said to him, </span></div><p><div class=verse-container id=an7.56:4.4><span>“ehi kho, mārisa moggallāna; </span><span class="translation sujato">“Come, my good Moggallāna! </span></div><p><div class=verse-container id=an7.56:4.5><span>svāgataṁ, mārisa moggallāna. </span><span class="translation sujato">Welcome, my good Moggallāna! </span></div><p><div class=verse-container id=an7.56:4.6><span>Cirassaṁ kho, mārisa moggallāna, imaṁ pariyāyamakāsi, yadidaṁ idhāgamanāya. </span><span class="translation sujato">It’s been a long time since you took the opportunity to come here. </span></div><p><div class=verse-container id=an7.56:4.7><span>Nisīda, mārisa moggallāna, idamāsanaṁ paññattan”ti. </span><span class="translation sujato">Sit, my good Moggallāna, this seat is for you.” </span></div><p><div class=verse-container id=an7.56:4.8><span>Nisīdi kho āyasmā mahāmoggallāno paññatte āsane. </span><span class="translation sujato">Moggallāna sat down on the seat spread out. </span></div><p><div class=verse-container id=an7.56:4.9><span>Tissopi kho brahmā āyasmantaṁ mahāmoggallānaṁ abhivādetvā ekamantaṁ nisīdi. </span><span class="translation sujato">Then Tissa bowed to Moggallāna and sat to one side. </span></div><p><div class=verse-container id=an7.56:4.10><span>Ekamantaṁ nisinnaṁ kho tissaṁ brahmānaṁ āyasmā mahāmoggallāno etadavoca: </span><span class="translation sujato">Moggallāna said to him, </span></div><p><div class=verse-container id=an7.56:4.11><span>“katamesānaṁ kho, tissa, devānaṁ evaṁ ñāṇaṁ hoti: </span><span class="translation sujato">“Which gods know whether a person has anything left over or not?” </span></div><p><div class=verse-container id=an7.56:4.12><span>‘saupādisese vā saupādisesoti, anupādisese vā anupādiseso’”ti? </span></div><p><div class=verse-container id=an7.56:4.13><span>“Brahmakāyikānaṁ kho, mārisa moggallāna, devānaṁ evaṁ ñāṇaṁ hoti: </span><span class="translation sujato">“The gods of the Divinity’s host know this.” </span></div><p><div class=verse-container id=an7.56:4.14><span>‘saupādisese vā saupādisesoti, anupādisese vā anupādiseso’”ti. </span></div><p><div class=verse-container id=an7.56:5.1><span>“Sabbesaññeva kho, tissa, brahmakāyikānaṁ devānaṁ evaṁ ñāṇaṁ hoti: </span><span class="translation sujato">“But do all of them know this?” </span></div><p><div class=verse-container id=an7.56:5.2><span>‘saupādisese vā saupādisesoti, anupādisese vā anupādiseso’”ti? </span></div><p><div class=verse-container id=an7.56:5.3><span>“Na kho, mārisa moggallāna, sabbesaṁ brahmakāyikānaṁ devānaṁ evaṁ ñāṇaṁ hoti: </span><span class="translation sujato">“No, my good Moggallāna, not all of them. </span></div><p><div class=verse-container id=an7.56:5.4><span>‘saupādisese vā saupādisesoti, anupādisese vā anupādiseso’ti. </span></div><p><div class=verse-container id=an7.56:6.1><span>Ye kho te, mārisa moggallāna, brahmakāyikā devā brahmena āyunā santuṭṭhā brahmena vaṇṇena brahmena sukhena brahmena yasena brahmena ādhipateyyena santuṭṭhā, te uttari nissaraṇaṁ yathābhūtaṁ nappajānanti. </span><span class="translation sujato">Those gods of the Divinity’s host who are content with the lifespan of the Divinity, with the beauty, happiness, glory, and sovereignty of the Divinity, and who don’t truly understand any escape beyond: </span></div><p><div class=verse-container id=an7.56:6.2><span>Tesaṁ na evaṁ ñāṇaṁ hoti: </span><span class="translation sujato">they don’t know this. </span></div><p><div class=verse-container id=an7.56:6.3><span>‘saupādisese vā saupādisesoti, anupādisese vā anupādiseso’ti. </span></div><p><div class=verse-container id=an7.56:6.4><span>Ye ca kho te, mārisa moggallāna, brahmakāyikā devā brahmena āyunā asantuṭṭhā, brahmena vaṇṇena brahmena sukhena brahmena yasena brahmena ādhipateyyena asantuṭṭhā, te ca uttari nissaraṇaṁ yathābhūtaṁ pajānanti. </span><span class="translation sujato">But those gods of the Divinity’s host who are not content with the lifespan of the Divinity, with the beauty, happiness, glory, and sovereignty of the Divinity, and who do truly understand any escape beyond: </span></div><p><div class=verse-container id=an7.56:6.5><span>Tesaṁ evaṁ ñāṇaṁ hoti: </span><span class="translation sujato">they do know this. </span></div><p><div class=verse-container id=an7.56:6.6><span>‘saupādisese vā saupādisesoti, anupādisese vā anupādiseso’ti. </span></div><p><div class=verse-container id=an7.56:7.1><span>Idha, mārisa moggallāna, bhikkhu ubhatobhāgavimutto hoti. </span><span class="translation sujato">Take a mendicant who is freed both ways. </span></div><p><div class=verse-container id=an7.56:7.2><span>Tamenaṁ te devā evaṁ jānanti: </span><span class="translation sujato">The gods know of them: </span></div><p><div class=verse-container id=an7.56:7.3><span>‘ayaṁ kho āyasmā ubhatobhāgavimutto. </span><span class="translation sujato">‘This venerable is freed both ways. </span></div><p><div class=verse-container id=an7.56:7.4><span>Yāvassa kāyo ṭhassati tāva naṁ dakkhanti devamanussā. </span><span class="translation sujato">As long as their body remains they will be seen by gods and humans. </span></div><p><div class=verse-container id=an7.56:7.5><span>Kāyassa bhedā na naṁ dakkhanti devamanussā’ti. </span><span class="translation sujato">But when their body breaks up gods and humans will see them no more.’ </span></div><p><div class=verse-container id=an7.56:7.6><span>Evampi kho, mārisa moggallāna, tesaṁ devānaṁ ñāṇaṁ hoti: </span><span class="translation sujato">This too is how those gods know whether a person has anything left over or not. </span></div><p><div class=verse-container id=an7.56:7.7><span>‘saupādisese vā saupādisesoti, anupādisese vā anupādiseso’ti. </span></div><p><div class=verse-container id=an7.56:8.1><span>Idha pana, mārisa moggallāna, bhikkhu paññāvimutto hoti. </span><span class="translation sujato">Take a mendicant who is freed by wisdom. </span></div><p><div class=verse-container id=an7.56:8.2><span>Tamenaṁ te devā evaṁ jānanti: </span><span class="translation sujato">The gods know of them: </span></div><p><div class=verse-container id=an7.56:8.3><span>‘ayaṁ kho āyasmā paññāvimutto. </span><span class="translation sujato">‘This venerable is freed by wisdom. </span></div><p><div class=verse-container id=an7.56:8.4><span>Yāvassa kāyo ṭhassati tāva naṁ dakkhanti devamanussā. </span><span class="translation sujato">As long as their body remains they will be seen by gods and humans. </span></div><p><div class=verse-container id=an7.56:8.5><span>Kāyassa bhedā na naṁ dakkhanti devamanussā’ti. </span><span class="translation sujato">But when their body breaks up gods and humans will see them no more.’ </span></div><p><div class=verse-container id=an7.56:8.6><span>Evampi kho, mārisa moggallāna, tesaṁ devānaṁ ñāṇaṁ hoti: </span><span class="translation sujato">This too is how those gods know whether a person has anything left over or not. </span></div><p><div class=verse-container id=an7.56:8.7><span>‘saupādisese vā saupādisesoti, anupādisese vā anupādiseso’ti. </span></div><p><div class=verse-container id=an7.56:9.1><span>Idha pana, mārisa moggallāna, bhikkhu kāyasakkhī hoti. </span><span class="translation sujato">Take a mendicant who is a direct witness. </span></div><p><div class=verse-container id=an7.56:9.2><span>Tamenaṁ devā evaṁ jānanti: </span><span class="translation sujato">The gods know of them: </span></div><p><div class=verse-container id=an7.56:9.3><span>‘ayaṁ kho āyasmā kāyasakkhī. </span><span class="translation sujato">‘This venerable is a direct witness. </span></div><p><div class=verse-container id=an7.56:9.4><span>Appeva nāma ayamāyasmā anulomikāni senāsanāni paṭisevamāno kalyāṇamitte bhajamāno indriyāni samannānayamāno—</span><span class="translation sujato">Hopefully this venerable will frequent appropriate lodgings, associate with good friends, and control their faculties. </span></div><p><div class=verse-container id=an7.56:9.5><span>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’ti. </span><span class="translation sujato">Then they might realize the supreme culmination of the spiritual path in this very life, and live having achieved with their own insight the goal for which gentlemen rightly go forth from the lay life to homelessness.’ </span></div><p><div class=verse-container id=an7.56:9.6><span>Evampi kho, mārisa moggallāna, tesaṁ devānaṁ ñāṇaṁ hoti: </span><span class="translation sujato">This too is how those gods know whether a person has anything left over or not. </span></div><p><div class=verse-container id=an7.56:9.7><span>‘saupādisese vā saupādisesoti, anupādisese vā anupādiseso’ti. </span></div><p><div class=verse-container id=an7.56:10.1><span>Idha pana, mārisa moggallāna, bhikkhu diṭṭhippatto hoti …pe… </span><span class="translation sujato">Take a mendicant who is attained to view. … </span></div><p><div class=verse-container id=an7.56:10.2><span>saddhāvimutto hoti …pe… </span><span class="translation sujato">freed by faith … </span></div><p><div class=verse-container id=an7.56:10.3><span>dhammānusārī hoti. </span><span class="translation sujato">a follower of teachings. </span></div><p><div class=verse-container id=an7.56:10.4><span>Tamenaṁ te devā evaṁ jānanti: </span><span class="translation sujato">The gods know of them: </span></div><p><div class=verse-container id=an7.56:10.5><span>‘ayaṁ kho āyasmā dhammānusārī. </span><span class="translation sujato">‘This venerable is a follower of teachings. </span></div><p><div class=verse-container id=an7.56:10.6><span>Appeva nāma ayamāyasmā anulomikāni senāsanāni paṭisevamāno kalyāṇamitte bhajamāno indriyāni samannānayamāno—</span><span class="translation sujato">Hopefully this venerable will frequent appropriate lodgings, associate with good friends, and control their faculties. </span></div><p><div class=verse-container id=an7.56:10.7><span>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’ti. </span><span class="translation sujato">Then they might realize the supreme culmination of the spiritual path in this very life, and live having achieved with their own insight the goal for which gentlemen rightly go forth from the lay life to homelessness.’ </span></div><p><div class=verse-container id=an7.56:10.8><span>Evampi kho, mārisa moggallāna, tesaṁ devānaṁ ñāṇaṁ hoti: </span><span class="translation sujato">This too is how those gods know whether a person has anything left over or not.” </span></div><p><div class=verse-container id=an7.56:10.9><span>‘saupādisese vā saupādisesoti, anupādisese vā anupādiseso’”ti. </span></div><p><div class=verse-container id=an7.56:11.1><span>Atha kho āyasmā mahāmoggallāno tissassa brahmuno bhāsitaṁ abhinanditvā anumoditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—brahmaloke antarahito gijjhakūṭe pabbate pāturahosi. </span><span class="translation sujato">Moggallāna approved and agreed with what Tissa the Divinity said. Then, as easily as a strong person would extend or contract their arm, he vanished from the realm of divinity and reappeared on the Vulture’s Peak. </span></div><p><div class=verse-container id=an7.56:11.2><span>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><span class="translation sujato">Then Mahāmoggallāna went up to the Buddha, bowed, sat down to one side, </span></div><p><div class=verse-container id=an7.56:11.3><span>Ekamantaṁ nisinno kho āyasmā mahāmoggallāno yāvatako ahosi tissena brahmunā saddhiṁ kathāsallāpo taṁ sabbaṁ bhagavato ārocesi. </span><span class="translation sujato">and told him what had happened. </span></div><p><div class=verse-container id=an7.56:12.1><span>“Na hi pana te, moggallāna, tisso brahmā sattamaṁ animittavihāriṁ puggalaṁ deseti”. </span><span class="translation sujato">“But Moggallāna, Tissa the Divinity didn’t teach the seventh person, the signless meditator.” </span></div><p><div class=verse-container id=an7.56:12.2><span>“Etassa, bhagavā, kālo, etassa, sugata, kālo. </span><span class="translation sujato">“Now is the time, Blessed One! Now is the time, Holy One! </span></div><p><div class=verse-container id=an7.56:12.3><span>Yaṁ bhagavā sattamaṁ animittavihāriṁ puggalaṁ deseyya. Bhagavato sutvā bhikkhū dhāressantī”ti. </span><span class="translation sujato">May the Buddha teach the seventh person, the signless meditator. The mendicants will listen and remember it.” </span></div><p><div class=verse-container id=an7.56:12.4><span>“Tena hi, moggallāna, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, Moggallāna, listen and apply your mind well, I will speak.” </span></div><p><div class=verse-container id=an7.56:12.5><span>“Evaṁ, bhante”ti kho āyasmā mahāmoggallāno bhagavato paccassosi. </span><span class="translation sujato">“Yes, sir,” Mahāmoggallāna replied. </span></div><p><div class=verse-container id=an7.56:12.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an7.56:13.1><span>“Idha, moggallāna, bhikkhu sabbanimittānaṁ amanasikārā animittaṁ cetosamādhiṁ upasampajja viharati. </span><span class="translation sujato">“Moggallāna, take the case of a mendicant who, not focusing on any signs, enters and remains in the signless immersion of the heart. </span></div><p><div class=verse-container id=an7.56:13.2><span>Tamenaṁ te devā evaṁ jānanti: </span><span class="translation sujato">The gods know of them: </span></div><p><div class=verse-container id=an7.56:13.3><span>‘ayaṁ kho āyasmā sabbanimittānaṁ amanasikārā animittaṁ cetosamādhiṁ upasampajja viharati. </span><span class="translation sujato">‘This venerable, not focusing on any signs, enters and remains in the signless immersion of the heart. </span></div><p><div class=verse-container id=an7.56:13.4><span>Appeva nāma ayamāyasmā anulomikāni senāsanāni paṭisevamāno kalyāṇamitte bhajamāno indriyāni samannānayamāno—</span><span class="translation sujato">Hopefully this venerable will frequent appropriate lodgings, associate with good friends, and control their faculties. </span></div><p><div class=verse-container id=an7.56:13.5><span>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’ti. </span><span class="translation sujato">Then they might realize the supreme culmination of the spiritual path in this very life, and live having achieved with their own insight the goal for which gentlemen rightly go forth from the lay life to homelessness.’ </span></div><p><div class=verse-container id=an7.56:13.6><span>Evaṁ kho, moggallāna, tesaṁ devānaṁ ñāṇaṁ hoti: </span><span class="translation sujato">This too is how those gods know whether a person has anything left over or not.” </span></div><p><div class=verse-container id=an7.56:13.7><span>‘saupādisese vā saupādisesoti, anupādisese vā anupādiseso’”ti. </span></div><p><div class=verse-container id=an7.56:13.8><span>Tatiyaṁ. </span></div><div class=flex-between><a href=/canon/en/pli/ms/sutta/an/an0007/an0007P0055.html>Previous</a><a href=/canon/en/pli/ms/sutta/an/an0007/an0007P0057.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>