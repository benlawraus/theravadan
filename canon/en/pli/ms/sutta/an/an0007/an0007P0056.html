<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0056.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0007/an0007P0055.html>Previous</a><a href=/canon/en/pli/ms/sutta/an/an0007/an0007P0057.html>Next</a></div><p id=an7.56:0.1><span class=root>Aṅguttara Nikāya 7.56 </span><br> <span class=sujato>Numbered Discourses 7.56 </span><br><p id=an7.56:0.2><span class=root>6. Abyākatavagga </span><br> <span class=sujato>6. The Undeclared Points </span><br><p id=an7.56:0.3><span class="root big-bold">Tissabrahmāsutta </span><br> <span class=sujato>Tissa the Divinity </span><br><p id=an7.56:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an7.56:1.2><span class=root>ekaṁ samayaṁ bhagavā rājagahe viharati gijjhakūṭe pabbate. </span><br> <span class=sujato>At one time the Buddha was staying near Rājagaha, on the Vulture’s Peak Mountain. </span><br><p id=an7.56:1.3><span class=root>Atha kho dve devatā abhikkantāya rattiyā abhikkantavaṇṇā kevalakappaṁ gijjhakūṭaṁ obhāsetvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho ekā devatā bhagavantaṁ etadavoca: </span><br> <span class=sujato>Then, late at night, two glorious deities, lighting up the entire Vulture’s Peak, went up to the Buddha, bowed, and stood to one side. One deity said to him, </span><br><p id=an7.56:1.4><span class=root>“etā, bhante, bhikkhuniyo vimuttā”ti. </span><br> <span class=sujato>“Sir, these nuns are freed!” </span><br><p id=an7.56:1.5><span class=root>Aparā devatā bhagavantaṁ etadavoca: </span><br> <span class=sujato>The other deity said to him, </span><br><p id=an7.56:1.6><span class=root>“etā, bhante, bhikkhuniyo anupādisesā suvimuttā”ti. </span><br> <span class=sujato>“Sir, these nuns are well freed with no residue!” </span><br><p id=an7.56:1.7><span class=root>Idamavocuṁ tā devatā. </span><br> <span class=sujato>This is what those deities said, </span><br><p id=an7.56:1.8><span class=root>Samanuñño satthā ahosi. </span><br> <span class=sujato>and the teacher approved. </span><br><p id=an7.56:1.9><span class=root>Atha kho tā devatā “samanuñño satthā”ti bhagavantaṁ abhivādetvā padakkhiṇaṁ katvā tatthevantaradhāyiṁsu. </span><br> <span class=sujato>Then those deities, knowing that the teacher approved, bowed and respectfully circled the Buddha, keeping him on his right, before vanishing right there. </span><br><p id=an7.56:2.1><span class=root>Atha kho bhagavā tassā rattiyā accayena bhikkhū āmantesi: </span><br> <span class=sujato>Then, when the night had passed, the Buddha told the mendicants all that had happened. </span><br><p id=an7.56:2.2><span class=root>“imaṁ, bhikkhave, rattiṁ dve devatā abhikkantāya rattiyā abhikkantavaṇṇā kevalakappaṁ gijjhakūṭaṁ obhāsetvā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, bhikkhave, ekā devatā maṁ etadavoca: </span><br><p id=an7.56:2.3><span class=root>‘etā, bhante, bhikkhuniyo vimuttā’ti. </span><br><p id=an7.56:2.4><span class=root>Aparā devatā maṁ etadavoca: </span><br><p id=an7.56:2.5><span class=root>‘etā, bhante, bhikkhuniyo anupādisesā suvimuttā’ti. </span><br><p id=an7.56:2.6><span class=root>Idamavocuṁ, bhikkhave, tā devatā. </span><br><p id=an7.56:2.7><span class=root>Idaṁ vatvā maṁ abhivādetvā padakkhiṇaṁ katvā tatthevantaradhāyiṁsū”ti. </span><br><p id=an7.56:3.1><span class=root>Tena kho pana samayena āyasmā mahāmoggallāno bhagavato avidūre nisinno hoti. </span><br> <span class=sujato>Now at that time Venerable Mahāmoggallāna was sitting not far from the Buddha. </span><br><p id=an7.56:3.2><span class=root>Atha kho āyasmato mahāmoggallānassa etadahosi: </span><br> <span class=sujato>He thought, </span><br><p id=an7.56:3.3><span class=root>“katamesānaṁ kho devānaṁ evaṁ ñāṇaṁ hoti: </span><br> <span class=sujato>“Which gods know whether a person has anything left over or not?” </span><br><p id=an7.56:3.4><span class=root>‘saupādisese vā saupādisesoti, anupādisese vā anupādiseso’”ti? </span><br><p id=an7.56:3.5><span class=root>Tena kho pana samayena tisso nāma bhikkhu adhunākālaṅkato aññataraṁ brahmalokaṁ upapanno hoti. </span><br> <span class=sujato>Now, at that time a monk called Tissa had recently passed away and been reborn in a realm of divinity. </span><br><p id=an7.56:3.6><span class=root>Tatrāpi naṁ evaṁ jānanti: </span><br> <span class=sujato>There they knew that </span><br><p id=an7.56:3.7><span class=root>“tisso brahmā mahiddhiko mahānubhāvo”ti. </span><br> <span class=sujato>Tissa the Divinity was very mighty and powerful. </span><br><p id=an7.56:4.1><span class=root>Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—gijjhakūṭe pabbate antarahito tasmiṁ brahmaloke pāturahosi. </span><br> <span class=sujato>And then Venerable Mahāmoggallāna, as easily as a strong person would extend or contract their arm, vanished from the Vulture’s Peak and reappeared in that realm of divinity. </span><br><p id=an7.56:4.2><span class=root>Addasā kho tisso brahmā āyasmantaṁ mahāmoggallānaṁ dūratova āgacchantaṁ. </span><br> <span class=sujato>Tissa saw Moggallāna coming off in the distance, </span><br><p id=an7.56:4.3><span class=root>Disvā āyasmantaṁ mahāmoggallānaṁ etadavoca: </span><br> <span class=sujato>and said to him, </span><br><p id=an7.56:4.4><span class=root>“ehi kho, mārisa moggallāna; </span><br> <span class=sujato>“Come, my good Moggallāna! </span><br><p id=an7.56:4.5><span class=root>svāgataṁ, mārisa moggallāna. </span><br> <span class=sujato>Welcome, my good Moggallāna! </span><br><p id=an7.56:4.6><span class=root>Cirassaṁ kho, mārisa moggallāna, imaṁ pariyāyamakāsi, yadidaṁ idhāgamanāya. </span><br> <span class=sujato>It’s been a long time since you took the opportunity to come here. </span><br><p id=an7.56:4.7><span class=root>Nisīda, mārisa moggallāna, idamāsanaṁ paññattan”ti. </span><br> <span class=sujato>Sit, my good Moggallāna, this seat is for you.” </span><br><p id=an7.56:4.8><span class=root>Nisīdi kho āyasmā mahāmoggallāno paññatte āsane. </span><br> <span class=sujato>Moggallāna sat down on the seat spread out. </span><br><p id=an7.56:4.9><span class=root>Tissopi kho brahmā āyasmantaṁ mahāmoggallānaṁ abhivādetvā ekamantaṁ nisīdi. </span><br> <span class=sujato>Then Tissa bowed to Moggallāna and sat to one side. </span><br><p id=an7.56:4.10><span class=root>Ekamantaṁ nisinnaṁ kho tissaṁ brahmānaṁ āyasmā mahāmoggallāno etadavoca: </span><br> <span class=sujato>Moggallāna said to him, </span><br><p id=an7.56:4.11><span class=root>“katamesānaṁ kho, tissa, devānaṁ evaṁ ñāṇaṁ hoti: </span><br> <span class=sujato>“Which gods know whether a person has anything left over or not?” </span><br><p id=an7.56:4.12><span class=root>‘saupādisese vā saupādisesoti, anupādisese vā anupādiseso’”ti? </span><br><p id=an7.56:4.13><span class=root>“Brahmakāyikānaṁ kho, mārisa moggallāna, devānaṁ evaṁ ñāṇaṁ hoti: </span><br> <span class=sujato>“The gods of the Divinity’s host know this.” </span><br><p id=an7.56:4.14><span class=root>‘saupādisese vā saupādisesoti, anupādisese vā anupādiseso’”ti. </span><br><p id=an7.56:5.1><span class=root>“Sabbesaññeva kho, tissa, brahmakāyikānaṁ devānaṁ evaṁ ñāṇaṁ hoti: </span><br> <span class=sujato>“But do all of them know this?” </span><br><p id=an7.56:5.2><span class=root>‘saupādisese vā saupādisesoti, anupādisese vā anupādiseso’”ti? </span><br><p id=an7.56:5.3><span class=root>“Na kho, mārisa moggallāna, sabbesaṁ brahmakāyikānaṁ devānaṁ evaṁ ñāṇaṁ hoti: </span><br> <span class=sujato>“No, my good Moggallāna, not all of them. </span><br><p id=an7.56:5.4><span class=root>‘saupādisese vā saupādisesoti, anupādisese vā anupādiseso’ti. </span><br><p id=an7.56:6.1><span class=root>Ye kho te, mārisa moggallāna, brahmakāyikā devā brahmena āyunā santuṭṭhā brahmena vaṇṇena brahmena sukhena brahmena yasena brahmena ādhipateyyena santuṭṭhā, te uttari nissaraṇaṁ yathābhūtaṁ nappajānanti. </span><br> <span class=sujato>Those gods of the Divinity’s host who are content with the lifespan of the Divinity, with the beauty, happiness, glory, and sovereignty of the Divinity, and who don’t truly understand any escape beyond: </span><br><p id=an7.56:6.2><span class=root>Tesaṁ na evaṁ ñāṇaṁ hoti: </span><br> <span class=sujato>they don’t know this. </span><br><p id=an7.56:6.3><span class=root>‘saupādisese vā saupādisesoti, anupādisese vā anupādiseso’ti. </span><br><p id=an7.56:6.4><span class=root>Ye ca kho te, mārisa moggallāna, brahmakāyikā devā brahmena āyunā asantuṭṭhā, brahmena vaṇṇena brahmena sukhena brahmena yasena brahmena ādhipateyyena asantuṭṭhā, te ca uttari nissaraṇaṁ yathābhūtaṁ pajānanti. </span><br> <span class=sujato>But those gods of the Divinity’s host who are not content with the lifespan of the Divinity, with the beauty, happiness, glory, and sovereignty of the Divinity, and who do truly understand any escape beyond: </span><br><p id=an7.56:6.5><span class=root>Tesaṁ evaṁ ñāṇaṁ hoti: </span><br> <span class=sujato>they do know this. </span><br><p id=an7.56:6.6><span class=root>‘saupādisese vā saupādisesoti, anupādisese vā anupādiseso’ti. </span><br><p id=an7.56:7.1><span class=root>Idha, mārisa moggallāna, bhikkhu ubhatobhāgavimutto hoti. </span><br> <span class=sujato>Take a mendicant who is freed both ways. </span><br><p id=an7.56:7.2><span class=root>Tamenaṁ te devā evaṁ jānanti: </span><br> <span class=sujato>The gods know of them: </span><br><p id=an7.56:7.3><span class=root>‘ayaṁ kho āyasmā ubhatobhāgavimutto. </span><br> <span class=sujato>‘This venerable is freed both ways. </span><br><p id=an7.56:7.4><span class=root>Yāvassa kāyo ṭhassati tāva naṁ dakkhanti devamanussā. </span><br> <span class=sujato>As long as their body remains they will be seen by gods and humans. </span><br><p id=an7.56:7.5><span class=root>Kāyassa bhedā na naṁ dakkhanti devamanussā’ti. </span><br> <span class=sujato>But when their body breaks up gods and humans will see them no more.’ </span><br><p id=an7.56:7.6><span class=root>Evampi kho, mārisa moggallāna, tesaṁ devānaṁ ñāṇaṁ hoti: </span><br> <span class=sujato>This too is how those gods know whether a person has anything left over or not. </span><br><p id=an7.56:7.7><span class=root>‘saupādisese vā saupādisesoti, anupādisese vā anupādiseso’ti. </span><br><p id=an7.56:8.1><span class=root>Idha pana, mārisa moggallāna, bhikkhu paññāvimutto hoti. </span><br> <span class=sujato>Take a mendicant who is freed by wisdom. </span><br><p id=an7.56:8.2><span class=root>Tamenaṁ te devā evaṁ jānanti: </span><br> <span class=sujato>The gods know of them: </span><br><p id=an7.56:8.3><span class=root>‘ayaṁ kho āyasmā paññāvimutto. </span><br> <span class=sujato>‘This venerable is freed by wisdom. </span><br><p id=an7.56:8.4><span class=root>Yāvassa kāyo ṭhassati tāva naṁ dakkhanti devamanussā. </span><br> <span class=sujato>As long as their body remains they will be seen by gods and humans. </span><br><p id=an7.56:8.5><span class=root>Kāyassa bhedā na naṁ dakkhanti devamanussā’ti. </span><br> <span class=sujato>But when their body breaks up gods and humans will see them no more.’ </span><br><p id=an7.56:8.6><span class=root>Evampi kho, mārisa moggallāna, tesaṁ devānaṁ ñāṇaṁ hoti: </span><br> <span class=sujato>This too is how those gods know whether a person has anything left over or not. </span><br><p id=an7.56:8.7><span class=root>‘saupādisese vā saupādisesoti, anupādisese vā anupādiseso’ti. </span><br><p id=an7.56:9.1><span class=root>Idha pana, mārisa moggallāna, bhikkhu kāyasakkhī hoti. </span><br> <span class=sujato>Take a mendicant who is a direct witness. </span><br><p id=an7.56:9.2><span class=root>Tamenaṁ devā evaṁ jānanti: </span><br> <span class=sujato>The gods know of them: </span><br><p id=an7.56:9.3><span class=root>‘ayaṁ kho āyasmā kāyasakkhī. </span><br> <span class=sujato>‘This venerable is a direct witness. </span><br><p id=an7.56:9.4><span class=root>Appeva nāma ayamāyasmā anulomikāni senāsanāni paṭisevamāno kalyāṇamitte bhajamāno indriyāni samannānayamāno—</span><br> <span class=sujato>Hopefully this venerable will frequent appropriate lodgings, associate with good friends, and control their faculties. </span><br><p id=an7.56:9.5><span class=root>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’ti. </span><br> <span class=sujato>Then they might realize the supreme culmination of the spiritual path in this very life, and live having achieved with their own insight the goal for which gentlemen rightly go forth from the lay life to homelessness.’ </span><br><p id=an7.56:9.6><span class=root>Evampi kho, mārisa moggallāna, tesaṁ devānaṁ ñāṇaṁ hoti: </span><br> <span class=sujato>This too is how those gods know whether a person has anything left over or not. </span><br><p id=an7.56:9.7><span class=root>‘saupādisese vā saupādisesoti, anupādisese vā anupādiseso’ti. </span><br><p id=an7.56:10.1><span class=root>Idha pana, mārisa moggallāna, bhikkhu diṭṭhippatto hoti …pe… </span><br> <span class=sujato>Take a mendicant who is attained to view. … </span><br><p id=an7.56:10.2><span class=root>saddhāvimutto hoti …pe… </span><br> <span class=sujato>freed by faith … </span><br><p id=an7.56:10.3><span class=root>dhammānusārī hoti. </span><br> <span class=sujato>a follower of teachings. </span><br><p id=an7.56:10.4><span class=root>Tamenaṁ te devā evaṁ jānanti: </span><br> <span class=sujato>The gods know of them: </span><br><p id=an7.56:10.5><span class=root>‘ayaṁ kho āyasmā dhammānusārī. </span><br> <span class=sujato>‘This venerable is a follower of teachings. </span><br><p id=an7.56:10.6><span class=root>Appeva nāma ayamāyasmā anulomikāni senāsanāni paṭisevamāno kalyāṇamitte bhajamāno indriyāni samannānayamāno—</span><br> <span class=sujato>Hopefully this venerable will frequent appropriate lodgings, associate with good friends, and control their faculties. </span><br><p id=an7.56:10.7><span class=root>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’ti. </span><br> <span class=sujato>Then they might realize the supreme culmination of the spiritual path in this very life, and live having achieved with their own insight the goal for which gentlemen rightly go forth from the lay life to homelessness.’ </span><br><p id=an7.56:10.8><span class=root>Evampi kho, mārisa moggallāna, tesaṁ devānaṁ ñāṇaṁ hoti: </span><br> <span class=sujato>This too is how those gods know whether a person has anything left over or not.” </span><br><p id=an7.56:10.9><span class=root>‘saupādisese vā saupādisesoti, anupādisese vā anupādiseso’”ti. </span><br><p id=an7.56:11.1><span class=root>Atha kho āyasmā mahāmoggallāno tissassa brahmuno bhāsitaṁ abhinanditvā anumoditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ—brahmaloke antarahito gijjhakūṭe pabbate pāturahosi. </span><br> <span class=sujato>Moggallāna approved and agreed with what Tissa the Divinity said. Then, as easily as a strong person would extend or contract their arm, he vanished from the realm of divinity and reappeared on the Vulture’s Peak. </span><br><p id=an7.56:11.2><span class=root>Atha kho āyasmā mahāmoggallāno yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. </span><br> <span class=sujato>Then Mahāmoggallāna went up to the Buddha, bowed, sat down to one side, </span><br><p id=an7.56:11.3><span class=root>Ekamantaṁ nisinno kho āyasmā mahāmoggallāno yāvatako ahosi tissena brahmunā saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>and told him what had happened. </span><br><p id=an7.56:12.1><span class=root>“Na hi pana te, moggallāna, tisso brahmā sattamaṁ animittavihāriṁ puggalaṁ deseti”. </span><br> <span class=sujato>“But Moggallāna, Tissa the Divinity didn’t teach the seventh person, the signless meditator.” </span><br><p id=an7.56:12.2><span class=root>“Etassa, bhagavā, kālo, etassa, sugata, kālo. </span><br> <span class=sujato>“Now is the time, Blessed One! Now is the time, Holy One! </span><br><p id=an7.56:12.3><span class=root>Yaṁ bhagavā sattamaṁ animittavihāriṁ puggalaṁ deseyya. Bhagavato sutvā bhikkhū dhāressantī”ti. </span><br> <span class=sujato>May the Buddha teach the seventh person, the signless meditator. The mendicants will listen and remember it.” </span><br><p id=an7.56:12.4><span class=root>“Tena hi, moggallāna, suṇāhi, sādhukaṁ manasi karohi; bhāsissāmī”ti. </span><br> <span class=sujato>“Well then, Moggallāna, listen and apply your mind well, I will speak.” </span><br><p id=an7.56:12.5><span class=root>“Evaṁ, bhante”ti kho āyasmā mahāmoggallāno bhagavato paccassosi. </span><br> <span class=sujato>“Yes, sir,” Mahāmoggallāna replied. </span><br><p id=an7.56:12.6><span class=root>Bhagavā etadavoca: </span><br> <span class=sujato>The Buddha said this: </span><br><p id=an7.56:13.1><span class=root>“Idha, moggallāna, bhikkhu sabbanimittānaṁ amanasikārā animittaṁ cetosamādhiṁ upasampajja viharati. </span><br> <span class=sujato>“Moggallāna, take the case of a mendicant who, not focusing on any signs, enters and remains in the signless immersion of the heart. </span><br><p id=an7.56:13.2><span class=root>Tamenaṁ te devā evaṁ jānanti: </span><br> <span class=sujato>The gods know of them: </span><br><p id=an7.56:13.3><span class=root>‘ayaṁ kho āyasmā sabbanimittānaṁ amanasikārā animittaṁ cetosamādhiṁ upasampajja viharati. </span><br> <span class=sujato>‘This venerable, not focusing on any signs, enters and remains in the signless immersion of the heart. </span><br><p id=an7.56:13.4><span class=root>Appeva nāma ayamāyasmā anulomikāni senāsanāni paṭisevamāno kalyāṇamitte bhajamāno indriyāni samannānayamāno—</span><br> <span class=sujato>Hopefully this venerable will frequent appropriate lodgings, associate with good friends, and control their faculties. </span><br><p id=an7.56:13.5><span class=root>yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihareyyā’ti. </span><br> <span class=sujato>Then they might realize the supreme culmination of the spiritual path in this very life, and live having achieved with their own insight the goal for which gentlemen rightly go forth from the lay life to homelessness.’ </span><br><p id=an7.56:13.6><span class=root>Evaṁ kho, moggallāna, tesaṁ devānaṁ ñāṇaṁ hoti: </span><br> <span class=sujato>This too is how those gods know whether a person has anything left over or not.” </span><br><p id=an7.56:13.7><span class=root>‘saupādisese vā saupādisesoti, anupādisese vā anupādiseso’”ti. </span><br><p id=an7.56:13.8><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>