<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0068.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0067.html>Previous</a><a href=/canon/en/pli/ms/sutta/an/an0007/an0007P0069.html>Next</a></div><p><div class=verse-container id=an7.68:0.1><span>Aṅguttara Nikāya 7.68 </span><span class="translation sujato">Numbered Discourses 7.68 </span></div><p><div class=verse-container id=an7.68:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an7.68:0.3><span class=big-bold>Dhammaññūsutta </span><span class="translation sujato">One Who Knows the Teachings </span></div><p><div class=verse-container id=an7.68:1.1><span>“Sattahi, bhikkhave, dhammehi samannāgato bhikkhu āhuneyyo hoti …pe… anuttaraṁ puññakkhettaṁ lokassa. </span><span class="translation sujato">“A mendicant with seven qualities is worthy of offerings dedicated to the gods, worthy of hospitality, worthy of a religious donation, worthy of veneration with joined palms, and is the supreme field of merit for the world. </span></div><p><div class=verse-container id=an7.68:1.2><span>Katamehi sattahi? </span><span class="translation sujato">What seven? </span></div><p><div class=verse-container id=an7.68:1.3><span>Idha, bhikkhave, bhikkhu dhammaññū ca hoti atthaññū ca attaññū ca mattaññū ca kālaññū ca parisaññū ca puggalaparoparaññū ca. </span><span class="translation sujato">It’s when a mendicant knows the teachings, knows the meaning, has self-knowledge, knows moderation, knows the right time, knows assemblies, and knows people high and low. </span></div><p><div class=verse-container id=an7.68:2.1><span>Kathañca, bhikkhave, bhikkhu dhammaññū hoti? </span><span class="translation sujato">And how is a mendicant one who knows the teachings? </span></div><p><div class=verse-container id=an7.68:2.2><span>Idha, bhikkhave, bhikkhu dhammaṁ jānāti—</span><span class="translation sujato">It’s when a mendicant knows the teachings: </span></div><p><div class=verse-container id=an7.68:2.3><span>suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ. </span><span class="translation sujato">statements, mixed prose & verse, discussions, verses, inspired exclamations, legends, stories of past lives, amazing stories, and elaborations. </span></div><p><div class=verse-container id=an7.68:2.4><span>No ce, bhikkhave, bhikkhu dhammaṁ jāneyya—</span><span class="translation sujato">If a mendicant did not know these teachings, </span></div><p><div class=verse-container id=an7.68:2.5><span>suttaṁ geyyaṁ …pe… abbhutadhammaṁ vedallaṁ, nayidha ‘dhammaññū’ti vucceyya. </span><span class="translation sujato">they would not be called ‘one who knows the teachings’. </span></div><p><div class=verse-container id=an7.68:2.6><span>Yasmā ca kho, bhikkhave, bhikkhu dhammaṁ jānāti—</span><span class="translation sujato">But because they do know these teachings, </span></div><p><div class=verse-container id=an7.68:2.7><span>suttaṁ geyyaṁ …pe… abbhutadhammaṁ vedallaṁ, tasmā ‘dhammaññū’ti vuccati. </span><span class="translation sujato">they are called ‘one who knows the teachings’. </span></div><p><div class=verse-container id=an7.68:2.8><span>Iti dhammaññū. </span><span class="translation sujato">Such is the one who knows the teachings. </span></div><p><div class=verse-container id=an7.68:3.1><span>Atthaññū ca kathaṁ hoti? </span><span class="translation sujato">And how are they one who knows the meaning? </span></div><p><div class=verse-container id=an7.68:3.2><span>Idha, bhikkhave, bhikkhu tassa tasseva bhāsitassa atthaṁ jānāti: </span><span class="translation sujato">It’s when a mendicant knows the meaning of this or that statement: </span></div><p><div class=verse-container id=an7.68:3.3><span>‘ayaṁ imassa bhāsitassa attho, ayaṁ imassa bhāsitassa attho’ti. </span><span class="translation sujato">‘This is what that statement means; that is what this statement means.’ </span></div><p><div class=verse-container id=an7.68:3.4><span>No ce, bhikkhave, bhikkhu tassa tasseva bhāsitassa atthaṁ jāneyya: </span><span class="translation sujato">If a mendicant did not know the meaning of this or that statement, </span></div><p><div class=verse-container id=an7.68:3.5><span>‘ayaṁ imassa bhāsitassa attho, ayaṁ imassa bhāsitassa attho’ti, nayidha ‘atthaññū’ti vucceyya. </span><span class="translation sujato">they would not be called ‘one who knows the meaning’. </span></div><p><div class=verse-container id=an7.68:3.6><span>Yasmā ca kho, bhikkhave, bhikkhu tassa tasseva bhāsitassa atthaṁ jānāti: </span><span class="translation sujato">But because they do know the meaning of this or that statement, </span></div><p><div class=verse-container id=an7.68:3.7><span>‘ayaṁ imassa bhāsitassa attho, ayaṁ imassa bhāsitassa attho’ti, tasmā ‘atthaññū’ti vuccati. </span><span class="translation sujato">they are called ‘one who knows the meaning’. </span></div><p><div class=verse-container id=an7.68:3.8><span>Iti dhammaññū, atthaññū. </span><span class="translation sujato">Such is the one who knows the teachings and the one who knows the meaning. </span></div><p><div class=verse-container id=an7.68:4.1><span>Attaññū ca kathaṁ hoti? </span><span class="translation sujato">And how are they one who has self-knowledge? </span></div><p><div class=verse-container id=an7.68:4.2><span>Idha, bhikkhave, bhikkhu attānaṁ jānāti: </span><span class="translation sujato">It’s when a mendicant has self-knowledge: </span></div><p><div class=verse-container id=an7.68:4.3><span>‘ettakomhi saddhāya sīlena sutena cāgena paññāya paṭibhānenā’ti. </span><span class="translation sujato">‘This is the extent of my faith, ethics, learning, generosity, wisdom, and eloquence.’ </span></div><p><div class=verse-container id=an7.68:4.4><span>No ce, bhikkhave, bhikkhu attānaṁ jāneyya: </span><span class="translation sujato">If a mendicant did not have self-knowledge, </span></div><p><div class=verse-container id=an7.68:4.5><span>‘ettakomhi saddhāya sīlena sutena cāgena paññāya paṭibhānenā’ti, nayidha ‘attaññū’ti vucceyya. </span><span class="translation sujato">they would not be called ‘one who has self-knowledge’. </span></div><p><div class=verse-container id=an7.68:4.6><span>Yasmā ca, bhikkhave, bhikkhu attānaṁ jānāti: </span><span class="translation sujato">But because they do have self-knowledge, </span></div><p><div class=verse-container id=an7.68:4.7><span>‘ettakomhi saddhāya sīlena sutena cāgena paññāya paṭibhānenā’ti, tasmā ‘attaññū’ti vuccati. </span><span class="translation sujato">they are called ‘one who has self-knowledge’. </span></div><p><div class=verse-container id=an7.68:4.8><span>Iti dhammaññū, atthaññū, attaññū. </span><span class="translation sujato">Such is the one who knows the teachings, the one who knows the meaning, and the one who has self-knowledge. </span></div><p><div class=verse-container id=an7.68:5.1><span>Mattaññū ca kathaṁ hoti? </span><span class="translation sujato">And how are they one who knows moderation? </span></div><p><div class=verse-container id=an7.68:5.2><span>Idha, bhikkhave, bhikkhu mattaṁ jānāti cīvarapiṇḍapātasenāsanagilānappaccayabhesajjaparikkhārānaṁ paṭiggahaṇāya. </span><span class="translation sujato">It’s when a mendicant knows moderation when receiving robes, almsfood, lodgings, and medicines and supplies for the sick. </span></div><p><div class=verse-container id=an7.68:5.3><span>No ce, bhikkhave, bhikkhu mattaṁ jāneyya cīvarapiṇḍapātasenāsanagilānappaccayabhesajjaparikkhārānaṁ paṭiggahaṇāya, nayidha ‘mattaññū’ti vucceyya. </span><span class="translation sujato">If a mendicant did not know moderation, they would not be called ‘one who knows moderation’. </span></div><p><div class=verse-container id=an7.68:5.4><span>Yasmā ca kho, bhikkhave, bhikkhu mattaṁ jānāti cīvarapiṇḍapātasenāsanagilānappaccayabhesajjaparikkhārānaṁ paṭiggahaṇāya, tasmā ‘mattaññū’ti vuccati. </span><span class="translation sujato">But because they do know moderation, they are called ‘one who knows moderation’. </span></div><p><div class=verse-container id=an7.68:5.5><span>Iti dhammaññū, atthaññū, attaññū, mattaññū. </span><span class="translation sujato">Such is the one who knows the teachings, the one who knows the meaning, the one who has self-knowledge, and the one who knows moderation. </span></div><p><div class=verse-container id=an7.68:6.1><span>Kālaññū ca kathaṁ hoti? </span><span class="translation sujato">And how are they one who knows the right time? </span></div><p><div class=verse-container id=an7.68:6.2><span>Idha, bhikkhave, bhikkhu kālaṁ jānāti: </span><span class="translation sujato">It’s when a mendicant knows the right time: </span></div><p><div class=verse-container id=an7.68:6.3><span>‘ayaṁ kālo uddesassa, ayaṁ kālo paripucchāya, ayaṁ kālo yogassa, ayaṁ kālo paṭisallānassā’ti. </span><span class="translation sujato">‘This is the time for recitation; this is the time for questioning; this is the time for meditation; this is the time for retreat.’ </span></div><p><div class=verse-container id=an7.68:6.4><span>No ce, bhikkhave, bhikkhu kālaṁ jāneyya: </span><span class="translation sujato">If a mendicant did not know the right time, </span></div><p><div class=verse-container id=an7.68:6.5><span>‘ayaṁ kālo uddesassa, ayaṁ kālo paripucchāya, ayaṁ kālo yogassa, ayaṁ kālo paṭisallānassā’ti, nayidha ‘kālaññū’ti vucceyya. </span><span class="translation sujato">they would not be called ‘one who knows the right time’. </span></div><p><div class=verse-container id=an7.68:6.6><span>Yasmā ca kho, bhikkhave, bhikkhu kālaṁ jānāti: </span><span class="translation sujato">But because they do know the right time, </span></div><p><div class=verse-container id=an7.68:6.7><span>‘ayaṁ kālo uddesassa, ayaṁ kālo paripucchāya, ayaṁ kālo yogassa, ayaṁ kālo paṭisallānassā’ti, tasmā ‘kālaññū’ti vuccati. </span><span class="translation sujato">they are called ‘one who knows the right time’. </span></div><p><div class=verse-container id=an7.68:6.8><span>Iti dhammaññū, atthaññū, attaññū, mattaññū, kālaññū. </span><span class="translation sujato">Such is the one who knows the teachings, the one who knows the meaning, the one who has self-knowledge, the one who knows moderation, and the one who knows the right time. </span></div><p><div class=verse-container id=an7.68:7.1><span>Parisaññū ca kathaṁ hoti? </span><span class="translation sujato">And how are they one who knows assemblies? </span></div><p><div class=verse-container id=an7.68:7.2><span>Idha, bhikkhave, bhikkhu parisaṁ jānāti: </span><span class="translation sujato">It’s when a mendicant knows assemblies: </span></div><p><div class=verse-container id=an7.68:7.3><span>‘ayaṁ khattiyaparisā, ayaṁ brāhmaṇaparisā, ayaṁ gahapatiparisā, ayaṁ samaṇaparisā. </span><span class="translation sujato">‘This is an assembly of aristocrats, of brahmins, of householders, or of ascetics. </span></div><p><div class=verse-container id=an7.68:7.4><span>Tattha evaṁ upasaṅkamitabbaṁ, evaṁ ṭhātabbaṁ, evaṁ kattabbaṁ, evaṁ nisīditabbaṁ, evaṁ bhāsitabbaṁ, evaṁ tuṇhī bhavitabban’ti. </span><span class="translation sujato">This one should be approached in this way. This is how to stand, to act, to sit, to speak, or to stay silent when there.’ </span></div><p><div class=verse-container id=an7.68:7.5><span>No ce, bhikkhave, bhikkhu parisaṁ jāneyya: </span><span class="translation sujato">If a mendicant did not know assemblies, </span></div><p><div class=verse-container id=an7.68:7.6><span>‘ayaṁ khattiyaparisā …pe… </span></div><p><div class=verse-container id=an7.68:7.7><span>evaṁ tuṇhī bhavitabban’ti, nayidha ‘parisaññū’ti vucceyya. </span><span class="translation sujato">they would not be called ‘one who knows assemblies’. </span></div><p><div class=verse-container id=an7.68:7.8><span>Yasmā ca kho, bhikkhave, bhikkhu parisaṁ jānāti: </span><span class="translation sujato">But because they do know assemblies, </span></div><p><div class=verse-container id=an7.68:7.9><span>‘ayaṁ khattiyaparisā, ayaṁ brāhmaṇaparisā, ayaṁ gahapatiparisā, ayaṁ samaṇaparisā. </span></div><p><div class=verse-container id=an7.68:7.10><span>Tattha evaṁ upasaṅkamitabbaṁ, evaṁ ṭhātabbaṁ, evaṁ kattabbaṁ, evaṁ nisīditabbaṁ, evaṁ bhāsitabbaṁ, evaṁ tuṇhī bhavitabban’ti, tasmā ‘parisaññū’ti vuccati. </span><span class="translation sujato">they are called ‘one who knows assemblies’. </span></div><p><div class=verse-container id=an7.68:7.11><span>Iti dhammaññū, atthaññū, attaññū, mattaññū, kālaññū, parisaññū. </span><span class="translation sujato">Such is the one who knows the teachings, the one who knows the meaning, the one who has self-knowledge, the one who knows moderation, the one who knows the right time, and the one who knows assemblies. </span></div><p><div class=verse-container id=an7.68:8.1><span>Puggalaparoparaññū ca kathaṁ hoti? </span><span class="translation sujato">And how are they one who knows people high and low? </span></div><p><div class=verse-container id=an7.68:8.2><span>Idha, bhikkhave, bhikkhuno dvayena puggalā viditā honti. </span><span class="translation sujato">It’s when a mendicant understands people in terms of pairs. </span></div><p><div class=verse-container id=an7.68:8.3><span>Dve puggalā—</span><span class="translation sujato">Two people: </span></div><p><div class=verse-container id=an7.68:8.4><span>eko ariyānaṁ dassanakāmo, eko ariyānaṁ na dassanakāmo. </span><span class="translation sujato">one likes to see the noble ones, one does not. </span></div><p><div class=verse-container id=an7.68:8.5><span>Yvāyaṁ puggalo ariyānaṁ na dassanakāmo, </span><span class="translation sujato">The person who doesn’t like to see the noble ones </span></div><p><div class=verse-container id=an7.68:8.6><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:8.7><span>Yvāyaṁ puggalo ariyānaṁ dassanakāmo, </span><span class="translation sujato">The person who does like to see the noble ones </span></div><p><div class=verse-container id=an7.68:8.8><span>evaṁ so tenaṅgena pāsaṁso. .1 </span><span class="translation sujato">is praiseworthy in that respect. </span></div><p><div class=verse-container id=an7.68:9.1><span>Dve puggalā ariyānaṁ dassanakāmā—</span><span class="translation sujato">Two people like to see the noble ones: </span></div><p><div class=verse-container id=an7.68:9.2><span>eko saddhammaṁ sotukāmo, eko saddhammaṁ na sotukāmo. </span><span class="translation sujato">one likes to hear the true teaching, one does not. </span></div><p><div class=verse-container id=an7.68:9.3><span>Yvāyaṁ puggalo saddhammaṁ na sotukāmo, </span><span class="translation sujato">The person who doesn’t like to hear the true teaching </span></div><p><div class=verse-container id=an7.68:9.4><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:9.5><span>Yvāyaṁ puggalo saddhammaṁ sotukāmo, </span><span class="translation sujato">The person who does like to hear the true teaching </span></div><p><div class=verse-container id=an7.68:9.6><span>evaṁ so tenaṅgena pāsaṁso. .2 </span><span class="translation sujato">is praiseworthy in that respect. </span></div><p><div class=verse-container id=an7.68:10.1><span>Dve puggalā saddhammaṁ sotukāmā—</span><span class="translation sujato">Two people like to hear the true teaching: </span></div><p><div class=verse-container id=an7.68:10.2><span>eko ohitasoto dhammaṁ suṇāti, eko anohitasoto dhammaṁ suṇāti. </span><span class="translation sujato">one actively listens to the teaching, one does not. </span></div><p><div class=verse-container id=an7.68:10.3><span>Yvāyaṁ puggalo anohitasoto dhammaṁ suṇāti, </span><span class="translation sujato">The person who doesn’t actively listen to the teaching </span></div><p><div class=verse-container id=an7.68:10.4><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:10.5><span>Yvāyaṁ puggalo ohitasoto dhammaṁ suṇāti, </span><span class="translation sujato">The person who does actively listen to the teaching </span></div><p><div class=verse-container id=an7.68:10.6><span>evaṁ so tenaṅgena pāsaṁso. .3 </span><span class="translation sujato">is praiseworthy in that respect. </span></div><p><div class=verse-container id=an7.68:11.1><span>Dve puggalā ohitasotā dhammaṁ suṇanti—</span><span class="translation sujato">Two people actively listen to the teaching: </span></div><p><div class=verse-container id=an7.68:11.2><span>eko sutvā dhammaṁ dhāreti, eko sutvā dhammaṁ na dhāreti. </span><span class="translation sujato">one remembers the teaching they’ve heard, one does not. </span></div><p><div class=verse-container id=an7.68:11.3><span>Yvāyaṁ puggalo sutvā na dhammaṁ dhāreti, </span><span class="translation sujato">The person who doesn’t remember the teaching they’ve heard </span></div><p><div class=verse-container id=an7.68:11.4><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:11.5><span>Yvāyaṁ puggalo sutvā dhammaṁ dhāreti, </span><span class="translation sujato">The person who does remember the teaching they’ve heard </span></div><p><div class=verse-container id=an7.68:11.6><span>evaṁ so tenaṅgena pāsaṁso. .4 </span><span class="translation sujato">is praiseworthy in that respect. </span></div><p><div class=verse-container id=an7.68:12.1><span>Dve puggalā sutvā dhammaṁ dhārenti—</span><span class="translation sujato">Two people remember the teaching they’ve heard: </span></div><p><div class=verse-container id=an7.68:12.2><span>eko dhātānaṁ dhammānaṁ atthaṁ upaparikkhati, eko dhātānaṁ dhammānaṁ atthaṁ na upaparikkhati. </span><span class="translation sujato">one reflects on the meaning of the teachings they have remembered, one does not. </span></div><p><div class=verse-container id=an7.68:12.3><span>Yvāyaṁ puggalo dhātānaṁ dhammānaṁ atthaṁ na upaparikkhati, </span><span class="translation sujato">The person who does not reflect on the meaning of the teachings they have remembered </span></div><p><div class=verse-container id=an7.68:12.4><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:12.5><span>Yvāyaṁ puggalo dhātānaṁ dhammānaṁ atthaṁ upaparikkhati, </span><span class="translation sujato">The person who does reflect on the meaning of the teachings they have remembered </span></div><p><div class=verse-container id=an7.68:12.6><span>evaṁ so tenaṅgena pāsaṁso. .5 </span><span class="translation sujato">is praiseworthy in that respect. </span></div><p><div class=verse-container id=an7.68:13.1><span>Dve puggalā dhātānaṁ dhammānaṁ atthaṁ upaparikkhanti—</span><span class="translation sujato">Two people reflect on the meaning of the teachings they have remembered: </span></div><p><div class=verse-container id=an7.68:13.2><span>eko atthamaññāya dhammamaññāya dhammānudhammappaṭipanno, eko atthamaññāya dhammamaññāya na dhammānudhammappaṭipanno. </span><span class="translation sujato">one understands the meaning and the teaching and practices accordingly, one understands the meaning and the teaching but does not practice accordingly. </span></div><p><div class=verse-container id=an7.68:13.3><span>Yvāyaṁ puggalo atthamaññāya dhammamaññāya na dhammānudhammappaṭipanno, </span><span class="translation sujato">The person who understands the meaning and the teaching but does not practice accordingly </span></div><p><div class=verse-container id=an7.68:13.4><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:13.5><span>Yvāyaṁ puggalo atthamaññāya dhammamaññāya dhammānudhammappaṭipanno, </span><span class="translation sujato">The person who understands the meaning and the teaching and practices accordingly </span></div><p><div class=verse-container id=an7.68:13.6><span>evaṁ so tenaṅgena pāsaṁso. .6 </span><span class="translation sujato">is praiseworthy in that respect. </span></div><p><div class=verse-container id=an7.68:14.1><span>Dve puggalā atthamaññāya dhammamaññāya dhammānudhammappaṭipannā—</span><span class="translation sujato">Two people understand the meaning and the teaching and practice accordingly: </span></div><p><div class=verse-container id=an7.68:14.2><span>eko attahitāya paṭipanno no parahitāya, eko attahitāya ca paṭipanno parahitāya ca. </span><span class="translation sujato">one practices to benefit themselves but not others, and one practices to benefit both themselves and others. </span></div><p><div class=verse-container id=an7.68:14.3><span>Yvāyaṁ puggalo attahitāya paṭipanno no parahitāya, </span><span class="translation sujato">The person who practices to benefit themselves but not others </span></div><p><div class=verse-container id=an7.68:14.4><span>evaṁ so tenaṅgena gārayho. </span><span class="translation sujato">is reprehensible in that respect. </span></div><p><div class=verse-container id=an7.68:14.5><span>Yvāyaṁ puggalo attahitāya ca paṭipanno parahitāya ca, </span><span class="translation sujato">The person who practices to benefit both themselves and others </span></div><p><div class=verse-container id=an7.68:14.6><span>evaṁ so tenaṅgena pāsaṁso. .7 </span><span class="translation sujato">is praiseworthy in that respect. </span></div><p><div class=verse-container id=an7.68:15.1><span>Evaṁ kho, bhikkhave, bhikkhuno dvayena puggalā viditā honti. </span><span class="translation sujato">That’s how a mendicant understands people in terms of pairs. </span></div><p><div class=verse-container id=an7.68:16.1><span>Evaṁ, bhikkhave, bhikkhu puggalaparoparaññū hoti. </span><span class="translation sujato">That’s how a mendicant is one who knows people high and low. </span></div><p><div class=verse-container id=an7.68:16.2><span>Imehi kho, bhikkhave, sattahi dhammehi samannāgato bhikkhu āhuneyyo hoti pāhuneyyo …pe… anuttaraṁ puññakkhettaṁ lokassā”ti. </span><span class="translation sujato">A mendicant with these seven qualities is worthy of offerings dedicated to the gods, worthy of hospitality, worthy of a religious donation, worthy of veneration with joined palms, and is the supreme field of merit for the world.” </span></div><p><div class=verse-container id=an7.68:16.3><span>Catutthaṁ. </span></div><div class=flex-between><a href=/canon/en/pli/ms/sutta/an/an0007/an0007P0067.html>Previous</a><a href=/canon/en/pli/ms/sutta/an/an0007/an0007P0069.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>