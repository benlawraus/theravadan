<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0057.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0007/an0007P0056.html>Previous</a><a href=/canon/en/pli/ms/sutta/an/an0007/an0007P0058.html>Next</a></div><p id=an7.57:0.1><span class=root>Aṅguttara Nikāya 7.57 </span><br> <span class=sujato>Numbered Discourses 7.57 </span><br><p id=an7.57:0.2><span class=root>6. Abyākatavagga </span><br> <span class=sujato>6. The Undeclared Points </span><br><p id=an7.57:0.3><span class="root big-bold">Sīhasenāpatisutta </span><br> <span class=sujato>General Sīha </span><br><p id=an7.57:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an7.57:1.2><span class=root>ekaṁ samayaṁ bhagavā vesāliyaṁ viharati mahāvane kūṭāgārasālāyaṁ. </span><br> <span class=sujato>At one time the Buddha was staying near Vesālī, at the Great Wood, in the hall with the peaked roof. </span><br><p id=an7.57:1.3><span class=root>Atha kho sīho senāpati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho sīho senāpati bhagavantaṁ etadavoca: </span><br> <span class=sujato>Then General Sīha went up to the Buddha, bowed, sat down to one side, and said to him: </span><br><p id=an7.57:1.4><span class=root>“sakkā nu kho, bhante, sandiṭṭhikaṁ dānaphalaṁ paññāpetun”ti? </span><br> <span class=sujato>“Sir, can you point out a fruit of giving that’s apparent in the present life?” </span><br><p id=an7.57:2.1><span class=root>“Tena hi, sīha, taññevettha paṭipucchissāmi, yathā te khameyya tathā naṁ byākareyyāsi. </span><br> <span class=sujato>“Well then, Sīha, I’ll ask you about this in return, and you can answer as you like. </span><br><p id=an7.57:2.2><span class=root>Taṁ kiṁ maññasi, sīha, </span><br> <span class=sujato>What do you think, Sīha? </span><br><p id=an7.57:2.3><span class=root>idha dve purisā—</span><br> <span class=sujato>Consider two people. </span><br><p id=an7.57:2.4><span class=root>eko puriso assaddho maccharī kadariyo paribhāsako, eko puriso saddho dānapati anuppadānarato. </span><br> <span class=sujato>One is faithless, stingy, miserly, and abusive. One is a faithful donor who loves charity. </span><br><p id=an7.57:2.5><span class=root>Taṁ kiṁ maññasi, sīha, kaṁ nu kho arahanto paṭhamaṁ anukampantā anukampeyyuṁ: </span><br> <span class=sujato>Which do you think the perfected ones will show sympathy for first?” </span><br><p id=an7.57:2.6><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:3.1><span class=root>“Yo so, bhante, puriso assaddho maccharī kadariyo paribhāsako, kintaṁ arahanto paṭhamaṁ anukampantā anukampissanti. </span><br> <span class=sujato>“Why would the perfected ones first show sympathy for the person who is faithless, stingy, miserly, and abusive? </span><br><p id=an7.57:3.2><span class=root>Yo ca kho so, bhante, puriso saddho dānapati anuppadānarato taṁyeva arahanto paṭhamaṁ anukampantā anukampeyyuṁ”. </span><br> <span class=sujato>They’d show sympathy first for the faithful donor who loves charity.” </span><br><p id=an7.57:4.1><span class=root>“Taṁ kiṁ maññasi, sīha, kaṁ nu kho arahanto paṭhamaṁ upasaṅkamantā upasaṅkameyyuṁ: </span><br> <span class=sujato>“Which do you think the perfected ones will first approach?” </span><br><p id=an7.57:4.2><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:4.3><span class=root>“Yo so, bhante, puriso assaddho maccharī kadariyo paribhāsako, kintaṁ arahanto paṭhamaṁ upasaṅkamantā upasaṅkamissanti. </span><br><p id=an7.57:4.4><span class=root>Yo ca kho so, bhante, puriso saddho dānapati anuppadānarato taṁyeva arahanto paṭhamaṁ upasaṅkamantā upasaṅkameyyuṁ”. </span><br> <span class=sujato>“They’d first approach the faithful donor who loves charity.” </span><br><p id=an7.57:5.1><span class=root>“Taṁ kiṁ maññasi, sīha, kassa nu kho arahanto paṭhamaṁ paṭiggaṇhantā paṭiggaṇheyyuṁ: </span><br> <span class=sujato>“Which do you think the perfected ones will receive alms from first?” </span><br><p id=an7.57:5.2><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:5.3><span class=root>“Yo so, bhante, puriso assaddho maccharī kadariyo paribhāsako, kintaṁ tassa arahanto paṭhamaṁ paṭiggaṇhantā paṭiggaṇhissanti. </span><br><p id=an7.57:5.4><span class=root>Yo ca kho so, bhante, puriso saddho dānapati anuppadānarato tasseva arahanto paṭhamaṁ paṭiggaṇhantā paṭiggaṇheyyuṁ”. </span><br> <span class=sujato>“They’d receive alms first from the faithful donor who loves charity.” </span><br><p id=an7.57:6.1><span class=root>“Taṁ kiṁ maññasi, sīha, kassa nu kho arahanto paṭhamaṁ dhammaṁ desentā deseyyuṁ: </span><br> <span class=sujato>“Which do you think the perfected ones will teach the Dhamma to first?” </span><br><p id=an7.57:6.2><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:6.3><span class=root>“Yo so, bhante, puriso assaddho maccharī kadariyo paribhāsako, kintaṁ tassa arahanto paṭhamaṁ dhammaṁ desentā desessanti. </span><br><p id=an7.57:6.4><span class=root>Yo ca kho so, bhante, puriso saddho dānapati anuppadānarato tasseva arahanto paṭhamaṁ dhammaṁ desentā deseyyuṁ”. </span><br> <span class=sujato>“They’d first teach the Dhamma to the faithful donor who loves charity.” </span><br><p id=an7.57:7.1><span class=root>“Taṁ kiṁ maññasi, sīha, kassa nu kho kalyāṇo kittisaddo abbhuggaccheyya: </span><br> <span class=sujato>“Which do you think would get a good reputation?” </span><br><p id=an7.57:7.2><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:7.3><span class=root>“Yo so, bhante, puriso assaddho maccharī kadariyo paribhāsako, kintaṁ tassa kalyāṇo kittisaddo abbhuggacchissati. </span><br><p id=an7.57:7.4><span class=root>Yo ca kho so, bhante, puriso saddho dānapati anuppadānarato tasseva kalyāṇo kittisaddo abbhuggaccheyya”. </span><br> <span class=sujato>“The faithful donor who loves charity would get a good reputation.” </span><br><p id=an7.57:8.1><span class=root>“Taṁ kiṁ maññasi, sīha, ko nu kho yaṁyadeva parisaṁ upasaṅkameyya, yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ visārado upasaṅkameyya amaṅkubhūto: </span><br> <span class=sujato>“Which do you think would enter any kind of assembly bold and assured, whether it’s an assembly of aristocrats, brahmins, householders, or ascetics?” </span><br><p id=an7.57:8.2><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:8.3><span class=root>“Yo so, bhante, puriso assaddho maccharī kadariyo paribhāsako, kiṁ so yaṁyadeva parisaṁ upasaṅkamissati, yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ visārado upasaṅkamissati amaṅkubhūto. </span><br> <span class=sujato>“How could the person who is faithless, stingy, miserly, and abusive enter any kind of assembly bold and assured, whether it’s an assembly of aristocrats, brahmins, householders, or ascetics? </span><br><p id=an7.57:8.4><span class=root>Yo ca kho so, bhante, puriso saddho dānapati anuppadānarato so yaṁyadeva parisaṁ upasaṅkameyya, yadi khattiyaparisaṁ yadi brāhmaṇaparisaṁ yadi gahapatiparisaṁ yadi samaṇaparisaṁ visārado upasaṅkameyya amaṅkubhūto”. </span><br> <span class=sujato>The faithful donor who loves charity would enter any kind of assembly bold and assured, whether it’s an assembly of aristocrats, brahmins, householders, or ascetics.” </span><br><p id=an7.57:9.1><span class=root>“Taṁ kiṁ maññasi, sīha, ko nu kho kāyassa bhedā paraṁ maraṇā sugatiṁ saggaṁ lokaṁ upapajjeyya: </span><br> <span class=sujato>“When their body breaks up, after death, which do you think would be reborn in a good place, a heavenly realm?” </span><br><p id=an7.57:9.2><span class=root>‘yo vā so puriso assaddho maccharī kadariyo paribhāsako, yo vā so puriso saddho dānapati anuppadānarato’”ti? </span><br><p id=an7.57:9.3><span class=root>“Yo so, bhante, puriso assaddho maccharī kadariyo paribhāsako, kiṁ so kāyassa bhedā paraṁ maraṇā sugatiṁ saggaṁ lokaṁ upapajjissati. </span><br> <span class=sujato>“Why would the person who is faithless, stingy, miserly, and abusive be reborn in a good place, a heavenly realm? </span><br><p id=an7.57:9.4><span class=root>Yo ca kho so, bhante, puriso saddho dānapati anuppadānarato so kāyassa bhedā paraṁ maraṇā sugatiṁ saggaṁ lokaṁ upapajjeyya. </span><br> <span class=sujato>The faithful donor who loves charity would, when their body breaks up, after death, be reborn in a good place, a heavenly realm. </span><br><p id=an7.57:10.1><span class=root>Yānimāni, bhante, bhagavatā sandiṭṭhikāni dānaphalāni akkhātāni, nāhaṁ ettha bhagavato saddhāya gacchāmi. </span><br> <span class=sujato>When it comes to these fruits of giving that are apparent in the present life, I don’t have to rely on faith in the Buddha, </span><br><p id=an7.57:10.2><span class=root>Ahampi etāni jānāmi. </span><br> <span class=sujato>for I know them too. </span><br><p id=an7.57:10.3><span class=root>Ahaṁ, bhante, dāyako dānapati, maṁ arahanto paṭhamaṁ anukampantā anukampanti. </span><br> <span class=sujato>I’m a giver, a donor, and the perfected ones show sympathy for me first. </span><br><p id=an7.57:10.4><span class=root>Ahaṁ, bhante, dāyako dānapati, maṁ arahanto paṭhamaṁ upasaṅkamantā upasaṅkamanti. </span><br> <span class=sujato>I’m a giver, and the perfected ones approach me first. </span><br><p id=an7.57:10.5><span class=root>Ahaṁ, bhante, dāyako dānapati, mayhaṁ arahanto paṭhamaṁ paṭiggaṇhantā paṭiggaṇhanti. </span><br> <span class=sujato>I’m a giver, and the perfected ones receive alms from me first. </span><br><p id=an7.57:10.6><span class=root>Ahaṁ, bhante, dāyako dānapati, mayhaṁ arahanto paṭhamaṁ dhammaṁ desentā desenti. </span><br> <span class=sujato>I’m a giver, and the perfected ones teach me Dhamma first. </span><br><p id=an7.57:10.7><span class=root>Ahaṁ, bhante, dāyako dānapati, mayhaṁ kalyāṇo kittisaddo abbhuggato: </span><br> <span class=sujato>I’m a giver, and I have this good reputation: </span><br><p id=an7.57:10.8><span class=root>‘sīho senāpati dāyako kārako saṅghupaṭṭhāko’ti. </span><br> <span class=sujato>‘General Sīha gives, serves, and attends on the Saṅgha.’ </span><br><p id=an7.57:10.9><span class=root>Ahaṁ, bhante, dāyako dānapati yaṁyadeva parisaṁ upasaṅkamāmi, yadi khattiyaparisaṁ …pe… yadi samaṇaparisaṁ visārado upasaṅkamāmi amaṅkubhūto. </span><br> <span class=sujato>I’m a giver, I enter any kind of assembly bold and assured, whether it’s an assembly of aristocrats, brahmins, householders, or ascetics. </span><br><p id=an7.57:10.10><span class=root>Yānimāni, bhante, bhagavatā sandiṭṭhikāni dānaphalāni akkhātāni, nāhaṁ ettha bhagavato saddhāya gacchāmi. </span><br> <span class=sujato>When it comes to these fruits of giving that are apparent in the present life, I don’t have to rely on faith in the Buddha, </span><br><p id=an7.57:10.11><span class=root>Ahampi etāni jānāmi. </span><br> <span class=sujato>for I know them too. </span><br><p id=an7.57:10.12><span class=root>Yañca kho maṁ, bhante, bhagavā evamāha: </span><br> <span class=sujato>But when the Buddha says: </span><br><p id=an7.57:10.13><span class=root>‘dāyako, sīha, dānapati kāyassa bhedā paraṁ maraṇā sugatiṁ saggaṁ lokaṁ upapajjatī’ti. </span><br> <span class=sujato>‘When a giver’s body breaks up, after death, they’re reborn in a good place, a heavenly realm.’ I don’t know this, </span><br><p id=an7.57:10.14><span class=root>Etāhaṁ na jānāmi, ettha ca panāhaṁ, bhagavato saddhāya gacchāmī”ti. </span><br> <span class=sujato>so I have to rely on faith in the Buddha.” </span><br><p id=an7.57:10.15><span class=root>“Evametaṁ, sīha, evametaṁ, sīha. </span><br> <span class=sujato>“That’s so true, Sīha! That’s so true! </span><br><p id=an7.57:10.16><span class=root>Dāyako, sīha, dānapati kāyassa bhedā paraṁ maraṇā sugatiṁ saggaṁ lokaṁ upapajjatī”ti. </span><br> <span class=sujato>When a giver’s body breaks up, after death, they’re reborn in a good place, a heavenly realm.” </span><br><p id=an7.57:10.17><span class=root>Catutthaṁ. </span><br></main><footer class="container footer"><small><a href=/about/>Contact info</a></small></footer>