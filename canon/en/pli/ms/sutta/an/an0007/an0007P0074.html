<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0074.html>Deutsch</a> , <a href=/canon/lt/pli/ms/sutta/an/an0007/an0007P0074.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0007/an0007P0073.html>Previous</a><a href=/canon/en/pli/ms/sutta/an/an0007/an0007P0075.html>Next</a></div><p id=an7.74:0.1><span class=root>Aṅguttara Nikāya 7.74 </span><br> <span class=sujato>Numbered Discourses 7.74 </span><br><p id=an7.74:0.2><span class=root>7. Mahāvagga </span><br> <span class=sujato>7. The Great Chapter </span><br><p id=an7.74:0.3><span class="root big-bold">Arakasutta </span><br> <span class=sujato>About Araka </span><br><p id=an7.74:1.1><span class=root>“Bhūtapubbaṁ, bhikkhave, arako nāma satthā ahosi titthakaro kāmesu vītarāgo. </span><br> <span class=sujato>“Once upon a time, mendicants, there was a Teacher called Araka. He was a religious founder and was free of desire for sensual pleasures. </span><br><p id=an7.74:1.2><span class=root>Arakassa kho pana, bhikkhave, satthuno anekāni sāvakasatāni ahesuṁ. </span><br> <span class=sujato>He had many hundreds of disciples, </span><br><p id=an7.74:1.3><span class=root>Arako satthā sāvakānaṁ evaṁ dhammaṁ deseti: </span><br> <span class=sujato>and he taught them like this: </span><br><p id=an7.74:1.4><span class=root>‘appakaṁ, brāhmaṇa, jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span><br> <span class=sujato>‘Brahmins, life as a human is short, brief, and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death. </span><br><p id=an7.74:2.1><span class=root>Seyyathāpi, brāhmaṇa, tiṇagge ussāvabindu sūriye uggacchante khippaṁyeva paṭivigacchati, na ciraṭṭhitikaṁ hoti; </span><br> <span class=sujato>It’s like a drop of dew on a grass tip. When the sun comes up it quickly evaporates and doesn’t last long. </span><br><p id=an7.74:2.2><span class=root>evamevaṁ kho, brāhmaṇa, ussāvabindūpamaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span><br> <span class=sujato>In the same way, life as a human is like a dewdrop. It’s brief and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death. </span><br><p id=an7.74:3.1><span class=root>Seyyathāpi, brāhmaṇa, thullaphusitake deve vassante udakabubbuḷaṁ khippaṁyeva paṭivigacchati, na ciraṭṭhitikaṁ hoti; </span><br> <span class=sujato>It’s like when the heavens rain heavily. The bubbles quickly vanish and don’t last long. </span><br><p id=an7.74:3.2><span class=root>evamevaṁ kho, brāhmaṇa, udakabubbuḷūpamaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span><br> <span class=sujato>In the same way, life as a human is like a bubble. … </span><br><p id=an7.74:4.1><span class=root>Seyyathāpi, brāhmaṇa, udake daṇḍarāji khippaṁyeva paṭivigacchati, na ciraṭṭhitikā hoti; </span><br> <span class=sujato>It’s like a line drawn in water. It vanishes quickly and doesn’t last long. </span><br><p id=an7.74:4.2><span class=root>evamevaṁ kho, brāhmaṇa, udake daṇḍarājūpamaṁ jīvitaṁ manussānaṁ parittaṁ …pe… </span><br> <span class=sujato>In the same way, life as a human is like a line drawn in water. … </span><br><p id=an7.74:4.3><span class=root>natthi jātassa amaraṇaṁ. </span><br><p id=an7.74:5.1><span class=root>Seyyathāpi, brāhmaṇa, nadī pabbateyyā dūraṅgamā sīghasotā hārahārinī, natthi so khaṇo vā layo vā muhutto vā yaṁ sā āvattati, atha kho sā gacchateva vattateva sandateva; </span><br> <span class=sujato>It’s like a mountain river traveling far, flowing fast, carrying all before it. It doesn’t turn back—not for a moment, a second, an hour—but runs, rolls, and flows on. </span><br><p id=an7.74:5.2><span class=root>evamevaṁ kho, brāhmaṇa, nadīpabbateyyūpamaṁ jīvitaṁ manussānaṁ parittaṁ lahukaṁ …pe… </span><br> <span class=sujato>In the same way, life as a human is like a mountain river. … </span><br><p id=an7.74:5.3><span class=root>natthi jātassa amaraṇaṁ. </span><br><p id=an7.74:6.1><span class=root>Seyyathāpi, brāhmaṇa, balavā puriso jivhagge kheḷapiṇḍaṁ saṁyūhitvā akasireneva vameyya; </span><br> <span class=sujato>It’s like a strong man who has formed a glob of spit on the tip of his tongue. He could easily spit it out. </span><br><p id=an7.74:6.2><span class=root>evamevaṁ kho, brāhmaṇa, kheḷapiṇḍūpamaṁ jīvitaṁ manussānaṁ parittaṁ …pe… </span><br> <span class=sujato>In the same way, life as a human is like a glob of spit. … </span><br><p id=an7.74:6.3><span class=root>natthi jātassa amaraṇaṁ. </span><br><p id=an7.74:7.1><span class=root>Seyyathāpi, brāhmaṇa, divasaṁsantatte ayokaṭāhe maṁsapesi pakkhittā khippaṁyeva paṭivigacchati, na ciraṭṭhitikā hoti; </span><br> <span class=sujato>Suppose there was an iron cauldron that had been heated all day. If you tossed a scrap of meat in, it would quickly vanish and not last long. </span><br><p id=an7.74:7.2><span class=root>evamevaṁ kho, brāhmaṇa, maṁsapesūpamaṁ jīvitaṁ manussānaṁ parittaṁ …pe… </span><br> <span class=sujato>In the same way, life as a human is like a scrap of meat. … </span><br><p id=an7.74:7.3><span class=root>natthi jātassa amaraṇaṁ. </span><br><p id=an7.74:8.1><span class=root>Seyyathāpi, brāhmaṇa, gāvī vajjhā āghātanaṁ nīyamānā yaṁ yadeva pādaṁ uddharati, santikeva hoti vadhassa santikeva maraṇassa; </span><br> <span class=sujato>It’s like a cow being led to the slaughterhouse. With every step she comes closer to the slaughter, closer to death. </span><br><p id=an7.74:8.2><span class=root>evamevaṁ kho, brāhmaṇa, govajjhūpamaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇan’ti. </span><br> <span class=sujato>In the same way, life as a human is like a cow being slaughtered. It’s brief and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death.’ </span><br><p id=an7.74:9.1><span class=root>Tena kho pana, bhikkhave, samayena manussānaṁ saṭṭhivassasahassāni āyuppamāṇaṁ ahosi, pañcavassasatikā kumārikā alaṁpateyyā ahosi. </span><br> <span class=sujato>Now, mendicants, at that time human beings had a lifespan of 60,000 years. Girls could be married at 500 years of age. </span><br><p id=an7.74:9.2><span class=root>Tena kho pana, bhikkhave, samayena manussānaṁ chaḷeva ābādhā ahesuṁ—</span><br> <span class=sujato>And human beings only had six afflictions: </span><br><p id=an7.74:9.3><span class=root>sītaṁ, uṇhaṁ, jighacchā, pipāsā, uccāro, passāvo. </span><br> <span class=sujato>cold, heat, hunger, thirst, and the need to defecate and urinate. </span><br><p id=an7.74:9.4><span class=root>So hi nāma, bhikkhave, arako satthā evaṁ dīghāyukesu manussesu evaṁ ciraṭṭhitikesu evaṁ appābādhesu sāvakānaṁ evaṁ dhammaṁ desessati: </span><br> <span class=sujato>But even though humans were so long-lived with so few afflictions, Araka still taught in this way: </span><br><p id=an7.74:9.5><span class=root>‘appakaṁ, brāhmaṇa, jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇan’ti. </span><br> <span class=sujato>‘Life as a human is short, brief, and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death.’ </span><br><p id=an7.74:10.1><span class=root>Etarahi taṁ, bhikkhave, sammā vadamāno vadeyya: </span><br> <span class=sujato>These days it’d be right to say: </span><br><p id=an7.74:10.2><span class=root>‘appakaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇan’ti. </span><br> <span class=sujato>‘Life as a human is short, brief, and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death.’ </span><br><p id=an7.74:10.3><span class=root>Etarahi, bhikkhave, yo ciraṁ jīvati so vassasataṁ appaṁ vā bhiyyo. </span><br> <span class=sujato>For these days a long life is a hundred years or a little more. </span><br><p id=an7.74:10.4><span class=root>Vassasataṁ kho pana, bhikkhave, jīvanto tīṇiyeva utusatāni jīvati—</span><br> <span class=sujato>Living for a hundred years, there are just three hundred seasons, </span><br><p id=an7.74:10.5><span class=root>utusataṁ hemantānaṁ, utusataṁ gimhānaṁ, utusataṁ vassānaṁ. </span><br> <span class=sujato>a hundred each of the winter, summer, and rains. </span><br><p id=an7.74:10.6><span class=root>Tīṇi kho pana, bhikkhave, utusatāni jīvanto dvādasayeva māsasatāni jīvati—</span><br> <span class=sujato>Living for three hundred seasons, there are just twelve hundred months, </span><br><p id=an7.74:10.7><span class=root>cattāri māsasatāni hemantānaṁ, cattāri māsasatāni gimhānaṁ, cattāri māsasatāni vassānaṁ. </span><br> <span class=sujato>four hundred in each of the winter, summer, and rains. </span><br><p id=an7.74:10.8><span class=root>Dvādasa kho pana, bhikkhave, māsasatāni jīvanto catuvīsatiyeva addhamāsasatāni jīvati—</span><br> <span class=sujato>Living for twelve hundred months, there are just twenty-four hundred fortnights, </span><br><p id=an7.74:10.9><span class=root>aṭṭhaddhamāsasatāni hemantānaṁ, aṭṭhaddhamāsasatāni gimhānaṁ, aṭṭhaddhamāsasatāni vassānaṁ. </span><br> <span class=sujato>eight hundred in each of the winter, summer, and rains. </span><br><p id=an7.74:10.10><span class=root>Catuvīsati kho pana, bhikkhave, addhamāsasatāni jīvanto chattiṁsaṁyeva rattisahassāni jīvati—</span><br> <span class=sujato>Living for 2,400 fortnights, there are just 36,000 days, </span><br><p id=an7.74:10.11><span class=root>dvādasa rattisahassāni hemantānaṁ, dvādasa rattisahassāni gimhānaṁ, dvādasa rattisahassāni vassānaṁ. </span><br> <span class=sujato>12,000 in each of the summer, winter, and rains. </span><br><p id=an7.74:10.12><span class=root>Chattiṁsaṁ kho pana, bhikkhave, rattisahassāni jīvanto dvesattatiyeva bhattasahassāni bhuñjati—</span><br> <span class=sujato>Living for 36,000 days, you just eat 72,000 meals, </span><br><p id=an7.74:10.13><span class=root>catuvīsati bhattasahassāni hemantānaṁ, catuvīsati bhattasahassāni gimhānaṁ, catuvīsati bhattasahassāni vassānaṁ saddhiṁ mātuthaññāya saddhiṁ bhattantarāyena. </span><br> <span class=sujato>24,000 in each of the summer, winter, and rains, including when you’re suckling at the breast, and when you’re prevented from eating. </span><br><p id=an7.74:11.1><span class=root>Tatrime bhattantarāyā kapimiddhopi bhattaṁ na bhuñjati, dukkhitopi bhattaṁ na bhuñjati, byādhitopi bhattaṁ na bhuñjati, uposathikopi bhattaṁ na bhuñjati, alābhakenapi bhattaṁ na bhuñjati. </span><br> <span class=sujato>Things that prevent you from eating include anger, pain, sickness, sabbath, or being unable to get food. </span><br><p id=an7.74:11.2><span class=root>Iti kho, bhikkhave, mayā vassasatāyukassa manussassa āyupi saṅkhāto, āyuppamāṇampi saṅkhātaṁ, utūpi saṅkhātā, saṁvaccharāpi saṅkhātā, māsāpi saṅkhātā, addhamāsāpi saṅkhātā, rattipi saṅkhātā, divāpi saṅkhātā, bhattāpi saṅkhātā, bhattantarāyāpi saṅkhātā. </span><br> <span class=sujato>So mendicants, for a human being with a hundred years lifespan I have counted the lifespan, the limit of the lifespan, the seasons, the years, the months, the fortnights, the nights, the days, the meals, and the things that prevent them from eating. </span><br><p id=an7.74:11.3><span class=root>Yaṁ, bhikkhave, satthārā karaṇīyaṁ sāvakānaṁ hitesinā anukampakena anukampaṁ upādāya; </span><br> <span class=sujato>Out of sympathy, I’ve done what a teacher should do who wants what’s best for their disciples. </span><br><p id=an7.74:11.4><span class=root>kataṁ vo taṁ mayā etāni, bhikkhave, rukkhamūlāni etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti. </span><br> <span class=sujato>Here are these roots of trees, and here are these empty huts. Practice absorption, mendicants! Don’t be negligent! Don’t regret it later! This is my instruction to you.” </span><br><p id=an7.74:11.5><span class=root>Dasamaṁ. </span><br><p id=an7.74:11.6><span class=root>Mahāvaggo sattamo. </span><br><p id=an7.74:12.0><span class=root>Tassuddānaṁ </span><br><p id=an7.74:12.1><span class=root>Hirīsūriyaṁ upamā, </span><br><p id=an7.74:12.2><span class=root>dhammaññū pārichattakaṁ; </span><br><p id=an7.74:12.3><span class=root>Sakkaccaṁ bhāvanā aggi, </span><br><p id=an7.74:12.4><span class=root>sunettaarakena cāti. </span><br></main><footer class="container footer"><small><a href=/about>Contact info</a></small></footer>