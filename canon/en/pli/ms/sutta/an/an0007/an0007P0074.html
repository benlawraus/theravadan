<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0074.html>Deutsch</a> , <a href=/canon/lt/pli/ms/sutta/an/an0007/an0007P0074.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0073.html>Previous</a><a href=/canon/en/pli/ms/sutta/an/an0007/an0007P0075.html>Next</a></div><p><div class=verse-container id=an7.74:0.1><span>Aṅguttara Nikāya 7.74 </span><span class="translation sujato">Numbered Discourses 7.74 </span></div><p><div class=verse-container id=an7.74:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an7.74:0.3><span class=big-bold>Arakasutta </span><span class="translation sujato">About Araka </span></div><p><div class=verse-container id=an7.74:1.1><span>“Bhūtapubbaṁ, bhikkhave, arako nāma satthā ahosi titthakaro kāmesu vītarāgo. </span><span class="translation sujato">“Once upon a time, mendicants, there was a Teacher called Araka. He was a religious founder and was free of desire for sensual pleasures. </span></div><p><div class=verse-container id=an7.74:1.2><span>Arakassa kho pana, bhikkhave, satthuno anekāni sāvakasatāni ahesuṁ. </span><span class="translation sujato">He had many hundreds of disciples, </span></div><p><div class=verse-container id=an7.74:1.3><span>Arako satthā sāvakānaṁ evaṁ dhammaṁ deseti: </span><span class="translation sujato">and he taught them like this: </span></div><p><div class=verse-container id=an7.74:1.4><span>‘appakaṁ, brāhmaṇa, jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span><span class="translation sujato">‘Brahmins, life as a human is short, brief, and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death. </span></div><p><div class=verse-container id=an7.74:2.1><span>Seyyathāpi, brāhmaṇa, tiṇagge ussāvabindu sūriye uggacchante khippaṁyeva paṭivigacchati, na ciraṭṭhitikaṁ hoti; </span><span class="translation sujato">It’s like a drop of dew on a grass tip. When the sun comes up it quickly evaporates and doesn’t last long. </span></div><p><div class=verse-container id=an7.74:2.2><span>evamevaṁ kho, brāhmaṇa, ussāvabindūpamaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span><span class="translation sujato">In the same way, life as a human is like a dewdrop. It’s brief and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death. </span></div><p><div class=verse-container id=an7.74:3.1><span>Seyyathāpi, brāhmaṇa, thullaphusitake deve vassante udakabubbuḷaṁ khippaṁyeva paṭivigacchati, na ciraṭṭhitikaṁ hoti; </span><span class="translation sujato">It’s like when the heavens rain heavily. The bubbles quickly vanish and don’t last long. </span></div><p><div class=verse-container id=an7.74:3.2><span>evamevaṁ kho, brāhmaṇa, udakabubbuḷūpamaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span><span class="translation sujato">In the same way, life as a human is like a bubble. … </span></div><p><div class=verse-container id=an7.74:4.1><span>Seyyathāpi, brāhmaṇa, udake daṇḍarāji khippaṁyeva paṭivigacchati, na ciraṭṭhitikā hoti; </span><span class="translation sujato">It’s like a line drawn in water. It vanishes quickly and doesn’t last long. </span></div><p><div class=verse-container id=an7.74:4.2><span>evamevaṁ kho, brāhmaṇa, udake daṇḍarājūpamaṁ jīvitaṁ manussānaṁ parittaṁ …pe… </span><span class="translation sujato">In the same way, life as a human is like a line drawn in water. … </span></div><p><div class=verse-container id=an7.74:4.3><span>natthi jātassa amaraṇaṁ. </span></div><p><div class=verse-container id=an7.74:5.1><span>Seyyathāpi, brāhmaṇa, nadī pabbateyyā dūraṅgamā sīghasotā hārahārinī, natthi so khaṇo vā layo vā muhutto vā yaṁ sā āvattati, atha kho sā gacchateva vattateva sandateva; </span><span class="translation sujato">It’s like a mountain river traveling far, flowing fast, carrying all before it. It doesn’t turn back—not for a moment, a second, an hour—but runs, rolls, and flows on. </span></div><p><div class=verse-container id=an7.74:5.2><span>evamevaṁ kho, brāhmaṇa, nadīpabbateyyūpamaṁ jīvitaṁ manussānaṁ parittaṁ lahukaṁ …pe… </span><span class="translation sujato">In the same way, life as a human is like a mountain river. … </span></div><p><div class=verse-container id=an7.74:5.3><span>natthi jātassa amaraṇaṁ. </span></div><p><div class=verse-container id=an7.74:6.1><span>Seyyathāpi, brāhmaṇa, balavā puriso jivhagge kheḷapiṇḍaṁ saṁyūhitvā akasireneva vameyya; </span><span class="translation sujato">It’s like a strong man who has formed a glob of spit on the tip of his tongue. He could easily spit it out. </span></div><p><div class=verse-container id=an7.74:6.2><span>evamevaṁ kho, brāhmaṇa, kheḷapiṇḍūpamaṁ jīvitaṁ manussānaṁ parittaṁ …pe… </span><span class="translation sujato">In the same way, life as a human is like a glob of spit. … </span></div><p><div class=verse-container id=an7.74:6.3><span>natthi jātassa amaraṇaṁ. </span></div><p><div class=verse-container id=an7.74:7.1><span>Seyyathāpi, brāhmaṇa, divasaṁsantatte ayokaṭāhe maṁsapesi pakkhittā khippaṁyeva paṭivigacchati, na ciraṭṭhitikā hoti; </span><span class="translation sujato">Suppose there was an iron cauldron that had been heated all day. If you tossed a scrap of meat in, it would quickly vanish and not last long. </span></div><p><div class=verse-container id=an7.74:7.2><span>evamevaṁ kho, brāhmaṇa, maṁsapesūpamaṁ jīvitaṁ manussānaṁ parittaṁ …pe… </span><span class="translation sujato">In the same way, life as a human is like a scrap of meat. … </span></div><p><div class=verse-container id=an7.74:7.3><span>natthi jātassa amaraṇaṁ. </span></div><p><div class=verse-container id=an7.74:8.1><span>Seyyathāpi, brāhmaṇa, gāvī vajjhā āghātanaṁ nīyamānā yaṁ yadeva pādaṁ uddharati, santikeva hoti vadhassa santikeva maraṇassa; </span><span class="translation sujato">It’s like a cow being led to the slaughterhouse. With every step she comes closer to the slaughter, closer to death. </span></div><p><div class=verse-container id=an7.74:8.2><span>evamevaṁ kho, brāhmaṇa, govajjhūpamaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇan’ti. </span><span class="translation sujato">In the same way, life as a human is like a cow being slaughtered. It’s brief and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death.’ </span></div><p><div class=verse-container id=an7.74:9.1><span>Tena kho pana, bhikkhave, samayena manussānaṁ saṭṭhivassasahassāni āyuppamāṇaṁ ahosi, pañcavassasatikā kumārikā alaṁpateyyā ahosi. </span><span class="translation sujato">Now, mendicants, at that time human beings had a lifespan of 60,000 years. Girls could be married at 500 years of age. </span></div><p><div class=verse-container id=an7.74:9.2><span>Tena kho pana, bhikkhave, samayena manussānaṁ chaḷeva ābādhā ahesuṁ—</span><span class="translation sujato">And human beings only had six afflictions: </span></div><p><div class=verse-container id=an7.74:9.3><span>sītaṁ, uṇhaṁ, jighacchā, pipāsā, uccāro, passāvo. </span><span class="translation sujato">cold, heat, hunger, thirst, and the need to defecate and urinate. </span></div><p><div class=verse-container id=an7.74:9.4><span>So hi nāma, bhikkhave, arako satthā evaṁ dīghāyukesu manussesu evaṁ ciraṭṭhitikesu evaṁ appābādhesu sāvakānaṁ evaṁ dhammaṁ desessati: </span><span class="translation sujato">But even though humans were so long-lived with so few afflictions, Araka still taught in this way: </span></div><p><div class=verse-container id=an7.74:9.5><span>‘appakaṁ, brāhmaṇa, jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇan’ti. </span><span class="translation sujato">‘Life as a human is short, brief, and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death.’ </span></div><p><div class=verse-container id=an7.74:10.1><span>Etarahi taṁ, bhikkhave, sammā vadamāno vadeyya: </span><span class="translation sujato">These days it’d be right to say: </span></div><p><div class=verse-container id=an7.74:10.2><span>‘appakaṁ jīvitaṁ manussānaṁ parittaṁ lahukaṁ bahudukkhaṁ bahupāyāsaṁ mantāyaṁ boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇan’ti. </span><span class="translation sujato">‘Life as a human is short, brief, and fleeting, full of suffering and distress. Be thoughtful and wake up! Do what’s good and lead the spiritual life, for no-one born can escape death.’ </span></div><p><div class=verse-container id=an7.74:10.3><span>Etarahi, bhikkhave, yo ciraṁ jīvati so vassasataṁ appaṁ vā bhiyyo. </span><span class="translation sujato">For these days a long life is a hundred years or a little more. </span></div><p><div class=verse-container id=an7.74:10.4><span>Vassasataṁ kho pana, bhikkhave, jīvanto tīṇiyeva utusatāni jīvati—</span><span class="translation sujato">Living for a hundred years, there are just three hundred seasons, </span></div><p><div class=verse-container id=an7.74:10.5><span>utusataṁ hemantānaṁ, utusataṁ gimhānaṁ, utusataṁ vassānaṁ. </span><span class="translation sujato">a hundred each of the winter, summer, and rains. </span></div><p><div class=verse-container id=an7.74:10.6><span>Tīṇi kho pana, bhikkhave, utusatāni jīvanto dvādasayeva māsasatāni jīvati—</span><span class="translation sujato">Living for three hundred seasons, there are just twelve hundred months, </span></div><p><div class=verse-container id=an7.74:10.7><span>cattāri māsasatāni hemantānaṁ, cattāri māsasatāni gimhānaṁ, cattāri māsasatāni vassānaṁ. </span><span class="translation sujato">four hundred in each of the winter, summer, and rains. </span></div><p><div class=verse-container id=an7.74:10.8><span>Dvādasa kho pana, bhikkhave, māsasatāni jīvanto catuvīsatiyeva addhamāsasatāni jīvati—</span><span class="translation sujato">Living for twelve hundred months, there are just twenty-four hundred fortnights, </span></div><p><div class=verse-container id=an7.74:10.9><span>aṭṭhaddhamāsasatāni hemantānaṁ, aṭṭhaddhamāsasatāni gimhānaṁ, aṭṭhaddhamāsasatāni vassānaṁ. </span><span class="translation sujato">eight hundred in each of the winter, summer, and rains. </span></div><p><div class=verse-container id=an7.74:10.10><span>Catuvīsati kho pana, bhikkhave, addhamāsasatāni jīvanto chattiṁsaṁyeva rattisahassāni jīvati—</span><span class="translation sujato">Living for 2,400 fortnights, there are just 36,000 days, </span></div><p><div class=verse-container id=an7.74:10.11><span>dvādasa rattisahassāni hemantānaṁ, dvādasa rattisahassāni gimhānaṁ, dvādasa rattisahassāni vassānaṁ. </span><span class="translation sujato">12,000 in each of the summer, winter, and rains. </span></div><p><div class=verse-container id=an7.74:10.12><span>Chattiṁsaṁ kho pana, bhikkhave, rattisahassāni jīvanto dvesattatiyeva bhattasahassāni bhuñjati—</span><span class="translation sujato">Living for 36,000 days, you just eat 72,000 meals, </span></div><p><div class=verse-container id=an7.74:10.13><span>catuvīsati bhattasahassāni hemantānaṁ, catuvīsati bhattasahassāni gimhānaṁ, catuvīsati bhattasahassāni vassānaṁ saddhiṁ mātuthaññāya saddhiṁ bhattantarāyena. </span><span class="translation sujato">24,000 in each of the summer, winter, and rains, including when you’re suckling at the breast, and when you’re prevented from eating. </span></div><p><div class=verse-container id=an7.74:11.1><span>Tatrime bhattantarāyā kapimiddhopi bhattaṁ na bhuñjati, dukkhitopi bhattaṁ na bhuñjati, byādhitopi bhattaṁ na bhuñjati, uposathikopi bhattaṁ na bhuñjati, alābhakenapi bhattaṁ na bhuñjati. </span><span class="translation sujato">Things that prevent you from eating include anger, pain, sickness, sabbath, or being unable to get food. </span></div><p><div class=verse-container id=an7.74:11.2><span>Iti kho, bhikkhave, mayā vassasatāyukassa manussassa āyupi saṅkhāto, āyuppamāṇampi saṅkhātaṁ, utūpi saṅkhātā, saṁvaccharāpi saṅkhātā, māsāpi saṅkhātā, addhamāsāpi saṅkhātā, rattipi saṅkhātā, divāpi saṅkhātā, bhattāpi saṅkhātā, bhattantarāyāpi saṅkhātā. </span><span class="translation sujato">So mendicants, for a human being with a hundred years lifespan I have counted the lifespan, the limit of the lifespan, the seasons, the years, the months, the fortnights, the nights, the days, the meals, and the things that prevent them from eating. </span></div><p><div class=verse-container id=an7.74:11.3><span>Yaṁ, bhikkhave, satthārā karaṇīyaṁ sāvakānaṁ hitesinā anukampakena anukampaṁ upādāya; </span><span class="translation sujato">Out of sympathy, I’ve done what a teacher should do who wants what’s best for their disciples. </span></div><p><div class=verse-container id=an7.74:11.4><span>kataṁ vo taṁ mayā etāni, bhikkhave, rukkhamūlāni etāni suññāgārāni. Jhāyatha, bhikkhave, mā pamādattha; mā pacchā vippaṭisārino ahuvattha. Ayaṁ vo amhākaṁ anusāsanī”ti. </span><span class="translation sujato">Here are these roots of trees, and here are these empty huts. Practice absorption, mendicants! Don’t be negligent! Don’t regret it later! This is my instruction to you.” </span></div><p><div class=verse-container id=an7.74:11.5><span>Dasamaṁ. </span></div><p><div class=verse-container id=an7.74:11.6><span>Mahāvaggo sattamo. </span></div><p><div class=verse-container id=an7.74:12.0><span>Tassuddānaṁ </span></div><p><div class=verse-container id=an7.74:12.1><span>Hirīsūriyaṁ upamā, </span></div><p><div class=verse-container id=an7.74:12.2><span>dhammaññū pārichattakaṁ; </span></div><p><div class=verse-container id=an7.74:12.3><span>Sakkaccaṁ bhāvanā aggi, </span></div><p><div class=verse-container id=an7.74:12.4><span>sunettaarakena cāti. </span></div><div class=flex-between><a href=/canon/en/pli/ms/sutta/an/an0007/an0007P0073.html>Previous</a><a href=/canon/en/pli/ms/sutta/an/an0007/an0007P0075.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>