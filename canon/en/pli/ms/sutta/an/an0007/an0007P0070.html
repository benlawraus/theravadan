<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0070.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0069.html>Previous</a><a href=/canon/en/pli/ms/sutta/an/an0007/an0007P0071.html>Next</a></div><p><div class=verse-container id=an7.70:0.1><span>Aṅguttara Nikāya 7.70 </span><span class="translation sujato">Numbered Discourses 7.70 </span></div><p><div class=verse-container id=an7.70:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an7.70:0.3><span class=big-bold>Sakkaccasutta </span><span class="translation sujato">Honor </span></div><p><div class=verse-container id=an7.70:1.1><span>Atha kho āyasmato sāriputtassa rahogatassa paṭisallīnassa evaṁ cetaso parivitakko udapādi: </span><span class="translation sujato">Then as Venerable Sāriputta was in private retreat this thought came to his mind, </span></div><p><div class=verse-container id=an7.70:1.2><span>“kiṁ nu kho, bhikkhu, sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā”ti? </span><span class="translation sujato">“What should a mendicant honor and respect and rely on, to give up the unskillful and develop the skillful?” </span></div><p><div class=verse-container id=an7.70:1.3><span>Atha kho āyasmato sāriputtassa etadahosi: </span><span class="translation sujato">Then he thought, </span></div><p><div class=verse-container id=an7.70:1.4><span>“satthāraṁ kho, bhikkhu, sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><span class="translation sujato">“A mendicant should honor and respect and rely on the Teacher … </span></div><p><div class=verse-container id=an7.70:1.5><span>Dhammaṁ kho, bhikkhu …pe… </span><span class="translation sujato">the teaching … </span></div><p><div class=verse-container id=an7.70:1.6><span>saṅghaṁ kho, bhikkhu …pe… </span><span class="translation sujato">the Saṅgha … </span></div><p><div class=verse-container id=an7.70:1.7><span>sikkhaṁ kho, bhikkhu …pe… </span><span class="translation sujato">the training … </span></div><p><div class=verse-container id=an7.70:1.8><span>samādhiṁ kho, bhikkhu …pe… </span><span class="translation sujato">immersion … </span></div><p><div class=verse-container id=an7.70:1.9><span>appamādaṁ kho, bhikkhu …pe… </span><span class="translation sujato">diligence … </span></div><p><div class=verse-container id=an7.70:1.10><span>paṭisanthāraṁ kho, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā”ti. </span><span class="translation sujato">A mendicant should honor and respect and rely on hospitality, to give up the unskillful and develop the skillful.” </span></div><p><div class=verse-container id=an7.70:2.1><span>Atha kho āyasmato sāriputtassa etadahosi: </span><span class="translation sujato">Then he thought, </span></div><p><div class=verse-container id=an7.70:2.2><span>“ime kho me dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span><span class="translation sujato">“These qualities are pure and bright in me. Why don’t I go and tell them to the Buddha? </span></div><p><div class=verse-container id=an7.70:2.3><span>Evaṁ me ime dhammā parisuddhā ceva bhavissanti parisuddhasaṅkhātatarā ca. </span><span class="translation sujato">Then these qualities will not only be purified in me, but will be better known as purified. </span></div><p><div class=verse-container id=an7.70:2.4><span>Seyyathāpi nāma puriso suvaṇṇanikkhaṁ adhigaccheyya parisuddhaṁ pariyodātaṁ. </span><span class="translation sujato">Suppose a man were to acquire a gold ingot, pure and bright. </span></div><p><div class=verse-container id=an7.70:2.5><span>Tassa evamassa: </span><span class="translation sujato">They’d think, </span></div><p><div class=verse-container id=an7.70:2.6><span>‘ayaṁ kho me suvaṇṇanikkho parisuddho pariyodāto, yannūnāhaṁ imaṁ suvaṇṇanikkhaṁ gantvā kammārānaṁ dasseyyaṁ. </span><span class="translation sujato">‘My gold ingot is pure and bright. Why don’t I take it to show the smiths? </span></div><p><div class=verse-container id=an7.70:2.7><span>Evaṁ me ayaṁ suvaṇṇanikkho sakammāragato parisuddho ceva bhavissati parisuddhasaṅkhātataro ca. </span><span class="translation sujato">Then it will not only be purified, but will be better known as purified.’ </span></div><p><div class=verse-container id=an7.70:2.8><span>Evamevaṁ me ime dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span><span class="translation sujato">In the same way, these qualities are pure and bright in me. Why don’t I go and tell them to the Buddha? </span></div><p><div class=verse-container id=an7.70:2.9><span>Evaṁ me ime dhammā parisuddhā ceva bhavissanti parisuddhasaṅkhātatarā cā’”ti. </span><span class="translation sujato">Then these qualities will not only be purified in me, but will be better known as purified.” </span></div><p><div class=verse-container id=an7.70:3.1><span>Atha kho āyasmā sāriputto sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><span class="translation sujato">Then in the late afternoon, Sāriputta came out of retreat and went to the Buddha. He bowed, sat down to one side, and told the Buddha of his thoughts while on retreat. </span></div><p><div class=verse-container id=an7.70:4.1><span>“Idha mayhaṁ, bhante, rahogatassa paṭisallīnassa evaṁ cetaso parivitakko udapādi: </span></div><p><div class=verse-container id=an7.70:4.2><span>‘kiṁ nu kho bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā’ti? </span></div><p><div class=verse-container id=an7.70:4.3><span>Atha kho tassa mayhaṁ, bhante, etadahosi: </span></div><p><div class=verse-container id=an7.70:4.4><span>‘satthāraṁ kho bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span></div><p><div class=verse-container id=an7.70:4.5><span>Dhammaṁ kho bhikkhu …pe… </span></div><p><div class=verse-container id=an7.70:4.6><span>paṭisanthāraṁ kho bhikkhu sakkatvā …pe… </span></div><p><div class=verse-container id=an7.70:4.7><span>kusalaṁ bhāveyyā’ti. </span></div><p><div class=verse-container id=an7.70:4.8><span>Atha kho tassa mayhaṁ, bhante, etadahosi: </span></div><p><div class=verse-container id=an7.70:4.9><span>‘ime kho me dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span></div><p><div class=verse-container id=an7.70:4.10><span>Evaṁ me ime dhammā parisuddhā ceva bhavissanti parisuddhasaṅkhātatarā ca. </span></div><p><div class=verse-container id=an7.70:4.11><span>Seyyathāpi nāma puriso suvaṇṇanikkhaṁ adhigaccheyya parisuddhaṁ pariyodātaṁ. </span></div><p><div class=verse-container id=an7.70:4.12><span>Tassa evamassa—</span></div><p><div class=verse-container id=an7.70:4.13><span>ayaṁ kho me suvaṇṇanikkho parisuddho pariyodāto, yannūnāhaṁ imaṁ suvaṇṇanikkhaṁ gantvā kammārānaṁ dasseyyaṁ. </span></div><p><div class=verse-container id=an7.70:4.14><span>Evaṁ me ayaṁ suvaṇṇanikkho sakammāragato parisuddho ceva bhavissati parisuddhasaṅkhātataro ca. </span></div><p><div class=verse-container id=an7.70:4.15><span>Evamevaṁ me ime dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span></div><p><div class=verse-container id=an7.70:4.16><span>Evaṁ me ime dhammā parisuddhā ceva bhavissanti parisuddhasaṅkhātatarā cā’”ti. </span></div><p><div class=verse-container id=an7.70:5.1><span>“Sādhu sādhu, sāriputta. </span><span class="translation sujato">“Good, good, Sāriputta! </span></div><p><div class=verse-container id=an7.70:5.2><span>Satthāraṁ kho, sāriputta, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><span class="translation sujato">A mendicant should honor and respect and rely on the Teacher, to give up the unskillful and develop the skillful. </span></div><p><div class=verse-container id=an7.70:5.3><span>Dhammaṁ kho, sāriputta, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><span class="translation sujato">A mendicant should honor and respect and rely on the teaching … </span></div><p><div class=verse-container id=an7.70:5.4><span>Saṅghaṁ kho …pe… </span><span class="translation sujato">the Saṅgha … </span></div><p><div class=verse-container id=an7.70:5.5><span>sikkhaṁ kho … </span><span class="translation sujato">the training … </span></div><p><div class=verse-container id=an7.70:5.6><span>samādhiṁ kho … </span><span class="translation sujato">immersion … </span></div><p><div class=verse-container id=an7.70:5.7><span>appamādaṁ kho … </span><span class="translation sujato">diligence … </span></div><p><div class=verse-container id=an7.70:5.8><span>paṭisanthāraṁ kho, sāriputta, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā”ti. </span><span class="translation sujato">A mendicant should honor and respect and rely on hospitality, to give up the unskillful and develop the skillful.” </span></div><p><div class=verse-container id=an7.70:6.1><span>Evaṁ vutte, āyasmā sāriputto bhagavantaṁ etadavoca: </span><span class="translation sujato">When he said this, Venerable Sāriputta said to the Buddha: </span></div><p><div class=verse-container id=an7.70:6.2><span>“imassa kho ahaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmi. </span><span class="translation sujato">“Sir, this is how I understand the detailed meaning of the Buddha’s brief statement. </span></div><p><div class=verse-container id=an7.70:6.3><span>So vata, bhante, bhikkhu satthari agāravo dhamme sagāravo bhavissatīti netaṁ ṭhānaṁ vijjati. </span><span class="translation sujato">It is quite impossible for a mendicant who doesn’t respect the Teacher to respect the teaching. </span></div><p><div class=verse-container id=an7.70:6.4><span>Yo so, bhante, bhikkhu satthari agāravo dhammepi so agāravo. </span><span class="translation sujato">A mendicant who disrespects the Teacher disrespects the teaching. </span></div><p><div class=verse-container id=an7.70:7.1><span>So vata, bhante, bhikkhu satthari agāravo dhamme agāravo saṅghe sagāravo bhavissatīti netaṁ ṭhānaṁ vijjati. </span><span class="translation sujato">It is quite impossible for a mendicant who doesn’t respect the Teacher and the teaching to respect the Saṅgha. </span></div><p><div class=verse-container id=an7.70:7.2><span>Yo so, bhante, bhikkhu satthari agāravo dhamme agāravo saṅghepi so agāravo. </span><span class="translation sujato">A mendicant who disrespects the Teacher and the teaching disrespects the Saṅgha. </span></div><p><div class=verse-container id=an7.70:8.1><span>So vata, bhante, bhikkhu satthari agāravo dhamme agāravo saṅghe agāravo sikkhāya sagāravo bhavissatīti netaṁ ṭhānaṁ vijjati. </span><span class="translation sujato">It is quite impossible for a mendicant who doesn’t respect the Teacher, the teaching, and the Saṅgha to respect the training. </span></div><p><div class=verse-container id=an7.70:8.2><span>Yo so, bhante, bhikkhu satthari agāravo dhamme agāravo saṅghe agāravo sikkhāyapi so agāravo. </span><span class="translation sujato">A mendicant who disrespects the Teacher, the teaching, and the Saṅgha disrespects the training. </span></div><p><div class=verse-container id=an7.70:9.1><span>So vata, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ sagāravo bhavissatīti netaṁ ṭhānaṁ vijjati. </span><span class="translation sujato">It is quite impossible for a mendicant who doesn’t respect the Teacher, the teaching, the Saṅgha, and the training to respect immersion. </span></div><p><div class=verse-container id=an7.70:9.2><span>Yo so, bhante, bhikkhu satthari agāravo dhamme agāravo saṅghe agāravo sikkhāya agāravo samādhismimpi so agāravo. </span><span class="translation sujato">A mendicant who disrespects the Teacher, the teaching, the Saṅgha, and the training disrespects immersion. </span></div><p><div class=verse-container id=an7.70:10.1><span>So vata, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde sagāravo bhavissatīti netaṁ ṭhānaṁ vijjati. </span><span class="translation sujato">It is quite impossible for a mendicant who doesn’t respect the Teacher, the teaching, the Saṅgha, the training, and immersion to respect diligence. </span></div><p><div class=verse-container id=an7.70:10.2><span>Yo so, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamādepi so agāravo. </span><span class="translation sujato">A mendicant who disrespects the Teacher, the teaching, the Saṅgha, the training, and immersion disrespects diligence. </span></div><p><div class=verse-container id=an7.70:11.1><span>So vata, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde agāravo paṭisanthāre sagāravo bhavissatīti netaṁ ṭhānaṁ vijjati. </span><span class="translation sujato">It is quite impossible for a mendicant who doesn’t respect the Teacher, the teaching, the Saṅgha, the training, immersion, and diligence to respect hospitality. </span></div><p><div class=verse-container id=an7.70:11.2><span>Yo so, bhante, bhikkhu satthari agāravo …pe… appamāde agāravo paṭisanthārepi so agāravo. </span><span class="translation sujato">A mendicant who disrespects the Teacher, the teaching, the Saṅgha, the training, immersion, and diligence disrespects hospitality. </span></div><p><div class=verse-container id=an7.70:12.1><span>So vata, bhante, bhikkhu satthari sagāravo dhamme agāravo bhavissatīti netaṁ ṭhānaṁ vijjati. Yo so, bhante, bhikkhu satthari sagāravo dhammepi so sagāravo …pe…. </span><span class="translation sujato">It is quite impossible for a mendicant who does respect the Teacher to disrespect the teaching. … </span></div><p><div class=verse-container id=an7.70:13.1><span>So vata, bhante, bhikkhu satthari sagāravo …pe… appamāde sagāravo paṭisanthāre agāravo bhavissatīti netaṁ ṭhānaṁ vijjati. </span></div><p><div class=verse-container id=an7.70:13.2><span>Yo so, bhante, bhikkhu satthari sagāravo …pe… appamāde sagāravo paṭisanthārepi so sagāravo. </span><span class="translation sujato">A mendicant who respects the Teacher, the teaching, the Saṅgha, the training, immersion, and diligence respects hospitality. </span></div><p><div class=verse-container id=an7.70:14.1><span>So vata, bhante, bhikkhu satthari sagāravo dhammepi sagāravo bhavissatīti ṭhānametaṁ vijjati. Yo so, bhante, bhikkhu satthari sagāravo dhammepi so sagāravo …pe…. </span><span class="translation sujato">It’s quite possible for a mendicant who respects the Teacher to respect the teaching. … </span></div><p><div class=verse-container id=an7.70:15.1><span>So vata, bhante, bhikkhu satthari sagāravo …pe… appamāde sagāravo paṭisanthārepi sagāravo bhavissatīti ṭhānametaṁ vijjati. </span></div><p><div class=verse-container id=an7.70:15.2><span>Yo so, bhante, bhikkhu satthari sagāravo dhamme sagāravo saṅghe sagāravo sikkhāya sagāravo samādhismiṁ sagāravo appamāde sagāravo paṭisanthārepi so sagāravoti. </span><span class="translation sujato">A mendicant who respects the Teacher, the teaching, the Saṅgha, the training, immersion, and diligence respects hospitality. </span></div><p><div class=verse-container id=an7.70:16.1><span>Imassa kho ahaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmī”ti. </span><span class="translation sujato">That’s how I understand the detailed meaning of the Buddha’s brief statement.” </span></div><p><div class=verse-container id=an7.70:17.1><span>“Sādhu sādhu, sāriputta. </span><span class="translation sujato">“Good, good, Sāriputta! </span></div><p><div class=verse-container id=an7.70:17.2><span>Sādhu kho tvaṁ, sāriputta, imassa mayā saṅkhittena bhāsitassa evaṁ vitthārena atthaṁ ājānāsi. </span><span class="translation sujato">It’s good that you understand the detailed meaning of what I’ve said in brief like this. </span></div><p><div class=verse-container id=an7.70:17.3><span>So vata, sāriputta, bhikkhu satthari agāravo dhamme sagāravo bhavissatīti netaṁ ṭhānaṁ vijjati …pe… </span><span class="translation sujato">It is quite impossible for a mendicant who doesn’t respect the Teacher to respect the teaching. … </span></div><p><div class=verse-container id=an7.70:17.4><span>yo so, sāriputta, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamādepi so agāravo. </span></div><p><div class=verse-container id=an7.70:18.1><span>So vata, sāriputta, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde agāravo paṭisanthāre sagāravo bhavissatīti netaṁ ṭhānaṁ vijjati. </span></div><p><div class=verse-container id=an7.70:18.2><span>Yo so, sāriputta, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde agāravo paṭisanthārepi so agāravo. </span><span class="translation sujato">A mendicant who disrespects the Teacher, the teaching, the Saṅgha, the training, immersion, and diligence disrespects hospitality. </span></div><p><div class=verse-container id=an7.70:19.1><span>So vata, sāriputta, bhikkhu satthari sagāravo dhamme agāravo bhavissatīti netaṁ ṭhānaṁ vijjati …pe… yo so, sāriputta, bhikkhu satthari sagāravo dhammepi so sagāravo …pe…. </span><span class="translation sujato">It is quite impossible for a mendicant who does respect the Teacher to disrespect the teaching. … </span></div><p><div class=verse-container id=an7.70:20.1><span>So vata, sāriputta, bhikkhu satthari sagāravo dhamme sagāravo …pe… appamāde sagāravo paṭisanthāre agāravo bhavissatīti netaṁ ṭhānaṁ vijjati. </span></div><p><div class=verse-container id=an7.70:20.2><span>Yo so, sāriputta, bhikkhu satthari sagāravo …pe… appamāde sagāravo paṭisanthārepi so sagāravo. </span><span class="translation sujato">A mendicant who respects the Teacher, the teaching, the Saṅgha, the training, immersion, and diligence respects hospitality. </span></div><p><div class=verse-container id=an7.70:21.1><span>So vata, sāriputta, bhikkhu satthari sagāravo dhammepi sagāravo bhavissatīti ṭhānametaṁ vijjati. Yo so, sāriputta, bhikkhu satthari sagāravo dhammepi so sagāravo …pe…. </span><span class="translation sujato">It’s quite possible for a mendicant who does respect the Teacher to respect the teaching. … </span></div><p><div class=verse-container id=an7.70:22.1><span>So vata, sāriputta, bhikkhu satthari sagāravo …pe… appamāde sagāravo paṭisanthārepi so sagāravo bhavissatīti ṭhānametaṁ vijjati. </span></div><p><div class=verse-container id=an7.70:22.2><span>Yo so, sāriputta, bhikkhu satthari sagāravo …pe… appamāde sagāravo paṭisanthārepi so sagāravoti. </span><span class="translation sujato">A mendicant who respects the Teacher, the teaching, the Saṅgha, the training, immersion, and diligence respects hospitality. </span></div><p><div class=verse-container id=an7.70:23.1><span>Imassa kho, sāriputta, mayā saṅkhittena bhāsitassa evaṁ vitthārena attho daṭṭhabbo”ti. </span><span class="translation sujato">This is how to understand the detailed meaning of what I said in brief.” </span></div><p><div class=verse-container id=an7.70:23.2><span>Chaṭṭhaṁ. </span></div><div class=flex-between><a href=/canon/en/pli/ms/sutta/an/an0007/an0007P0069.html>Previous</a><a href=/canon/en/pli/ms/sutta/an/an0007/an0007P0071.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>