<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0070.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0007/an0007P0069.html>Previous</a><a href=/canon/en/pli/ms/sutta/an/an0007/an0007P0071.html>Next</a></div><p id=an7.70:0.1><span class=root>Aṅguttara Nikāya 7.70 </span><br> <span class=sujato>Numbered Discourses 7.70 </span><br><p id=an7.70:0.2><span class=root>7. Mahāvagga </span><br> <span class=sujato>7. The Great Chapter </span><br><p id=an7.70:0.3><span class="root big-bold">Sakkaccasutta </span><br> <span class=sujato>Honor </span><br><p id=an7.70:1.1><span class=root>Atha kho āyasmato sāriputtassa rahogatassa paṭisallīnassa evaṁ cetaso parivitakko udapādi: </span><br> <span class=sujato>Then as Venerable Sāriputta was in private retreat this thought came to his mind, </span><br><p id=an7.70:1.2><span class=root>“kiṁ nu kho, bhikkhu, sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā”ti? </span><br> <span class=sujato>“What should a mendicant honor and respect and rely on, to give up the unskillful and develop the skillful?” </span><br><p id=an7.70:1.3><span class=root>Atha kho āyasmato sāriputtassa etadahosi: </span><br> <span class=sujato>Then he thought, </span><br><p id=an7.70:1.4><span class=root>“satthāraṁ kho, bhikkhu, sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><br> <span class=sujato>“A mendicant should honor and respect and rely on the Teacher … </span><br><p id=an7.70:1.5><span class=root>Dhammaṁ kho, bhikkhu …pe… </span><br> <span class=sujato>the teaching … </span><br><p id=an7.70:1.6><span class=root>saṅghaṁ kho, bhikkhu …pe… </span><br> <span class=sujato>the Saṅgha … </span><br><p id=an7.70:1.7><span class=root>sikkhaṁ kho, bhikkhu …pe… </span><br> <span class=sujato>the training … </span><br><p id=an7.70:1.8><span class=root>samādhiṁ kho, bhikkhu …pe… </span><br> <span class=sujato>immersion … </span><br><p id=an7.70:1.9><span class=root>appamādaṁ kho, bhikkhu …pe… </span><br> <span class=sujato>diligence … </span><br><p id=an7.70:1.10><span class=root>paṭisanthāraṁ kho, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā”ti. </span><br> <span class=sujato>A mendicant should honor and respect and rely on hospitality, to give up the unskillful and develop the skillful.” </span><br><p id=an7.70:2.1><span class=root>Atha kho āyasmato sāriputtassa etadahosi: </span><br> <span class=sujato>Then he thought, </span><br><p id=an7.70:2.2><span class=root>“ime kho me dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span><br> <span class=sujato>“These qualities are pure and bright in me. Why don’t I go and tell them to the Buddha? </span><br><p id=an7.70:2.3><span class=root>Evaṁ me ime dhammā parisuddhā ceva bhavissanti parisuddhasaṅkhātatarā ca. </span><br> <span class=sujato>Then these qualities will not only be purified in me, but will be better known as purified. </span><br><p id=an7.70:2.4><span class=root>Seyyathāpi nāma puriso suvaṇṇanikkhaṁ adhigaccheyya parisuddhaṁ pariyodātaṁ. </span><br> <span class=sujato>Suppose a man were to acquire a gold ingot, pure and bright. </span><br><p id=an7.70:2.5><span class=root>Tassa evamassa: </span><br> <span class=sujato>They’d think, </span><br><p id=an7.70:2.6><span class=root>‘ayaṁ kho me suvaṇṇanikkho parisuddho pariyodāto, yannūnāhaṁ imaṁ suvaṇṇanikkhaṁ gantvā kammārānaṁ dasseyyaṁ. </span><br> <span class=sujato>‘My gold ingot is pure and bright. Why don’t I take it to show the smiths? </span><br><p id=an7.70:2.7><span class=root>Evaṁ me ayaṁ suvaṇṇanikkho sakammāragato parisuddho ceva bhavissati parisuddhasaṅkhātataro ca. </span><br> <span class=sujato>Then it will not only be purified, but will be better known as purified.’ </span><br><p id=an7.70:2.8><span class=root>Evamevaṁ me ime dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span><br> <span class=sujato>In the same way, these qualities are pure and bright in me. Why don’t I go and tell them to the Buddha? </span><br><p id=an7.70:2.9><span class=root>Evaṁ me ime dhammā parisuddhā ceva bhavissanti parisuddhasaṅkhātatarā cā’”ti. </span><br> <span class=sujato>Then these qualities will not only be purified in me, but will be better known as purified.” </span><br><p id=an7.70:3.1><span class=root>Atha kho āyasmā sāriputto sāyanhasamayaṁ paṭisallānā vuṭṭhito yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā sāriputto bhagavantaṁ etadavoca: </span><br> <span class=sujato>Then in the late afternoon, Sāriputta came out of retreat and went to the Buddha. He bowed, sat down to one side, and told the Buddha of his thoughts while on retreat. </span><br><p id=an7.70:4.1><span class=root>“Idha mayhaṁ, bhante, rahogatassa paṭisallīnassa evaṁ cetaso parivitakko udapādi: </span><br><p id=an7.70:4.2><span class=root>‘kiṁ nu kho bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā’ti? </span><br><p id=an7.70:4.3><span class=root>Atha kho tassa mayhaṁ, bhante, etadahosi: </span><br><p id=an7.70:4.4><span class=root>‘satthāraṁ kho bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><br><p id=an7.70:4.5><span class=root>Dhammaṁ kho bhikkhu …pe… </span><br><p id=an7.70:4.6><span class=root>paṭisanthāraṁ kho bhikkhu sakkatvā …pe… </span><br><p id=an7.70:4.7><span class=root>kusalaṁ bhāveyyā’ti. </span><br><p id=an7.70:4.8><span class=root>Atha kho tassa mayhaṁ, bhante, etadahosi: </span><br><p id=an7.70:4.9><span class=root>‘ime kho me dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span><br><p id=an7.70:4.10><span class=root>Evaṁ me ime dhammā parisuddhā ceva bhavissanti parisuddhasaṅkhātatarā ca. </span><br><p id=an7.70:4.11><span class=root>Seyyathāpi nāma puriso suvaṇṇanikkhaṁ adhigaccheyya parisuddhaṁ pariyodātaṁ. </span><br><p id=an7.70:4.12><span class=root>Tassa evamassa—</span><br><p id=an7.70:4.13><span class=root>ayaṁ kho me suvaṇṇanikkho parisuddho pariyodāto, yannūnāhaṁ imaṁ suvaṇṇanikkhaṁ gantvā kammārānaṁ dasseyyaṁ. </span><br><p id=an7.70:4.14><span class=root>Evaṁ me ayaṁ suvaṇṇanikkho sakammāragato parisuddho ceva bhavissati parisuddhasaṅkhātataro ca. </span><br><p id=an7.70:4.15><span class=root>Evamevaṁ me ime dhammā parisuddhā pariyodātā, yannūnāhaṁ ime dhamme gantvā bhagavato āroceyyaṁ. </span><br><p id=an7.70:4.16><span class=root>Evaṁ me ime dhammā parisuddhā ceva bhavissanti parisuddhasaṅkhātatarā cā’”ti. </span><br><p id=an7.70:5.1><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=an7.70:5.2><span class=root>Satthāraṁ kho, sāriputta, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><br> <span class=sujato>A mendicant should honor and respect and rely on the Teacher, to give up the unskillful and develop the skillful. </span><br><p id=an7.70:5.3><span class=root>Dhammaṁ kho, sāriputta, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyya. </span><br> <span class=sujato>A mendicant should honor and respect and rely on the teaching … </span><br><p id=an7.70:5.4><span class=root>Saṅghaṁ kho …pe… </span><br> <span class=sujato>the Saṅgha … </span><br><p id=an7.70:5.5><span class=root>sikkhaṁ kho … </span><br> <span class=sujato>the training … </span><br><p id=an7.70:5.6><span class=root>samādhiṁ kho … </span><br> <span class=sujato>immersion … </span><br><p id=an7.70:5.7><span class=root>appamādaṁ kho … </span><br> <span class=sujato>diligence … </span><br><p id=an7.70:5.8><span class=root>paṭisanthāraṁ kho, sāriputta, bhikkhu sakkatvā garuṁ katvā upanissāya viharanto akusalaṁ pajaheyya, kusalaṁ bhāveyyā”ti. </span><br> <span class=sujato>A mendicant should honor and respect and rely on hospitality, to give up the unskillful and develop the skillful.” </span><br><p id=an7.70:6.1><span class=root>Evaṁ vutte, āyasmā sāriputto bhagavantaṁ etadavoca: </span><br> <span class=sujato>When he said this, Venerable Sāriputta said to the Buddha: </span><br><p id=an7.70:6.2><span class=root>“imassa kho ahaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmi. </span><br> <span class=sujato>“Sir, this is how I understand the detailed meaning of the Buddha’s brief statement. </span><br><p id=an7.70:6.3><span class=root>So vata, bhante, bhikkhu satthari agāravo dhamme sagāravo bhavissatīti netaṁ ṭhānaṁ vijjati. </span><br> <span class=sujato>It is quite impossible for a mendicant who doesn’t respect the Teacher to respect the teaching. </span><br><p id=an7.70:6.4><span class=root>Yo so, bhante, bhikkhu satthari agāravo dhammepi so agāravo. </span><br> <span class=sujato>A mendicant who disrespects the Teacher disrespects the teaching. </span><br><p id=an7.70:7.1><span class=root>So vata, bhante, bhikkhu satthari agāravo dhamme agāravo saṅghe sagāravo bhavissatīti netaṁ ṭhānaṁ vijjati. </span><br> <span class=sujato>It is quite impossible for a mendicant who doesn’t respect the Teacher and the teaching to respect the Saṅgha. </span><br><p id=an7.70:7.2><span class=root>Yo so, bhante, bhikkhu satthari agāravo dhamme agāravo saṅghepi so agāravo. </span><br> <span class=sujato>A mendicant who disrespects the Teacher and the teaching disrespects the Saṅgha. </span><br><p id=an7.70:8.1><span class=root>So vata, bhante, bhikkhu satthari agāravo dhamme agāravo saṅghe agāravo sikkhāya sagāravo bhavissatīti netaṁ ṭhānaṁ vijjati. </span><br> <span class=sujato>It is quite impossible for a mendicant who doesn’t respect the Teacher, the teaching, and the Saṅgha to respect the training. </span><br><p id=an7.70:8.2><span class=root>Yo so, bhante, bhikkhu satthari agāravo dhamme agāravo saṅghe agāravo sikkhāyapi so agāravo. </span><br> <span class=sujato>A mendicant who disrespects the Teacher, the teaching, and the Saṅgha disrespects the training. </span><br><p id=an7.70:9.1><span class=root>So vata, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ sagāravo bhavissatīti netaṁ ṭhānaṁ vijjati. </span><br> <span class=sujato>It is quite impossible for a mendicant who doesn’t respect the Teacher, the teaching, the Saṅgha, and the training to respect immersion. </span><br><p id=an7.70:9.2><span class=root>Yo so, bhante, bhikkhu satthari agāravo dhamme agāravo saṅghe agāravo sikkhāya agāravo samādhismimpi so agāravo. </span><br> <span class=sujato>A mendicant who disrespects the Teacher, the teaching, the Saṅgha, and the training disrespects immersion. </span><br><p id=an7.70:10.1><span class=root>So vata, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde sagāravo bhavissatīti netaṁ ṭhānaṁ vijjati. </span><br> <span class=sujato>It is quite impossible for a mendicant who doesn’t respect the Teacher, the teaching, the Saṅgha, the training, and immersion to respect diligence. </span><br><p id=an7.70:10.2><span class=root>Yo so, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamādepi so agāravo. </span><br> <span class=sujato>A mendicant who disrespects the Teacher, the teaching, the Saṅgha, the training, and immersion disrespects diligence. </span><br><p id=an7.70:11.1><span class=root>So vata, bhante, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde agāravo paṭisanthāre sagāravo bhavissatīti netaṁ ṭhānaṁ vijjati. </span><br> <span class=sujato>It is quite impossible for a mendicant who doesn’t respect the Teacher, the teaching, the Saṅgha, the training, immersion, and diligence to respect hospitality. </span><br><p id=an7.70:11.2><span class=root>Yo so, bhante, bhikkhu satthari agāravo …pe… appamāde agāravo paṭisanthārepi so agāravo. </span><br> <span class=sujato>A mendicant who disrespects the Teacher, the teaching, the Saṅgha, the training, immersion, and diligence disrespects hospitality. </span><br><p id=an7.70:12.1><span class=root>So vata, bhante, bhikkhu satthari sagāravo dhamme agāravo bhavissatīti netaṁ ṭhānaṁ vijjati. Yo so, bhante, bhikkhu satthari sagāravo dhammepi so sagāravo …pe…. </span><br> <span class=sujato>It is quite impossible for a mendicant who does respect the Teacher to disrespect the teaching. … </span><br><p id=an7.70:13.1><span class=root>So vata, bhante, bhikkhu satthari sagāravo …pe… appamāde sagāravo paṭisanthāre agāravo bhavissatīti netaṁ ṭhānaṁ vijjati. </span><br><p id=an7.70:13.2><span class=root>Yo so, bhante, bhikkhu satthari sagāravo …pe… appamāde sagāravo paṭisanthārepi so sagāravo. </span><br> <span class=sujato>A mendicant who respects the Teacher, the teaching, the Saṅgha, the training, immersion, and diligence respects hospitality. </span><br><p id=an7.70:14.1><span class=root>So vata, bhante, bhikkhu satthari sagāravo dhammepi sagāravo bhavissatīti ṭhānametaṁ vijjati. Yo so, bhante, bhikkhu satthari sagāravo dhammepi so sagāravo …pe…. </span><br> <span class=sujato>It’s quite possible for a mendicant who respects the Teacher to respect the teaching. … </span><br><p id=an7.70:15.1><span class=root>So vata, bhante, bhikkhu satthari sagāravo …pe… appamāde sagāravo paṭisanthārepi sagāravo bhavissatīti ṭhānametaṁ vijjati. </span><br><p id=an7.70:15.2><span class=root>Yo so, bhante, bhikkhu satthari sagāravo dhamme sagāravo saṅghe sagāravo sikkhāya sagāravo samādhismiṁ sagāravo appamāde sagāravo paṭisanthārepi so sagāravoti. </span><br> <span class=sujato>A mendicant who respects the Teacher, the teaching, the Saṅgha, the training, immersion, and diligence respects hospitality. </span><br><p id=an7.70:16.1><span class=root>Imassa kho ahaṁ, bhante, bhagavatā saṅkhittena bhāsitassa evaṁ vitthārena atthaṁ ājānāmī”ti. </span><br> <span class=sujato>That’s how I understand the detailed meaning of the Buddha’s brief statement.” </span><br><p id=an7.70:17.1><span class=root>“Sādhu sādhu, sāriputta. </span><br> <span class=sujato>“Good, good, Sāriputta! </span><br><p id=an7.70:17.2><span class=root>Sādhu kho tvaṁ, sāriputta, imassa mayā saṅkhittena bhāsitassa evaṁ vitthārena atthaṁ ājānāsi. </span><br> <span class=sujato>It’s good that you understand the detailed meaning of what I’ve said in brief like this. </span><br><p id=an7.70:17.3><span class=root>So vata, sāriputta, bhikkhu satthari agāravo dhamme sagāravo bhavissatīti netaṁ ṭhānaṁ vijjati …pe… </span><br> <span class=sujato>It is quite impossible for a mendicant who doesn’t respect the Teacher to respect the teaching. … </span><br><p id=an7.70:17.4><span class=root>yo so, sāriputta, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamādepi so agāravo. </span><br><p id=an7.70:18.1><span class=root>So vata, sāriputta, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde agāravo paṭisanthāre sagāravo bhavissatīti netaṁ ṭhānaṁ vijjati. </span><br><p id=an7.70:18.2><span class=root>Yo so, sāriputta, bhikkhu satthari agāravo dhamme agāravo saṅghe agāravo sikkhāya agāravo samādhismiṁ agāravo appamāde agāravo paṭisanthārepi so agāravo. </span><br> <span class=sujato>A mendicant who disrespects the Teacher, the teaching, the Saṅgha, the training, immersion, and diligence disrespects hospitality. </span><br><p id=an7.70:19.1><span class=root>So vata, sāriputta, bhikkhu satthari sagāravo dhamme agāravo bhavissatīti netaṁ ṭhānaṁ vijjati …pe… yo so, sāriputta, bhikkhu satthari sagāravo dhammepi so sagāravo …pe…. </span><br> <span class=sujato>It is quite impossible for a mendicant who does respect the Teacher to disrespect the teaching. … </span><br><p id=an7.70:20.1><span class=root>So vata, sāriputta, bhikkhu satthari sagāravo dhamme sagāravo …pe… appamāde sagāravo paṭisanthāre agāravo bhavissatīti netaṁ ṭhānaṁ vijjati. </span><br><p id=an7.70:20.2><span class=root>Yo so, sāriputta, bhikkhu satthari sagāravo …pe… appamāde sagāravo paṭisanthārepi so sagāravo. </span><br> <span class=sujato>A mendicant who respects the Teacher, the teaching, the Saṅgha, the training, immersion, and diligence respects hospitality. </span><br><p id=an7.70:21.1><span class=root>So vata, sāriputta, bhikkhu satthari sagāravo dhammepi sagāravo bhavissatīti ṭhānametaṁ vijjati. Yo so, sāriputta, bhikkhu satthari sagāravo dhammepi so sagāravo …pe…. </span><br> <span class=sujato>It’s quite possible for a mendicant who does respect the Teacher to respect the teaching. … </span><br><p id=an7.70:22.1><span class=root>So vata, sāriputta, bhikkhu satthari sagāravo …pe… appamāde sagāravo paṭisanthārepi so sagāravo bhavissatīti ṭhānametaṁ vijjati. </span><br><p id=an7.70:22.2><span class=root>Yo so, sāriputta, bhikkhu satthari sagāravo …pe… appamāde sagāravo paṭisanthārepi so sagāravoti. </span><br> <span class=sujato>A mendicant who respects the Teacher, the teaching, the Saṅgha, the training, immersion, and diligence respects hospitality. </span><br><p id=an7.70:23.1><span class=root>Imassa kho, sāriputta, mayā saṅkhittena bhāsitassa evaṁ vitthārena attho daṭṭhabbo”ti. </span><br> <span class=sujato>This is how to understand the detailed meaning of what I said in brief.” </span><br><p id=an7.70:23.2><span class=root>Chaṭṭhaṁ. </span><br></main><footer class="container footer"><small><a href=/about/>Contact info</a></small></footer>