<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0054.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0053.html>Previous</a><a href=/canon/en/pli/ms/sutta/an/an0007/an0007P0055.html>Next</a></div><p><div class=verse-container id=an7.54:0.1><span>Aṅguttara Nikāya 7.54 </span><span class="translation sujato">Numbered Discourses 7.54 </span></div><p><div class=verse-container id=an7.54:0.2><span>6. Abyākatavagga </span><span class="translation sujato">6. The Undeclared Points </span></div><p><div class=verse-container id=an7.54:0.3><span class=big-bold>Abyākatasutta </span><span class="translation sujato">The Undeclared Points </span></div><p><div class=verse-container id=an7.54:1.1><span>Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca: </span><span class="translation sujato">Then a mendicant went up to the Buddha, bowed, sat down to one side, and said to him: </span></div><p><div class=verse-container id=an7.54:1.2><span>“ko nu kho, bhante, hetu ko paccayo yena sutavato ariyasāvakassa vicikicchā nuppajjati abyākatavatthūsū”ti? </span><span class="translation sujato">“Sir, what is the cause, what is the reason why a learned noble disciple has no doubts regarding the undeclared points?” </span></div><p><div class=verse-container id=an7.54:2.1><span>“Diṭṭhinirodhā kho, bhikkhu, sutavato ariyasāvakassa vicikicchā nuppajjati abyākatavatthūsu. </span><span class="translation sujato">“Mendicant, it’s due to the cessation of views that a learned noble disciple has no doubts regarding the undeclared points. </span></div><p><div class=verse-container id=an7.54:2.2><span>‘Hoti tathāgato paraṁ maraṇā’ti kho, bhikkhu, diṭṭhigatametaṁ; </span><span class="translation sujato">‘A realized one still exists after death’: this is a misconception. </span></div><p><div class=verse-container id=an7.54:2.3><span>‘na hoti tathāgato paraṁ maraṇā’ti kho, bhikkhu, diṭṭhigatametaṁ; </span><span class="translation sujato">‘A realized one no longer exists after death’: this is a misconception. </span></div><p><div class=verse-container id=an7.54:2.4><span>‘hoti ca na ca hoti tathāgato paraṁ maraṇā’ti kho, bhikkhu, diṭṭhigatametaṁ; </span><span class="translation sujato">‘A realized one both still exists and no longer exists after death’: this is a misconception. </span></div><p><div class=verse-container id=an7.54:2.5><span>‘neva hoti na na hoti tathāgato paraṁ maraṇā’ti kho, bhikkhu, diṭṭhigatametaṁ. </span><span class="translation sujato">‘A realized one neither still exists nor no longer exists after death’: this is a misconception. </span></div><p><div class=verse-container id=an7.54:2.6><span>Assutavā, bhikkhu, puthujjano diṭṭhiṁ nappajānāti, diṭṭhisamudayaṁ nappajānāti, diṭṭhinirodhaṁ nappajānāti, diṭṭhinirodhagāminiṁ paṭipadaṁ nappajānāti. </span><span class="translation sujato">An unlearned ordinary person doesn’t understand views, their origin, their cessation, or the practice that leads to their cessation. </span></div><p><div class=verse-container id=an7.54:2.7><span>Tassa sā diṭṭhi pavaḍḍhati, so na parimuccati jātiyā jarāya maraṇena sokehi paridevehi dukkhehi domanassehi upāyāsehi, na parimuccati dukkhasmāti vadāmi. </span><span class="translation sujato">And so their views grow. They’re not freed from rebirth, old age, and death, from sorrow, lamentation, pain, sadness, and distress. They’re not freed from suffering, I say. </span></div><p><div class=verse-container id=an7.54:3.1><span>Sutavā ca kho, bhikkhu, ariyasāvako diṭṭhiṁ pajānāti, diṭṭhisamudayaṁ pajānāti, diṭṭhinirodhaṁ pajānāti, diṭṭhinirodhagāminiṁ paṭipadaṁ pajānāti. </span><span class="translation sujato">A learned noble disciple does understand views, their origin, their cessation, and the practice that leads to their cessation. </span></div><p><div class=verse-container id=an7.54:3.2><span>Tassa sā diṭṭhi nirujjhati, so parimuccati jātiyā jarāya maraṇena sokehi paridevehi dukkhehi domanassehi upāyāsehi, parimuccati dukkhasmāti vadāmi. </span><span class="translation sujato">And so their views cease. They’re freed from rebirth, old age, and death, from sorrow, lamentation, pain, sadness, and distress. They’re freed from suffering, I say. </span></div><p><div class=verse-container id=an7.54:3.3><span>Evaṁ jānaṁ kho, bhikkhu, sutavā ariyasāvako evaṁ passaṁ ‘hoti tathāgato paraṁ maraṇā’tipi na byākaroti; </span><span class="translation sujato">Knowing and seeing this, a learned noble disciple does not answer: ‘A realized one still exists after death’, </span></div><p><div class=verse-container id=an7.54:3.4><span>‘na hoti tathāgato paraṁ maraṇā’tipi na byākaroti; </span><span class="translation sujato">‘A realized one no longer exists after death’, </span></div><p><div class=verse-container id=an7.54:3.5><span>‘hoti ca na ca hoti tathāgato paraṁ maraṇā’tipi na byākaroti; </span><span class="translation sujato">‘a realized one both still exists and no longer exists after death’, </span></div><p><div class=verse-container id=an7.54:3.6><span>‘neva hoti na na hoti tathāgato paraṁ maraṇā’tipi na byākaroti. </span><span class="translation sujato">‘a realized one neither still exists nor no longer exists after death.’ </span></div><p><div class=verse-container id=an7.54:3.7><span>Evaṁ jānaṁ kho, bhikkhu, sutavā ariyasāvako evaṁ passaṁ evaṁ abyākaraṇadhammo hoti abyākatavatthūsu. </span><span class="translation sujato">Knowing and seeing this, a learned noble disciple does not declare the undeclared points. </span></div><p><div class=verse-container id=an7.54:3.8><span>Evaṁ jānaṁ kho, bhikkhu, sutavā ariyasāvako evaṁ passaṁ na chambhati, na kampati, na vedhati, na santāsaṁ āpajjati abyākatavatthūsu. </span><span class="translation sujato">Knowing and seeing this, a learned noble disciple doesn’t shake, tremble, quake, or get nervous regarding the undeclared points. </span></div><p><div class=verse-container id=an7.54:4.1><span>‘Hoti tathāgato paraṁ maraṇā’ti kho, bhikkhu, taṇhāgatametaṁ …pe… </span><span class="translation sujato">‘A realized one still exists after death’: this is just about craving. … </span></div><p><div class=verse-container id=an7.54:4.2><span>saññāgatametaṁ …pe… </span><span class="translation sujato">it’s just about perception … </span></div><p><div class=verse-container id=an7.54:4.3><span>maññitametaṁ …pe… </span><span class="translation sujato">it’s a conceiving … </span></div><p><div class=verse-container id=an7.54:4.4><span>papañcitametaṁ …pe… </span><span class="translation sujato">it’s a proliferation … </span></div><p><div class=verse-container id=an7.54:4.5><span>upādānagatametaṁ …pe… </span><span class="translation sujato">it’s just about grasping … </span></div><p><div class=verse-container id=an7.54:4.6><span>‘hoti tathāgato paraṁ maraṇā’ti kho, bhikkhu, vippaṭisāro eso; </span><span class="translation sujato">‘A realized one still exists after death’: this is a regret. </span></div><p><div class=verse-container id=an7.54:4.7><span>‘na hoti tathāgato paraṁ maraṇā’ti kho, bhikkhu, vippaṭisāro eso; </span><span class="translation sujato">‘A realized one no longer exists after death’: this is a regret. </span></div><p><div class=verse-container id=an7.54:4.8><span>‘hoti ca na ca hoti tathāgato paraṁ maraṇā’ti kho, bhikkhu, vippaṭisāro eso; </span><span class="translation sujato">‘A realized one both still exists and no longer exists after death’: this is a regret. </span></div><p><div class=verse-container id=an7.54:4.9><span>‘neva hoti na na hoti tathāgato paraṁ maraṇā’ti kho, bhikkhu, vippaṭisāro eso. </span><span class="translation sujato">‘A realized one neither still exists nor no longer exists after death’: this is a regret. </span></div><p><div class=verse-container id=an7.54:4.10><span>Assutavā, bhikkhu, puthujjano vippaṭisāraṁ nappajānāti, vippaṭisārasamudayaṁ nappajānāti, vippaṭisāranirodhaṁ nappajānāti, vippaṭisāranirodhagāminiṁ paṭipadaṁ nappajānāti. </span><span class="translation sujato">An unlearned ordinary person doesn’t understand regrets, their origin, their cessation, or the practice that leads to their cessation. </span></div><p><div class=verse-container id=an7.54:4.11><span>Tassa so vippaṭisāro pavaḍḍhati, so na parimuccati jātiyā jarāya maraṇena sokehi paridevehi dukkhehi domanassehi upāyāsehi, na parimuccati dukkhasmāti vadāmi. </span><span class="translation sujato">And so their regrets grow. They’re not freed from rebirth, old age, and death, from sorrow, lamentation, pain, sadness, and distress. They’re not freed from suffering, I say. </span></div><p><div class=verse-container id=an7.54:5.1><span>Sutavā ca kho, bhikkhu, ariyasāvako vippaṭisāraṁ pajānāti, vippaṭisārasamudayaṁ pajānāti, vippaṭisāranirodhaṁ pajānāti, vippaṭisāranirodhagāminiṁ paṭipadaṁ pajānāti. </span><span class="translation sujato">A learned noble disciple does understand regrets, their origin, their cessation, and the practice that leads to their cessation. </span></div><p><div class=verse-container id=an7.54:5.2><span>Tassa so vippaṭisāro nirujjhati, so parimuccati jātiyā …pe… dukkhasmāti vadāmi. </span><span class="translation sujato">And so their regrets cease. They’re freed from rebirth, old age, and death, from sorrow, lamentation, pain, sadness, and distress. They’re freed from suffering, I say. </span></div><p><div class=verse-container id=an7.54:5.3><span>Evaṁ jānaṁ kho, bhikkhu, sutavā ariyasāvako evaṁ passaṁ ‘hoti tathāgato paraṁ maraṇā’tipi na byākaroti …pe… </span><span class="translation sujato">Knowing and seeing this, a learned noble disciple does not answer: ‘A realized one still exists after death’ … </span></div><p><div class=verse-container id=an7.54:5.4><span>‘neva hoti na na hoti tathāgato paraṁ maraṇā’tipi na byākaroti. </span><span class="translation sujato">‘a realized one neither still exists nor no longer exists after death.’ </span></div><p><div class=verse-container id=an7.54:5.5><span>Evaṁ jānaṁ kho, bhikkhu, sutavā ariyasāvako evaṁ passaṁ evaṁ abyākaraṇadhammo hoti abyākatavatthūsu. </span><span class="translation sujato">Knowing and seeing this, a learned noble disciple does not declare the undeclared points. </span></div><p><div class=verse-container id=an7.54:5.6><span>Evaṁ jānaṁ kho, bhikkhu, sutavā ariyasāvako evaṁ passaṁ na chambhati, na kampati, na vedhati, na santāsaṁ āpajjati abyākatavatthūsu. </span><span class="translation sujato">Knowing and seeing this, a learned noble disciple doesn’t shake, tremble, quake, or get nervous regarding the undeclared points. </span></div><p><div class=verse-container id=an7.54:5.7><span>Ayaṁ kho, bhikkhu, hetu ayaṁ paccayo yena sutavato ariyasāvakassa vicikicchā nuppajjati abyākatavatthūsū”ti. </span><span class="translation sujato">This is the cause, this is the reason why a learned noble disciple has no doubts regarding the undeclared points.” </span></div><p><div class=verse-container id=an7.54:5.8><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0007/an0007P0053.html>Previous</a><a href=/canon/en/pli/ms/sutta/an/an0007/an0007P0055.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>