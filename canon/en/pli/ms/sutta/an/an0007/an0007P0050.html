<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0050.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0007/an0007P0049.html>Previous</a><a href=/canon/en/pli/ms/sutta/an/an0007/an0007P0051.html>Next</a></div><p id=an7.50:0.1><span class=root>Aṅguttara Nikāya 7.50 </span><br> <span class=sujato>Numbered Discourses 7.50 </span><br><p id=an7.50:0.2><span class=root>5. Mahāyaññavagga </span><br> <span class=sujato>5. A Great Sacrifice </span><br><p id=an7.50:0.3><span class="root big-bold">Methunasutta </span><br> <span class=sujato>Sex </span><br><p id=an7.50:1.1><span class=root>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the brahmin Jānussoṇi went up to the Buddha, and exchanged greetings with him. </span><br><p id=an7.50:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha, </span><br><p id=an7.50:1.3><span class=root>“bhavampi no gotamo brahmacārī paṭijānātī”ti? </span><br> <span class=sujato>“Does the worthy Gotama claim to be celibate?” </span><br><p id=an7.50:1.4><span class=root>“Yañhi taṁ, brāhmaṇa, sammā vadamāno vadeyya: </span><br> <span class=sujato>“Brahmin, if anyone should be rightly said to </span><br><p id=an7.50:1.5><span class=root>‘akhaṇḍaṁ acchiddaṁ asabalaṁ akammāsaṁ paripuṇṇaṁ parisuddhaṁ brahmacariyaṁ caratī’ti, mameva taṁ, brāhmaṇa, sammā vadamāno vadeyya: </span><br> <span class=sujato>live the celibate life intact, impeccable, spotless, and unmarred, full and pure, it’s me.” </span><br><p id=an7.50:1.6><span class=root>‘ahañhi, brāhmaṇa, akhaṇḍaṁ acchiddaṁ asabalaṁ akammāsaṁ paripuṇṇaṁ parisuddhaṁ brahmacariyaṁ carāmī’”ti. </span><br><p id=an7.50:1.7><span class=root>“Kiṁ pana, bho gotama, brahmacariyassa khaṇḍampi chiddampi sabalampi kammāsampī”ti? </span><br> <span class=sujato>“But what, worthy Gotama, is a break, taint, stain, or mar in celibacy?” </span><br><p id=an7.50:2.1><span class=root>“Idha, brāhmaṇa, ekacco samaṇo vā brāhmaṇo vā sammā brahmacārī paṭijānamāno na heva kho mātugāmena saddhiṁ dvayaṁdvayasamāpattiṁ samāpajjati; </span><br> <span class=sujato>“Firstly, an ascetic or brahmin who claims to be perfectly celibate does not mutually engage in sex with a female. </span><br><p id=an7.50:2.2><span class=root>api ca kho mātugāmassa ucchādanaparimaddananhāpanasambāhanaṁ sādiyati. </span><br> <span class=sujato>However, they consent to being anointed, massaged, bathed, and rubbed by a female. </span><br><p id=an7.50:2.3><span class=root>So taṁ assādeti, taṁ nikāmeti, tena ca vittiṁ āpajjati. </span><br> <span class=sujato>They enjoy it and like it and find it satisfying. </span><br><p id=an7.50:2.4><span class=root>Idampi kho, brāhmaṇa, brahmacariyassa khaṇḍampi chiddampi sabalampi kammāsampi. </span><br> <span class=sujato>This is a break, taint, stain, or mar in celibacy. </span><br><p id=an7.50:2.5><span class=root>Ayaṁ vuccati, brāhmaṇa, aparisuddhaṁ brahmacariyaṁ carati, saṁyutto methunena saṁyogena na parimuccati jātiyā jarāya maraṇena sokehi paridevehi dukkhehi domanassehi upāyāsehi, na parimuccati dukkhasmāti vadāmi. </span><br> <span class=sujato>This is called one who lives the celibate life impurely, yoked by the yoke of sex. They’re not freed from rebirth, old age, death, sorrow, lamentation, pain, sadness, and distress. They’re not freed from suffering, I say. </span><br><p id=an7.50:3.1><span class=root>Puna caparaṁ, brāhmaṇa, idhekacco samaṇo vā brāhmaṇo vā sammā brahmacārī paṭijānamāno na heva kho mātugāmena saddhiṁ dvayaṁdvayasamāpattiṁ samāpajjati, napi mātugāmassa ucchādanaparimaddananhāpanasambāhanaṁ sādiyati; </span><br> <span class=sujato>Furthermore, an ascetic or brahmin who claims to be perfectly celibate does not mutually engage in sex with a female. Nor do they consent to massage and bathing. </span><br><p id=an7.50:3.2><span class=root>api ca kho mātugāmena saddhiṁ sañjagghati saṅkīḷati saṅkelāyati …pe…. </span><br> <span class=sujato>However, they giggle and play and have fun with females. … </span><br><p id=an7.50:4.1><span class=root>Napi mātugāmena saddhiṁ sañjagghati saṅkīḷati saṅkelāyati; </span><br><p id=an7.50:4.2><span class=root>api ca kho mātugāmassa cakkhunā cakkhuṁ upanijjhāyati pekkhati …pe…. </span><br> <span class=sujato>they gaze into a female’s eyes. … </span><br><p id=an7.50:5.1><span class=root>Napi mātugāmassa cakkhunā cakkhuṁ upanijjhāyati pekkhati; </span><br><p id=an7.50:5.2><span class=root>api ca kho mātugāmassa saddaṁ suṇāti tirokuṭṭaṁ vā tiropākāraṁ vā hasantiyā vā bhaṇantiyā vā gāyantiyā vā rodantiyā vā …pe…. </span><br> <span class=sujato>they listen through a wall or rampart to the sound of females laughing or chatting or singing or crying. … </span><br><p id=an7.50:6.1><span class=root>Napi mātugāmassa saddaṁ suṇāti tirokuṭṭaṁ vā tiropākāraṁ vā hasantiyā vā bhaṇantiyā vā gāyantiyā vā rodantiyā vā; </span><br><p id=an7.50:6.2><span class=root>api ca kho yānissa tāni pubbe mātugāmena saddhiṁ hasitalapitakīḷitāni tāni anussarati …pe…. </span><br> <span class=sujato>they recall when they used to laugh, chat, and have fun with females … </span><br><p id=an7.50:7.1><span class=root>Napi yānissa tāni pubbe mātugāmena saddhiṁ hasitalapitakīḷitāni tāni anussarati; </span><br><p id=an7.50:7.2><span class=root>api ca kho passati gahapatiṁ vā gahapatiputtaṁ vā pañcahi kāmaguṇehi samappitaṁ samaṅgībhūtaṁ paricārayamānaṁ …pe…. </span><br> <span class=sujato>they see a householder or their child amusing themselves, supplied and provided with the five kinds of sensual stimulation. … </span><br><p id=an7.50:8.1><span class=root>Napi passati gahapatiṁ vā gahapatiputtaṁ vā pañcahi kāmaguṇehi samappitaṁ samaṅgībhūtaṁ paricārayamānaṁ; </span><br> <span class=sujato>They don’t see a householder or their child amusing themselves, supplied and provided with the five kinds of sensual stimulation. </span><br><p id=an7.50:8.2><span class=root>api ca kho aññataraṁ devanikāyaṁ paṇidhāya brahmacariyaṁ carati imināhaṁ sīlena vā vatena vā tapena vā brahmacariyena vā devo vā bhavissāmi devaññataro vāti. </span><br> <span class=sujato>However, they live the celibate life wishing to be reborn in one of the orders of gods. They think: ‘By this precept or observance or fervent austerity or spiritual life, may I become one of the gods!’ </span><br><p id=an7.50:8.3><span class=root>So taṁ assādeti, taṁ nikāmeti, tena ca vittiṁ āpajjati. </span><br> <span class=sujato>They enjoy it and like it and find it satisfying. </span><br><p id=an7.50:8.4><span class=root>Idampi kho, brāhmaṇa, brahmacariyassa khaṇḍampi chiddampi sabalampi kammāsampi. </span><br> <span class=sujato>This is a break, taint, stain, or mar in celibacy. </span><br><p id=an7.50:8.5><span class=root>Ayaṁ vuccati, brāhmaṇa, aparisuddhaṁ brahmacariyaṁ carati saṁyutto methunena saṁyogena, na parimuccati jātiyā jarāya maraṇena sokehi paridevehi dukkhehi domanassehi upāyāsehi, na parimuccati dukkhasmāti vadāmi. </span><br> <span class=sujato>This is called one who lives the celibate life impurely, yoked by the yoke of sex. They’re not free from rebirth, old age, death, sorrow, lamentation, pain, sadness, and distress. They’re not free from suffering, I say. </span><br><p id=an7.50:9.1><span class=root>Yāvakīvañcāhaṁ, brāhmaṇa, imesaṁ sattannaṁ methunasaṁyogānaṁ aññataraññataramethunasaṁyogaṁ attani appahīnaṁ samanupassiṁ, neva tāvāhaṁ, brāhmaṇa, sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ. </span><br> <span class=sujato>As long as I saw that these seven sexual yokes—or even one of them—had not been given up in me, I didn’t announce my supreme perfect awakening in this world with its gods, Māras, and Divinities, this population with its ascetics and brahmins, its gods and humans. </span><br><p id=an7.50:10.1><span class=root>Yato ca khohaṁ, brāhmaṇa, imesaṁ sattannaṁ methunasaṁyogānaṁ aññataraññataramethunasaṁyogaṁ attani appahīnaṁ na samanupassiṁ, athāhaṁ, brāhmaṇa, sadevake loke samārake sabrahmake sassamaṇabrāhmaṇiyā pajāya sadevamanussāya anuttaraṁ sammāsambodhiṁ abhisambuddhoti paccaññāsiṁ. </span><br> <span class=sujato>But when I saw that these seven sexual yokes—every one of them—had been given up in me, I announced my supreme perfect awakening in this world with its gods, Māras, and Divinities, this population with its ascetics and brahmins, its gods and humans. </span><br><p id=an7.50:10.2><span class=root>‘Ñāṇañca pana me dassanaṁ udapādi, </span><br> <span class=sujato>Knowledge and vision arose in me: </span><br><p id=an7.50:10.3><span class=root>akuppā me vimutti, ayamantimā jāti, natthi dāni punabbhavo’”ti. </span><br> <span class=sujato>‘My freedom is unshakable; this is my last rebirth; now there’ll be no more future lives.’” </span><br><p id=an7.50:11.1><span class=root>Evaṁ vutte, jāṇussoṇi brāhmaṇo bhagavantaṁ etadavoca: </span><br> <span class=sujato>When he said this, the brahmin Jānussoṇi said to the Buddha, </span><br><p id=an7.50:11.2><span class=root>“abhikkantaṁ, bho gotama, abhikkantaṁ, bho gotama …pe… </span><br> <span class=sujato>“Excellent, worthy Gotama! Excellent! … </span><br><p id=an7.50:11.3><span class=root>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=an7.50:11.4><span class=root>Sattamaṁ. </span><br></main><footer class="container footer"><small><a href=/about/>Contact info</a></small></footer>