<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0055.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0054.html>Previous</a><a href=/canon/en/pli/ms/sutta/an/an0007/an0007P0056.html>Next</a></div><p><div class=verse-container id=an7.55:0.1><span>Aṅguttara Nikāya 7.55 </span><span class="translation sujato">Numbered Discourses 7.55 </span></div><p><div class=verse-container id=an7.55:0.2><span>6. Abyākatavagga </span><span class="translation sujato">6. The Undeclared Points </span></div><p><div class=verse-container id=an7.55:0.3><span class=big-bold>Purisagatisutta </span><span class="translation sujato">Places People Are Reborn </span></div><p><div class=verse-container id=an7.55:1.1><span>“Satta ca, bhikkhave, purisagatiyo desessāmi anupādā ca parinibbānaṁ. </span><span class="translation sujato">“Mendicants, I will teach you seven places people are reborn, and extinguishment by not grasping. </span></div><p><div class=verse-container id=an7.55:1.2><span>Taṁ suṇātha, sādhukaṁ manasi karotha, bhāsissāmī”ti. </span><span class="translation sujato">Listen and apply your mind well, I will speak.” </span></div><p><div class=verse-container id=an7.55:1.3><span>“Evaṁ, bhante”ti kho te bhikkhū bhagavato paccassosuṁ. </span><span class="translation sujato">“Yes, sir,” the mendicants replied. </span></div><p><div class=verse-container id=an7.55:1.4><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an7.55:1.5><span>“katamā ca, bhikkhave, satta purisagatiyo? </span><span class="translation sujato">“And what are the seven places people are reborn? </span></div><p><div class=verse-container id=an7.55:2.1><span>Idha, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:2.2><span>‘no cassa no ca me siyā, na bhavissati na me bhavissati, yadatthi yaṁ bhūtaṁ taṁ pajahāmī’ti upekkhaṁ paṭilabhati. </span><span class="translation sujato">‘It might not be, and it might not be mine. It will not be, and it will not be mine. I am giving up what exists, what has come to be.’ They gain equanimity. </span></div><p><div class=verse-container id=an7.55:2.3><span>So bhave na rajjati, sambhave na rajjati, atthuttari padaṁ santaṁ sammappaññāya passati. </span><span class="translation sujato">They’re not attached to life, or to creating a new life. And they see with right wisdom that there is a peaceful state beyond. </span></div><p><div class=verse-container id=an7.55:2.4><span>Tañca khvassa padaṁ na sabbena sabbaṁ sacchikataṁ hoti, tassa na sabbena sabbaṁ mānānusayo pahīno hoti, na sabbena sabbaṁ bhavarāgānusayo pahīno hoti, na sabbena sabbaṁ avijjānusayo pahīno hoti. </span><span class="translation sujato">But they haven’t completely realized that state. They haven’t totally given up the underlying tendencies of conceit, desire to be reborn, and ignorance. </span></div><p><div class=verse-container id=an7.55:2.5><span>So pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">With the ending of the five lower fetters they’re extinguished between one life and the next. </span></div><p><div class=verse-container id=an7.55:2.6><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā nibbāyeyya. </span><span class="translation sujato">Suppose you struck an iron pot that had been heated all day. Any spark that flew off would be extinguished. </span></div><p><div class=verse-container id=an7.55:2.7><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:2.8><span>‘no cassa no ca me siyā, na bhavissati na me bhavissati, yadatthi yaṁ bhūtaṁ taṁ pajahāmī’ti upekkhaṁ paṭilabhati. </span></div><p><div class=verse-container id=an7.55:2.9><span>So bhave na rajjati, sambhave na rajjati, atthuttari padaṁ santaṁ sammappaññāya passati. </span></div><p><div class=verse-container id=an7.55:2.10><span>Tañca khvassa padaṁ na sabbena sabbaṁ sacchikataṁ hoti, tassa na sabbena sabbaṁ mānānusayo pahīno hoti, na sabbena sabbaṁ bhavarāgānusayo pahīno hoti, na sabbena sabbaṁ avijjānusayo pahīno hoti. </span></div><p><div class=verse-container id=an7.55:2.11><span>So pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">With the ending of the five lower fetters they’re extinguished between one life and the next. </span></div><p><div class=verse-container id=an7.55:3.1><span>Idha pana, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:3.2><span>‘no cassa no ca me siyā, na bhavissati na me bhavissati, yadatthi yaṁ bhūtaṁ taṁ pajahāmī’ti upekkhaṁ paṭilabhati. </span><span class="translation sujato">‘It might not be, and it might not be mine. It will not be, and it will not be mine. I am giving up what exists, what has come to be.’ They gain equanimity. </span></div><p><div class=verse-container id=an7.55:3.3><span>So bhave na rajjati, sambhave na rajjati, atthuttari padaṁ santaṁ sammappaññāya passati. </span><span class="translation sujato">They’re not attached to life, or to creating a new life. And they see with right wisdom that there is a peaceful state beyond. </span></div><p><div class=verse-container id=an7.55:3.4><span>Tañca khvassa padaṁ na sabbena sabbaṁ sacchikataṁ hoti, tassa na sabbena sabbaṁ mānānusayo pahīno hoti, na sabbena sabbaṁ bhavarāgānusayo pahīno hoti, na sabbena sabbaṁ avijjānusayo pahīno hoti. </span><span class="translation sujato">But they haven’t totally realized that state. They haven’t completely given up the underlying tendencies of conceit, desire to be reborn, and ignorance. </span></div><p><div class=verse-container id=an7.55:3.5><span>So pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">With the ending of the five lower fetters they’re extinguished between one life and the next. </span></div><p><div class=verse-container id=an7.55:3.6><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā uppatitvā nibbāyeyya. </span><span class="translation sujato">Suppose you struck an iron pot that had been heated all day. Any spark that flew off and floated away would be extinguished. </span></div><p><div class=verse-container id=an7.55:3.7><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:3.8><span>‘no cassa no ca me siyā …pe… </span></div><p><div class=verse-container id=an7.55:3.9><span>so pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">With the ending of the five lower fetters they’re extinguished between one life and the next. </span></div><p><div class=verse-container id=an7.55:4.1><span>Idha pana, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:4.2><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:4.3><span>so pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">With the ending of the five lower fetters they’re extinguished between one life and the next. </span></div><p><div class=verse-container id=an7.55:4.4><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā uppatitvā anupahacca talaṁ nibbāyeyya. </span><span class="translation sujato">Suppose you struck an iron pot that had been heated all day. Any spark that flew off and floated away would be extinguished just before landing. </span></div><p><div class=verse-container id=an7.55:4.5><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:4.6><span>‘no cassa no ca me siyā …pe… </span></div><p><div class=verse-container id=an7.55:4.7><span>so pañcannaṁ orambhāgiyānaṁ saṁyojanānaṁ parikkhayā antarāparinibbāyī hoti. </span><span class="translation sujato">With the ending of the five lower fetters they’re extinguished between one life and the next. </span></div><p><div class=verse-container id=an7.55:5.1><span>Idha pana, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:5.2><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:5.3><span>so pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti. </span><span class="translation sujato">With the ending of the five lower fetters they’re extinguished upon landing. </span></div><p><div class=verse-container id=an7.55:5.4><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā uppatitvā upahacca talaṁ nibbāyeyya. </span><span class="translation sujato">Suppose you struck an iron pot that had been heated all day. Any spark that flew off and floated away would be extinguished on landing. </span></div><p><div class=verse-container id=an7.55:5.5><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:5.6><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:5.7><span>so pañcannaṁ orambhāgiyānaṁ saṁyojanānaṁ parikkhayā upahaccaparinibbāyī hoti. </span><span class="translation sujato">With the ending of the five lower fetters they’re extinguished upon landing. </span></div><p><div class=verse-container id=an7.55:6.1><span>Idha pana, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:6.2><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:6.3><span>so pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti. </span><span class="translation sujato">With the ending of the five lower fetters they’re extinguished without extra effort. </span></div><p><div class=verse-container id=an7.55:6.4><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā uppatitvā paritte tiṇapuñje vā kaṭṭhapuñje vā nipateyya. </span><span class="translation sujato">Suppose you struck an iron pot that had been heated all day. Any spark that flew off and floated away would fall on a little heap of grass or twigs. </span></div><p><div class=verse-container id=an7.55:6.5><span>Sā tattha aggimpi janeyya, dhūmampi janeyya, aggimpi janetvā dhūmampi janetvā tameva parittaṁ tiṇapuñjaṁ vā kaṭṭhapuñjaṁ vā pariyādiyitvā anāhārā nibbāyeyya. </span><span class="translation sujato">There it would ignite a fire and produce smoke. But the fire would consume the grass or twigs and become extinguished due to not being fed. </span></div><p><div class=verse-container id=an7.55:6.6><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:6.7><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:6.8><span>so pañcannaṁ orambhāgiyānaṁ saṁyojanānaṁ parikkhayā asaṅkhāraparinibbāyī hoti. </span><span class="translation sujato">With the ending of the five lower fetters they’re extinguished without extra effort. </span></div><p><div class=verse-container id=an7.55:7.1><span>Idha pana, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:7.2><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:7.3><span>so pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti. </span><span class="translation sujato">With the ending of the five lower fetters they’re extinguished with extra effort. </span></div><p><div class=verse-container id=an7.55:7.4><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā uppatitvā vipule tiṇapuñje vā kaṭṭhapuñje vā nipateyya. </span><span class="translation sujato">Suppose you struck an iron pot that had been heated all day. Any spark that flew off and floated away would fall on a large heap of grass or twigs. </span></div><p><div class=verse-container id=an7.55:7.5><span>Sā tattha aggimpi janeyya, dhūmampi janeyya, aggimpi janetvā dhūmampi janetvā tameva vipulaṁ tiṇapuñjaṁ vā kaṭṭhapuñjaṁ vā pariyādiyitvā anāhārā nibbāyeyya. </span><span class="translation sujato">There it would ignite a fire and produce smoke. But the fire would consume the grass or twigs and become extinguished due to not being fed. </span></div><p><div class=verse-container id=an7.55:7.6><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:7.7><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:7.8><span>so pañcannaṁ orambhāgiyānaṁ saṁyojanānaṁ parikkhayā sasaṅkhāraparinibbāyī hoti. </span><span class="translation sujato">With the ending of the five lower fetters they’re extinguished with extra effort. </span></div><p><div class=verse-container id=an7.55:8.1><span>Idha pana, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:8.2><span>‘no cassa no ca me siyā, na bhavissati na me bhavissati, yadatthi yaṁ bhūtaṁ taṁ pajahāmī’ti upekkhaṁ paṭilabhati. </span><span class="translation sujato">‘It might not be, and it might not be mine. It will not be, and it will not be mine. I am giving up what exists, what has come to be.’ They gain equanimity. </span></div><p><div class=verse-container id=an7.55:8.3><span>So bhave na rajjati, sambhave na rajjati, atthuttari padaṁ santaṁ sammappaññāya passati. </span><span class="translation sujato">They’re not attached to life, or to creating a new life. And they see with right wisdom that there is a peaceful state beyond. </span></div><p><div class=verse-container id=an7.55:8.4><span>Tañca khvassa padaṁ na sabbena sabbaṁ sacchikataṁ hoti, tassa na sabbena sabbaṁ mānānusayo pahīno hoti, na sabbena sabbaṁ bhavarāgānusayo pahīno hoti, na sabbena sabbaṁ avijjānusayo pahīno hoti. </span><span class="translation sujato">But they haven’t totally realized that state. They haven’t completely given up the underlying tendencies of conceit, desire to be reborn, and ignorance. </span></div><p><div class=verse-container id=an7.55:8.5><span>So pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī. </span><span class="translation sujato">With the ending of the five lower fetters they head upstream, going to the Akaniṭṭha realm. </span></div><p><div class=verse-container id=an7.55:8.6><span>Seyyathāpi, bhikkhave, divasaṁsantatte ayokapāle haññamāne papaṭikā nibbattitvā uppatitvā mahante tiṇapuñje vā kaṭṭhapuñje vā nipateyya. </span><span class="translation sujato">Suppose you struck an iron pot that had been heated all day. Any spark that flew off and floated away would fall on a huge heap of grass or twigs. </span></div><p><div class=verse-container id=an7.55:8.7><span>Sā tattha aggimpi janeyya, dhūmampi janeyya, aggimpi janetvā dhūmampi janetvā tameva mahantaṁ tiṇapuñjaṁ vā kaṭṭhapuñjaṁ vā pariyādiyitvā gacchampi daheyya, dāyampi daheyya, gacchampi dahitvā dāyampi dahitvā haritantaṁ vā pathantaṁ vā selantaṁ vā udakantaṁ vā ramaṇīyaṁ vā bhūmibhāgaṁ āgamma anāhārā nibbāyeyya. </span><span class="translation sujato">There it would ignite a fire and produce smoke. And after consuming the grass and twigs, the fire would burn up plants and trees until it reached a green field, a roadside, a cliff’s edge, a body of water, or cleared parkland, where it would be extinguished due to not being fed. </span></div><p><div class=verse-container id=an7.55:8.8><span>Evamevaṁ kho, bhikkhave, bhikkhu evaṁ paṭipanno hoti: </span><span class="translation sujato">In the same way, a mendicant who practices like this … </span></div><p><div class=verse-container id=an7.55:8.9><span>‘no cassa no ca me siyā …pe… </span><span class="translation sujato">‘It might not be, and it might not be mine. …’ </span></div><p><div class=verse-container id=an7.55:8.10><span>so pañcannaṁ orambhāgiyānaṁ saṁyojanānaṁ parikkhayā uddhaṁsoto hoti akaniṭṭhagāmī. </span><span class="translation sujato">With the ending of the five lower fetters they head upstream, going to the Akaniṭṭha realm. </span></div><p><div class=verse-container id=an7.55:8.11><span>Imā kho, bhikkhave, satta purisagatiyo. </span><span class="translation sujato">These are the seven places people are reborn. </span></div><p><div class=verse-container id=an7.55:9.1><span>Katamañca, bhikkhave, anupādāparinibbānaṁ? </span><span class="translation sujato">And what is extinguishment by not grasping? </span></div><p><div class=verse-container id=an7.55:9.2><span>Idha, bhikkhave, bhikkhu evaṁ paṭipanno hoti: </span><span class="translation sujato">Take a mendicant who practices like this: </span></div><p><div class=verse-container id=an7.55:9.3><span>‘no cassa no ca me siyā, na bhavissati na me bhavissati, yadatthi yaṁ bhūtaṁ taṁ pajahāmī’ti upekkhaṁ paṭilabhati. </span><span class="translation sujato">‘It might not be, and it might not be mine. It will not be, and it will not be mine. I am giving up what exists, what has come to be.’ They gain equanimity. </span></div><p><div class=verse-container id=an7.55:9.4><span>So bhave na rajjati, sambhave na rajjati, atthuttari padaṁ santaṁ sammappaññāya passati. </span><span class="translation sujato">They’re not attached to life, or to creating a new life. And they see with right wisdom that there is a peaceful state beyond. </span></div><p><div class=verse-container id=an7.55:9.5><span>Tañca khvassa padaṁ sabbena sabbaṁ sacchikataṁ hoti, tassa sabbena sabbaṁ mānānusayo pahīno hoti, sabbena sabbaṁ bhavarāgānusayo pahīno hoti, sabbena sabbaṁ avijjānusayo pahīno hoti. </span><span class="translation sujato">And they have totally realized that state. They’ve completely given up the underlying tendencies of conceit, desire to be reborn, and ignorance. </span></div><p><div class=verse-container id=an7.55:9.6><span>So āsavānaṁ khayā …pe… sacchikatvā upasampajja viharati. </span><span class="translation sujato">They’ve realized the undefiled freedom of heart and freedom by wisdom in this very life, and live having realized it with their own insight due to the ending of defilements. </span></div><p><div class=verse-container id=an7.55:9.7><span>Idaṁ vuccati, bhikkhave, anupādāparinibbānaṁ. </span><span class="translation sujato">This is called extinguishment by not grasping. </span></div><p><div class=verse-container id=an7.55:9.8><span>Imā kho, bhikkhave, satta purisagatiyo anupādā ca parinibbānan”ti. </span><span class="translation sujato">These are the seven places people are reborn, and extinguishment by not grasping.” </span></div><p><div class=verse-container id=an7.55:9.9><span>Dutiyaṁ. </span></div><div class=flex-between><a href=/canon/en/pli/ms/sutta/an/an0007/an0007P0054.html>Previous</a><a href=/canon/en/pli/ms/sutta/an/an0007/an0007P0056.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>