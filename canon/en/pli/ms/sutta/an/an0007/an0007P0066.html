<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0066.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0007/an0007P0065.html>Previous</a><a href=/canon/en/pli/ms/sutta/an/an0007/an0007P0067.html>Next</a></div><p><div class=verse-container id=an7.66:0.1><span>Aṅguttara Nikāya 7.66 </span><span class="translation sujato">Numbered Discourses 7.66 </span></div><p><div class=verse-container id=an7.66:0.2><span>7. Mahāvagga </span><span class="translation sujato">7. The Great Chapter </span></div><p><div class=verse-container id=an7.66:0.3><span class=big-bold>Sattasūriyasutta </span><span class="translation sujato">The Seven Suns </span></div><p><div class=verse-container id=an7.66:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an7.66:1.2><span>ekaṁ samayaṁ bhagavā vesāliyaṁ viharati ambapālivane. </span><span class="translation sujato">At one time the Buddha was staying near Vesālī, in Ambapālī’s Mango Grove. </span></div><p><div class=verse-container id=an7.66:1.3><span>Tatra kho bhagavā bhikkhū āmantesi: </span><span class="translation sujato">There the Buddha addressed the mendicants, </span></div><p><div class=verse-container id=an7.66:1.4><span>“bhikkhavo”ti. </span><span class="translation sujato">“Mendicants!” </span></div><p><div class=verse-container id=an7.66:1.5><span>“Bhadante”ti te bhikkhū bhagavato paccassosuṁ. </span><span class="translation sujato">“Venerable sir,” they replied. </span></div><p><div class=verse-container id=an7.66:1.6><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an7.66:2.1><span>“Aniccā, bhikkhave, saṅkhārā; </span><span class="translation sujato">“Mendicants, conditions are impermanent. </span></div><p><div class=verse-container id=an7.66:2.2><span>adhuvā, bhikkhave, saṅkhārā; </span><span class="translation sujato">Conditions are unstable. </span></div><p><div class=verse-container id=an7.66:2.3><span>anassāsikā, bhikkhave, saṅkhārā. </span><span class="translation sujato">Conditions are unreliable. </span></div><p><div class=verse-container id=an7.66:2.4><span>Yāvañcidaṁ, bhikkhave, alameva sabbasaṅkhāresu nibbindituṁ alaṁ virajjituṁ alaṁ vimuccituṁ. </span><span class="translation sujato">This is quite enough for you to become disillusioned, dispassionate, and freed regarding all conditions. </span></div><p><div class=verse-container id=an7.66:3.1><span>Sineru, bhikkhave, pabbatarājā caturāsītiyojanasahassāni āyāmena, caturāsītiyojanasahassāni vitthārena, caturāsītiyojanasahassāni mahāsamudde ajjhogāḷho, caturāsītiyojanasahassāni mahāsamuddā accuggato. </span><span class="translation sujato">Sineru, the king of mountains, is 84,000 leagues long and 84,000 leagues wide. It sinks 84,000 leagues below the ocean and rises 84,000 leagues above it. </span></div><p><div class=verse-container id=an7.66:3.2><span>Hoti kho so, bhikkhave, samayo yaṁ kadāci karahaci dīghassa addhuno accayena bahūni vassāni bahūni vassasatāni bahūni vassasahassāni bahūni vassasatasahassāni devo na vassati. </span><span class="translation sujato">There comes a time when, after a very long period has passed—many years, many hundreds, many thousands, many hundreds of thousands of years—the heavens fail to rain. </span></div><p><div class=verse-container id=an7.66:3.3><span>Deve kho pana, bhikkhave, avassante ye kecime bījagāmabhūtagāmā osadhitiṇavanappatayo te ussussanti visussanti, na bhavanti. </span><span class="translation sujato">When this happens, the plants and seeds, the herbs, grass, and big trees wither away and dry up, and are no more. </span></div><p><div class=verse-container id=an7.66:3.4><span>Evaṁ aniccā, bhikkhave, saṅkhārā; </span><span class="translation sujato">So impermanent are conditions, </span></div><p><div class=verse-container id=an7.66:3.5><span>evaṁ adhuvā, bhikkhave, saṅkhārā …pe… </span><span class="translation sujato">so unstable, so unreliable. </span></div><p><div class=verse-container id=an7.66:3.6><span>alaṁ vimuccituṁ. </span><span class="translation sujato">This is quite enough for you to become disillusioned, dispassionate, and freed regarding all conditions. </span></div><p><div class=verse-container id=an7.66:4.1><span>Hoti kho so, bhikkhave, samayo yaṁ kadāci karahaci dīghassa addhuno accayena dutiyo sūriyo pātubhavati. </span><span class="translation sujato">There comes a time when, after a very long period has passed, a second sun appears. </span></div><p><div class=verse-container id=an7.66:4.2><span>Dutiyassa, bhikkhave, sūriyassa pātubhāvā yā kāci kunnadiyo kusobbhā tā ussussanti visussanti, na bhavanti. </span><span class="translation sujato">When this happens, the streams and pools wither away and dry up, and are no more. </span></div><p><div class=verse-container id=an7.66:4.3><span>Evaṁ aniccā, bhikkhave, saṅkhārā …pe… </span><span class="translation sujato">So impermanent are conditions … </span></div><p><div class=verse-container id=an7.66:4.4><span>alaṁ vimuccituṁ. </span></div><p><div class=verse-container id=an7.66:5.1><span>Hoti kho so, bhikkhave, samayo yaṁ kadāci karahaci dīghassa addhuno accayena tatiyo sūriyo pātubhavati. </span><span class="translation sujato">There comes a time when, after a very long period has passed, a third sun appears. </span></div><p><div class=verse-container id=an7.66:5.2><span>Tatiyassa, bhikkhave, sūriyassa pātubhāvā yā kāci mahānadiyo, seyyathidaṁ—</span><span class="translation sujato">When this happens, the great rivers—</span></div><p><div class=verse-container id=an7.66:5.3><span>gaṅgā, yamunā, aciravatī, sarabhū, mahī, tā ussussanti visussanti, na bhavanti. </span><span class="translation sujato">the Ganges, Yamunā, Aciravatī, Sarabhū, and Mahī—wither away and dry up, and are no more. </span></div><p><div class=verse-container id=an7.66:5.4><span>Evaṁ aniccā, bhikkhave, saṅkhārā …pe… </span><span class="translation sujato">So impermanent are conditions … </span></div><p><div class=verse-container id=an7.66:5.5><span>alaṁ vimuccituṁ. </span></div><p><div class=verse-container id=an7.66:6.1><span>Hoti kho so, bhikkhave, samayo yaṁ kadāci karahaci dīghassa addhuno accayena catuttho sūriyo pātubhavati. </span><span class="translation sujato">There comes a time when, after a very long period has passed, a fourth sun appears. </span></div><p><div class=verse-container id=an7.66:6.2><span>Catutthassa, bhikkhave, sūriyassa pātubhāvā ye te mahāsarā yato imā mahānadiyo pavattanti, seyyathidaṁ—</span><span class="translation sujato">When this happens, the great lakes from which the rivers originate—</span></div><p><div class=verse-container id=an7.66:6.3><span>anotattā, sīhapapātā, rathakārā, kaṇṇamuṇḍā, kuṇālā, chaddantā, mandākiniyā, tā ussussanti visussanti, na bhavanti. </span><span class="translation sujato">the Anotattā, Sīhapapātā, Rathakārā, Kaṇṇamuṇḍā, Kuṇālā, Chaddantā, and Mandākinī—wither away and dry up, and are no more. </span></div><p><div class=verse-container id=an7.66:6.4><span>Evaṁ aniccā, bhikkhave, saṅkhārā …pe… </span><span class="translation sujato">So impermanent are conditions … </span></div><p><div class=verse-container id=an7.66:6.5><span>alaṁ vimuccituṁ. </span></div><p><div class=verse-container id=an7.66:7.1><span>Hoti kho so, bhikkhave, samayo yaṁ kadāci karahaci dīghassa addhuno accayena pañcamo sūriyo pātubhavati. </span><span class="translation sujato">There comes a time when, after a very long period has passed, a fifth sun appears. </span></div><p><div class=verse-container id=an7.66:7.2><span>Pañcamassa, bhikkhave, sūriyassa pātubhāvā yojanasatikānipi mahāsamudde udakāni ogacchanti, dviyojanasatikānipi mahāsamudde udakāni ogacchanti, tiyojanasatikānipi, catuyojanasatikānipi, pañcayojanasatikānipi, chayojanasatikānipi, sattayojanasatikānipi mahāsamudde udakāni ogacchanti; </span><span class="translation sujato">When this happens, the water in the ocean sinks by a hundred leagues. It sinks by two, three, four, five, six, or even seven hundred leagues. </span></div><p><div class=verse-container id=an7.66:7.3><span>sattatālampi mahāsamudde udakaṁ saṇṭhāti, chatālampi, pañcatālampi, catutālampi, titālampi, dvitālampi, tālamattampi mahāsamudde udakaṁ saṇṭhāti; </span><span class="translation sujato">The water that remains in the ocean is only seven palm trees deep. It’s six, five, four, three, two, or even one palm tree deep. </span></div><p><div class=verse-container id=an7.66:7.4><span>sattaporisampi mahāsamudde udakaṁ saṇṭhāti, chaporisampi, pañcaporisampi, catuporisampi, tiporisampi, dviporisampi, porisampi, aḍḍhaporisampi, kaṭimattampi, jaṇṇukāmattampi, gopphakamattampi mahāsamudde udakaṁ saṇṭhāti. </span><span class="translation sujato">The water that remains in the ocean is only seven fathoms deep. It’s six, five, four, three, two, one or even half a fathom deep. It’s waist high, knee high, or even ankle high. </span></div><p><div class=verse-container id=an7.66:7.5><span>Seyyathāpi, bhikkhave, saradasamaye thullaphusitake deve vassante tattha tattha gopadesu udakāni ṭhitāni honti; </span><span class="translation sujato">It’s like in autumn, when the heavens rain heavily and water remains here and there in the cows’ hoofprints. </span></div><p><div class=verse-container id=an7.66:7.6><span>evamevaṁ kho, bhikkhave, tattha tattha gopphakamattāni mahāsamudde udakāni ṭhitāni honti. </span><span class="translation sujato">In the same way, water in the ocean remains here and there in puddles like cows’ hoofprints. </span></div><p><div class=verse-container id=an7.66:7.7><span>Pañcamassa, bhikkhave, sūriyassa pātubhāvā aṅgulipabbamattampi mahāsamudde udakaṁ na hoti. </span><span class="translation sujato">When the fifth sun appears there’s not even enough water left in the great ocean for the tip of the toe. </span></div><p><div class=verse-container id=an7.66:7.8><span>Evaṁ aniccā, bhikkhave, saṅkhārā …pe… </span><span class="translation sujato">So impermanent are conditions … </span></div><p><div class=verse-container id=an7.66:7.9><span>alaṁ vimuccituṁ. </span></div><p><div class=verse-container id=an7.66:8.1><span>Hoti kho so, bhikkhave, samayo yaṁ kadāci karahaci dīghassa addhuno accayena chaṭṭho sūriyo pātubhavati. </span><span class="translation sujato">There comes a time when, after a very long period has passed, a sixth sun appears. </span></div><p><div class=verse-container id=an7.66:8.2><span>Chaṭṭhassa, bhikkhave, sūriyassa pātubhāvā ayañca mahāpathavī sineru ca pabbatarājā dhūmāyanti sandhūmāyanti sampadhūmāyanti. </span><span class="translation sujato">When this happens, this great earth and Sineru the king of mountains smoke and smolder and give off fumes. </span></div><p><div class=verse-container id=an7.66:8.3><span>Seyyathāpi, bhikkhave, kumbhakārapāko ālepito paṭhamaṁ dhūmeti sandhūmeti sampadhūmeti; </span><span class="translation sujato">It’s like when a potter’s kiln is first kindled, and it smokes and smolders and gives off fumes. </span></div><p><div class=verse-container id=an7.66:8.4><span>evamevaṁ kho, bhikkhave, chaṭṭhassa sūriyassa pātubhāvā ayañca mahāpathavī sineru ca pabbatarājā dhūmāyanti sandhūmāyanti sampadhūmāyanti. </span><span class="translation sujato">In the same way, this great earth and Sineru the king of mountains smoke and smolder and give off fumes. </span></div><p><div class=verse-container id=an7.66:8.5><span>Evaṁ aniccā, bhikkhave, saṅkhārā …pe… </span><span class="translation sujato">So impermanent are conditions … </span></div><p><div class=verse-container id=an7.66:8.6><span>alaṁ vimuccituṁ. </span></div><p><div class=verse-container id=an7.66:9.1><span>Hoti kho so, bhikkhave, samayo yaṁ kadāci karahaci dīghassa addhuno accayena sattamo sūriyo pātubhavati. </span><span class="translation sujato">There comes a time when, after a very long period has passed, a seventh sun appears. </span></div><p><div class=verse-container id=an7.66:9.2><span>Sattamassa, bhikkhave, sūriyassa pātubhāvā ayañca mahāpathavī sineru ca pabbatarājā ādippanti pajjalanti ekajālā bhavanti. </span><span class="translation sujato">When this happens, this great earth and Sineru the king of mountains erupt in one burning mass of fire. </span></div><p><div class=verse-container id=an7.66:9.3><span>Imissā ca, bhikkhave, mahāpathaviyā sinerussa ca pabbatarājassa jhāyamānānaṁ dayhamānānaṁ acci vātena khittā yāva brahmalokāpi gacchati. </span><span class="translation sujato">And as they blaze and burn the flames are swept by the wind as far as the realm of divinity. </span></div><p><div class=verse-container id=an7.66:9.4><span>Sinerussa, bhikkhave, pabbatarājassa jhāyamānassa dayhamānassa vinassamānassa mahatā tejokhandhena abhibhūtassa yojanasatikānipi kūṭāni palujjanti dviyojanasatikānipi, tiyojanasatikānipi, catuyojanasatikānipi, pañcayojanasatikānipi kūṭāni palujjanti. </span><span class="translation sujato">Sineru the king of mountains blazes and burns, crumbling as it’s overcome by the great fire. And meanwhile, mountain peaks a hundred leagues high, or two, three, four, or five hundred leagues high disintegrate as they burn. </span></div><p><div class=verse-container id=an7.66:9.5><span>Imissā ca, bhikkhave, mahāpathaviyā sinerussa ca pabbatarājassa jhāyamānānaṁ dayhamānānaṁ neva chārikā paññāyati na masi. </span><span class="translation sujato">And when the great earth and Sineru the king of mountains blaze and burn, no soot or ash is found. </span></div><p><div class=verse-container id=an7.66:9.6><span>Seyyathāpi, bhikkhave, sappissa vā telassa vā jhāyamānassa dayhamānassa neva chārikā paññāyati na masi; </span><span class="translation sujato">It’s like when ghee or oil blaze and burn, and neither ashes nor soot are found. </span></div><p><div class=verse-container id=an7.66:9.7><span>evamevaṁ kho, bhikkhave, imissā ca mahāpathaviyā sinerussa ca pabbatarājassa jhāyamānānaṁ dayhamānānaṁ neva chārikā paññāyati na masi. </span><span class="translation sujato">In the same way, when the great earth and Sineru the king of mountains blaze and burn, no soot or ash is found. </span></div><p><div class=verse-container id=an7.66:9.8><span>Evaṁ aniccā, bhikkhave, saṅkhārā; </span><span class="translation sujato">So impermanent are conditions, </span></div><p><div class=verse-container id=an7.66:9.9><span>evaṁ adhuvā, bhikkhave, saṅkhārā; </span><span class="translation sujato">so unstable are conditions, </span></div><p><div class=verse-container id=an7.66:9.10><span>evaṁ anassāsikā, bhikkhave, saṅkhārā. </span><span class="translation sujato">so unreliable are conditions. </span></div><p><div class=verse-container id=an7.66:9.11><span>Yāvañcidaṁ, bhikkhave, alameva sabbasaṅkhāresu nibbindituṁ alaṁ virajjituṁ alaṁ vimuccituṁ. </span><span class="translation sujato">This is quite enough for you to become disillusioned, dispassionate, and freed regarding all conditions. </span></div><p><div class=verse-container id=an7.66:10.1><span>Tatra, bhikkhave, ko mantā ko saddhātā: </span><span class="translation sujato">Mendicants, who would ever think or believe that </span></div><p><div class=verse-container id=an7.66:10.2><span>‘ayañca pathavī sineru ca pabbatarājā dayhissanti vinassissanti, na bhavissantī’ti aññatra diṭṭhapadehi? </span><span class="translation sujato">this earth and Sineru, king of mountains, will burn and crumble and be no more, except for one who has seen the truth? </span></div><p><div class=verse-container id=an7.66:11.1><span>Bhūtapubbaṁ, bhikkhave, sunetto nāma satthā ahosi titthakaro kāmesu vītarāgo. </span><span class="translation sujato">Once upon a time, there was a teacher called Sunetta. He was a religious founder and was free of desire for sensual pleasures. </span></div><p><div class=verse-container id=an7.66:11.2><span>Sunettassa kho pana, bhikkhave, satthuno anekāni sāvakasatāni ahesuṁ. </span><span class="translation sujato">He had many hundreds of disciples. </span></div><p><div class=verse-container id=an7.66:11.3><span>Sunetto, bhikkhave, satthā sāvakānaṁ brahmalokasahabyatāya dhammaṁ desesi. </span><span class="translation sujato">He taught them the path to rebirth in the company of Divinity. </span></div><p><div class=verse-container id=an7.66:11.4><span>Ye kho pana, bhikkhave, sunettassa satthuno brahmalokasahabyatāya dhammaṁ desentassa sabbena sabbaṁ sāsanaṁ ājāniṁsu te kāyassa bhedā paraṁ maraṇā sugatiṁ brahmalokaṁ upapajjiṁsu. </span><span class="translation sujato">Those who totally understood Sunetta’s teachings were—when their body broke up, after death—reborn in a good place, the company of Divinity. </span></div><p><div class=verse-container id=an7.66:11.5><span>Ye na sabbena sabbaṁ sāsanaṁ ājāniṁsu te kāyassa bhedā paraṁ maraṇā appekacce paranimmitavasavattīnaṁ devānaṁ sahabyataṁ upapajjiṁsu, appekacce nimmānaratīnaṁ devānaṁ sahabyataṁ upapajjiṁsu, appekacce tusitānaṁ devānaṁ sahabyataṁ upapajjiṁsu, appekacce yāmānaṁ devānaṁ sahabyataṁ upapajjiṁsu, appekacce tāvatiṁsānaṁ devānaṁ sahabyataṁ upapajjiṁsu, appekacce cātumahārājikānaṁ devānaṁ sahabyataṁ upapajjiṁsu, appekacce khattiyamahāsālānaṁ sahabyataṁ upapajjiṁsu, appekacce brāhmaṇamahāsālānaṁ sahabyataṁ upapajjiṁsu, appekacce gahapatimahāsālānaṁ sahabyataṁ upapajjiṁsu. </span><span class="translation sujato">Of those who didn’t totally understand Sunetta’s teachings, some—when their body broke up, after death—were reborn in the company of the gods who control what is imagined by others. Some were reborn in the company of the gods who love to imagine, some with the joyful gods, some with the gods of Yama, some with the gods of the thirty-three, and some with the gods of the four great kings. Some were reborn in the company of well-to-do aristocrats or brahmins or householders. </span></div><p><div class=verse-container id=an7.66:12.1><span>Atha kho, bhikkhave, sunettassa satthuno etadahosi: </span><span class="translation sujato">Then the teacher Sunetta thought: </span></div><p><div class=verse-container id=an7.66:12.2><span>‘na kho metaṁ patirūpaṁ yohaṁ sāvakānaṁ samasamagatiyo assaṁ abhisamparāyaṁ, yannūnāhaṁ uttari mettaṁ bhāveyyan’ti. </span><span class="translation sujato">‘It’s not proper for me to be reborn in the next life in exactly the same place as my disciples. Why don’t I further develop love?’ </span></div><p><div class=verse-container id=an7.66:13.1><span>Atha kho, bhikkhave, sunetto satthā satta vassāni mettaṁ cittaṁ bhāvesi. </span><span class="translation sujato">Then Sunetta developed love for seven years. </span></div><p><div class=verse-container id=an7.66:13.2><span>Satta vassāni mettaṁ cittaṁ bhāvetvā satta saṁvaṭṭavivaṭṭakappe nayimaṁ lokaṁ punarāgamāsi. </span><span class="translation sujato">Having done so he did not return to this world for seven eons of cosmic expansion and contraction. </span></div><p><div class=verse-container id=an7.66:13.3><span>Saṁvaṭṭamāne sudaṁ, bhikkhave, loke ābhassarūpago hoti. </span><span class="translation sujato">As the cosmos contracted he went to the realm of streaming radiance. </span></div><p><div class=verse-container id=an7.66:13.4><span>Vivaṭṭamāne loke suññaṁ brahmavimānaṁ upapajjati. </span><span class="translation sujato">As it expanded he was reborn in an empty mansion of divinity. </span></div><p><div class=verse-container id=an7.66:13.5><span>Tatra sudaṁ, bhikkhave, brahmā hoti mahābrahmā abhibhū anabhibhūto aññadatthudaso vasavattī. </span><span class="translation sujato">There he was the Divinity, the Great Divinity, the vanquisher, the unvanquished, the universal seer, the wielder of power. </span></div><p><div class=verse-container id=an7.66:13.6><span>Chattiṁsakkhattuṁ kho pana, bhikkhave, sakko ahosi devānamindo. </span><span class="translation sujato">He was Sakka, lord of gods, thirty-six times. </span></div><p><div class=verse-container id=an7.66:13.7><span>Anekasatakkhattuṁ rājā ahosi cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. </span><span class="translation sujato">Many hundreds of times he was a king, a wheel-turning monarch, a just and principled king. His dominion extended to all four sides, he achieved stability in the country, and he possessed the seven treasures. </span></div><p><div class=verse-container id=an7.66:13.8><span>Parosahassaṁ kho panassa puttā ahesuṁ sūrā vīraṅgarūpā parasenappamaddanā. </span><span class="translation sujato">He had over a thousand sons who were valiant and heroic, crushing the armies of his enemies. </span></div><p><div class=verse-container id=an7.66:13.9><span>So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasi. </span><span class="translation sujato">After conquering this land girt by sea, he reigned by principle, without rod or sword. </span></div><p><div class=verse-container id=an7.66:13.10><span>So hi nāma, bhikkhave, sunetto satthā evaṁ dīghāyuko samāno evaṁ ciraṭṭhitiko aparimutto ahosi: </span><span class="translation sujato">Yet even though Sunetta lived so long, he was not exempt from </span></div><p><div class=verse-container id=an7.66:13.11><span>‘jātiyā jarāya maraṇena sokehi paridevehi dukkhehi domanassehi upāyāsehi, aparimutto dukkhasmā’ti vadāmi. </span><span class="translation sujato">rebirth, old age, and death. He was not exempt from sorrow, lamentation, pain, sadness, and distress, I say. </span></div><p><div class=verse-container id=an7.66:14.1><span>Taṁ kissa hetu? </span><span class="translation sujato">Why is that? </span></div><p><div class=verse-container id=an7.66:14.2><span>Catunnaṁ dhammānaṁ ananubodhā appaṭivedhā. </span><span class="translation sujato">Because of not understanding and not penetrating four things. </span></div><p><div class=verse-container id=an7.66:14.3><span>Katamesaṁ catunnaṁ? </span><span class="translation sujato">What four? </span></div><p><div class=verse-container id=an7.66:14.4><span>Ariyassa, bhikkhave, sīlassa ananubodhā appaṭivedhā, ariyassa samādhissa ananubodhā appaṭivedhā, ariyāya paññāya ananubodhā appaṭivedhā, ariyāya vimuttiyā ananubodhā appaṭivedhā. </span><span class="translation sujato">Noble ethics, immersion, wisdom, and freedom. </span></div><p><div class=verse-container id=an7.66:14.5><span>Tayidaṁ, bhikkhave, ariyaṁ sīlaṁ anubuddhaṁ paṭividdhaṁ, ariyo samādhi anubodho paṭividdho, ariyā paññā anubodhā paṭividdhā, ariyā vimutti anubodhā paṭividdhā, ucchinnā bhavataṇhā, khīṇā bhavanetti, natthi dāni punabbhavo”ti. </span><span class="translation sujato">These noble ethics, immersion, wisdom, and freedom have been understood and comprehended. Craving for continued existence has been cut off; the conduit to rebirth is ended; now there’ll be no more future lives.” </span></div><p><div class=verse-container id=an7.66:14.6><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=an7.66:14.7><span>Idaṁ vatvāna sugato athāparaṁ etadavoca satthā: </span><span class="translation sujato">Then the Holy One, the Teacher, went on to say: </span></div><p><div class=verse-container id=an7.66:15.1><span>“Sīlaṁ samādhi paññā ca, </span><span class="translation sujato">“Ethics, immersion, and wisdom, </span></div><p><div class=verse-container id=an7.66:15.2><span>vimutti ca anuttarā; </span><span class="translation sujato">and the supreme freedom: </span></div><p><div class=verse-container id=an7.66:15.3><span>Anubuddhā ime dhammā, </span><span class="translation sujato">these things have been understood </span></div><p><div class=verse-container id=an7.66:15.4><span>gotamena yasassinā. </span><span class="translation sujato">by Gotama the renowned. </span></div><p><div class=verse-container id=an7.66:16.1><span>Iti buddho abhiññāya, </span><span class="translation sujato">And so the Buddha, having insight, </span></div><p><div class=verse-container id=an7.66:16.2><span>dhammamakkhāsi bhikkhunaṁ; </span><span class="translation sujato">explained this teaching to the mendicants. </span></div><p><div class=verse-container id=an7.66:16.3><span>Dukkhassantakaro satthā, </span><span class="translation sujato">The Teacher has made an end of suffering; </span></div><p><div class=verse-container id=an7.66:16.4><span>cakkhumā parinibbuto”ti. </span><span class="translation sujato">seeing clearly, he is quenched.” </span></div><p><div class=verse-container id=an7.66:16.5><span>Dutiyaṁ. </span></div><div class=flex-between><a href=/canon/en/pli/ms/sutta/an/an0007/an0007P0065.html>Previous</a><a href=/canon/en/pli/ms/sutta/an/an0007/an0007P0067.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>