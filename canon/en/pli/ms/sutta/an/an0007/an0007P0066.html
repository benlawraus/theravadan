<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0007.html> Sattakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0007/an0007P0066.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0007/an0007P0065.html>Previous</a><a href=/canon/en/pli/ms/sutta/an/an0007/an0007P0067.html>Next</a></div><p id=an7.66:0.1><span class=root>Aṅguttara Nikāya 7.66 </span><br> <span class=sujato>Numbered Discourses 7.66 </span><br><p id=an7.66:0.2><span class=root>7. Mahāvagga </span><br> <span class=sujato>7. The Great Chapter </span><br><p id=an7.66:0.3><span class="root big-bold">Sattasūriyasutta </span><br> <span class=sujato>The Seven Suns </span><br><p id=an7.66:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=an7.66:1.2><span class=root>ekaṁ samayaṁ bhagavā vesāliyaṁ viharati ambapālivane. </span><br> <span class=sujato>At one time the Buddha was staying near Vesālī, in Ambapālī’s Mango Grove. </span><br><p id=an7.66:1.3><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants, </span><br><p id=an7.66:1.4><span class=root>“bhikkhavo”ti. </span><br> <span class=sujato>“Mendicants!” </span><br><p id=an7.66:1.5><span class=root>“Bhadante”ti te bhikkhū bhagavato paccassosuṁ. </span><br> <span class=sujato>“Venerable sir,” they replied. </span><br><p id=an7.66:1.6><span class=root>Bhagavā etadavoca: </span><br> <span class=sujato>The Buddha said this: </span><br><p id=an7.66:2.1><span class=root>“Aniccā, bhikkhave, saṅkhārā; </span><br> <span class=sujato>“Mendicants, conditions are impermanent. </span><br><p id=an7.66:2.2><span class=root>adhuvā, bhikkhave, saṅkhārā; </span><br> <span class=sujato>Conditions are unstable. </span><br><p id=an7.66:2.3><span class=root>anassāsikā, bhikkhave, saṅkhārā. </span><br> <span class=sujato>Conditions are unreliable. </span><br><p id=an7.66:2.4><span class=root>Yāvañcidaṁ, bhikkhave, alameva sabbasaṅkhāresu nibbindituṁ alaṁ virajjituṁ alaṁ vimuccituṁ. </span><br> <span class=sujato>This is quite enough for you to become disillusioned, dispassionate, and freed regarding all conditions. </span><br><p id=an7.66:3.1><span class=root>Sineru, bhikkhave, pabbatarājā caturāsītiyojanasahassāni āyāmena, caturāsītiyojanasahassāni vitthārena, caturāsītiyojanasahassāni mahāsamudde ajjhogāḷho, caturāsītiyojanasahassāni mahāsamuddā accuggato. </span><br> <span class=sujato>Sineru, the king of mountains, is 84,000 leagues long and 84,000 leagues wide. It sinks 84,000 leagues below the ocean and rises 84,000 leagues above it. </span><br><p id=an7.66:3.2><span class=root>Hoti kho so, bhikkhave, samayo yaṁ kadāci karahaci dīghassa addhuno accayena bahūni vassāni bahūni vassasatāni bahūni vassasahassāni bahūni vassasatasahassāni devo na vassati. </span><br> <span class=sujato>There comes a time when, after a very long period has passed—many years, many hundreds, many thousands, many hundreds of thousands of years—the heavens fail to rain. </span><br><p id=an7.66:3.3><span class=root>Deve kho pana, bhikkhave, avassante ye kecime bījagāmabhūtagāmā osadhitiṇavanappatayo te ussussanti visussanti, na bhavanti. </span><br> <span class=sujato>When this happens, the plants and seeds, the herbs, grass, and big trees wither away and dry up, and are no more. </span><br><p id=an7.66:3.4><span class=root>Evaṁ aniccā, bhikkhave, saṅkhārā; </span><br> <span class=sujato>So impermanent are conditions, </span><br><p id=an7.66:3.5><span class=root>evaṁ adhuvā, bhikkhave, saṅkhārā …pe… </span><br> <span class=sujato>so unstable, so unreliable. </span><br><p id=an7.66:3.6><span class=root>alaṁ vimuccituṁ. </span><br> <span class=sujato>This is quite enough for you to become disillusioned, dispassionate, and freed regarding all conditions. </span><br><p id=an7.66:4.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena dutiyo sūriyo pātubhavati. </span><br> <span class=sujato>There comes a time when, after a very long period has passed, a second sun appears. </span><br><p id=an7.66:4.2><span class=root>Dutiyassa, bhikkhave, sūriyassa pātubhāvā yā kāci kunnadiyo kusobbhā tā ussussanti visussanti, na bhavanti. </span><br> <span class=sujato>When this happens, the streams and pools wither away and dry up, and are no more. </span><br><p id=an7.66:4.3><span class=root>Evaṁ aniccā, bhikkhave, saṅkhārā …pe… </span><br> <span class=sujato>So impermanent are conditions … </span><br><p id=an7.66:4.4><span class=root>alaṁ vimuccituṁ. </span><br><p id=an7.66:5.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena tatiyo sūriyo pātubhavati. </span><br> <span class=sujato>There comes a time when, after a very long period has passed, a third sun appears. </span><br><p id=an7.66:5.2><span class=root>Tatiyassa, bhikkhave, sūriyassa pātubhāvā yā kāci mahānadiyo, seyyathidaṁ—</span><br> <span class=sujato>When this happens, the great rivers—</span><br><p id=an7.66:5.3><span class=root>gaṅgā, yamunā, aciravatī, sarabhū, mahī, tā ussussanti visussanti, na bhavanti. </span><br> <span class=sujato>the Ganges, Yamunā, Aciravatī, Sarabhū, and Mahī—wither away and dry up, and are no more. </span><br><p id=an7.66:5.4><span class=root>Evaṁ aniccā, bhikkhave, saṅkhārā …pe… </span><br> <span class=sujato>So impermanent are conditions … </span><br><p id=an7.66:5.5><span class=root>alaṁ vimuccituṁ. </span><br><p id=an7.66:6.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena catuttho sūriyo pātubhavati. </span><br> <span class=sujato>There comes a time when, after a very long period has passed, a fourth sun appears. </span><br><p id=an7.66:6.2><span class=root>Catutthassa, bhikkhave, sūriyassa pātubhāvā ye te mahāsarā yato imā mahānadiyo pavattanti, seyyathidaṁ—</span><br> <span class=sujato>When this happens, the great lakes from which the rivers originate—</span><br><p id=an7.66:6.3><span class=root>anotattā, sīhapapātā, rathakārā, kaṇṇamuṇḍā, kuṇālā, chaddantā, mandākiniyā, tā ussussanti visussanti, na bhavanti. </span><br> <span class=sujato>the Anotattā, Sīhapapātā, Rathakārā, Kaṇṇamuṇḍā, Kuṇālā, Chaddantā, and Mandākinī—wither away and dry up, and are no more. </span><br><p id=an7.66:6.4><span class=root>Evaṁ aniccā, bhikkhave, saṅkhārā …pe… </span><br> <span class=sujato>So impermanent are conditions … </span><br><p id=an7.66:6.5><span class=root>alaṁ vimuccituṁ. </span><br><p id=an7.66:7.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena pañcamo sūriyo pātubhavati. </span><br> <span class=sujato>There comes a time when, after a very long period has passed, a fifth sun appears. </span><br><p id=an7.66:7.2><span class=root>Pañcamassa, bhikkhave, sūriyassa pātubhāvā yojanasatikānipi mahāsamudde udakāni ogacchanti, dviyojanasatikānipi mahāsamudde udakāni ogacchanti, tiyojanasatikānipi, catuyojanasatikānipi, pañcayojanasatikānipi, chayojanasatikānipi, sattayojanasatikānipi mahāsamudde udakāni ogacchanti; </span><br> <span class=sujato>When this happens, the water in the ocean sinks by a hundred leagues. It sinks by two, three, four, five, six, or even seven hundred leagues. </span><br><p id=an7.66:7.3><span class=root>sattatālampi mahāsamudde udakaṁ saṇṭhāti, chatālampi, pañcatālampi, catutālampi, titālampi, dvitālampi, tālamattampi mahāsamudde udakaṁ saṇṭhāti; </span><br> <span class=sujato>The water that remains in the ocean is only seven palm trees deep. It’s six, five, four, three, two, or even one palm tree deep. </span><br><p id=an7.66:7.4><span class=root>sattaporisampi mahāsamudde udakaṁ saṇṭhāti, chaporisampi, pañcaporisampi, catuporisampi, tiporisampi, dviporisampi, porisampi, aḍḍhaporisampi, kaṭimattampi, jaṇṇukāmattampi, gopphakamattampi mahāsamudde udakaṁ saṇṭhāti. </span><br> <span class=sujato>The water that remains in the ocean is only seven fathoms deep. It’s six, five, four, three, two, one or even half a fathom deep. It’s waist high, knee high, or even ankle high. </span><br><p id=an7.66:7.5><span class=root>Seyyathāpi, bhikkhave, saradasamaye thullaphusitake deve vassante tattha tattha gopadesu udakāni ṭhitāni honti; </span><br> <span class=sujato>It’s like in autumn, when the heavens rain heavily and water remains here and there in the cows’ hoofprints. </span><br><p id=an7.66:7.6><span class=root>evamevaṁ kho, bhikkhave, tattha tattha gopphakamattāni mahāsamudde udakāni ṭhitāni honti. </span><br> <span class=sujato>In the same way, water in the ocean remains here and there in puddles like cows’ hoofprints. </span><br><p id=an7.66:7.7><span class=root>Pañcamassa, bhikkhave, sūriyassa pātubhāvā aṅgulipabbamattampi mahāsamudde udakaṁ na hoti. </span><br> <span class=sujato>When the fifth sun appears there’s not even enough water left in the great ocean for the tip of the toe. </span><br><p id=an7.66:7.8><span class=root>Evaṁ aniccā, bhikkhave, saṅkhārā …pe… </span><br> <span class=sujato>So impermanent are conditions … </span><br><p id=an7.66:7.9><span class=root>alaṁ vimuccituṁ. </span><br><p id=an7.66:8.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena chaṭṭho sūriyo pātubhavati. </span><br> <span class=sujato>There comes a time when, after a very long period has passed, a sixth sun appears. </span><br><p id=an7.66:8.2><span class=root>Chaṭṭhassa, bhikkhave, sūriyassa pātubhāvā ayañca mahāpathavī sineru ca pabbatarājā dhūmāyanti sandhūmāyanti sampadhūmāyanti. </span><br> <span class=sujato>When this happens, this great earth and Sineru the king of mountains smoke and smolder and give off fumes. </span><br><p id=an7.66:8.3><span class=root>Seyyathāpi, bhikkhave, kumbhakārapāko ālepito paṭhamaṁ dhūmeti sandhūmeti sampadhūmeti; </span><br> <span class=sujato>It’s like when a potter’s kiln is first kindled, and it smokes and smolders and gives off fumes. </span><br><p id=an7.66:8.4><span class=root>evamevaṁ kho, bhikkhave, chaṭṭhassa sūriyassa pātubhāvā ayañca mahāpathavī sineru ca pabbatarājā dhūmāyanti sandhūmāyanti sampadhūmāyanti. </span><br> <span class=sujato>In the same way, this great earth and Sineru the king of mountains smoke and smolder and give off fumes. </span><br><p id=an7.66:8.5><span class=root>Evaṁ aniccā, bhikkhave, saṅkhārā …pe… </span><br> <span class=sujato>So impermanent are conditions … </span><br><p id=an7.66:8.6><span class=root>alaṁ vimuccituṁ. </span><br><p id=an7.66:9.1><span class=root>Hoti kho so, bhikkhave, samayo yaṁ kadāci karahaci dīghassa addhuno accayena sattamo sūriyo pātubhavati. </span><br> <span class=sujato>There comes a time when, after a very long period has passed, a seventh sun appears. </span><br><p id=an7.66:9.2><span class=root>Sattamassa, bhikkhave, sūriyassa pātubhāvā ayañca mahāpathavī sineru ca pabbatarājā ādippanti pajjalanti ekajālā bhavanti. </span><br> <span class=sujato>When this happens, this great earth and Sineru the king of mountains erupt in one burning mass of fire. </span><br><p id=an7.66:9.3><span class=root>Imissā ca, bhikkhave, mahāpathaviyā sinerussa ca pabbatarājassa jhāyamānānaṁ dayhamānānaṁ acci vātena khittā yāva brahmalokāpi gacchati. </span><br> <span class=sujato>And as they blaze and burn the flames are swept by the wind as far as the realm of divinity. </span><br><p id=an7.66:9.4><span class=root>Sinerussa, bhikkhave, pabbatarājassa jhāyamānassa dayhamānassa vinassamānassa mahatā tejokhandhena abhibhūtassa yojanasatikānipi kūṭāni palujjanti dviyojanasatikānipi, tiyojanasatikānipi, catuyojanasatikānipi, pañcayojanasatikānipi kūṭāni palujjanti. </span><br> <span class=sujato>Sineru the king of mountains blazes and burns, crumbling as it’s overcome by the great fire. And meanwhile, mountain peaks a hundred leagues high, or two, three, four, or five hundred leagues high disintegrate as they burn. </span><br><p id=an7.66:9.5><span class=root>Imissā ca, bhikkhave, mahāpathaviyā sinerussa ca pabbatarājassa jhāyamānānaṁ dayhamānānaṁ neva chārikā paññāyati na masi. </span><br> <span class=sujato>And when the great earth and Sineru the king of mountains blaze and burn, no soot or ash is found. </span><br><p id=an7.66:9.6><span class=root>Seyyathāpi, bhikkhave, sappissa vā telassa vā jhāyamānassa dayhamānassa neva chārikā paññāyati na masi; </span><br> <span class=sujato>It’s like when ghee or oil blaze and burn, and neither ashes nor soot are found. </span><br><p id=an7.66:9.7><span class=root>evamevaṁ kho, bhikkhave, imissā ca mahāpathaviyā sinerussa ca pabbatarājassa jhāyamānānaṁ dayhamānānaṁ neva chārikā paññāyati na masi. </span><br> <span class=sujato>In the same way, when the great earth and Sineru the king of mountains blaze and burn, no soot or ash is found. </span><br><p id=an7.66:9.8><span class=root>Evaṁ aniccā, bhikkhave, saṅkhārā; </span><br> <span class=sujato>So impermanent are conditions, </span><br><p id=an7.66:9.9><span class=root>evaṁ adhuvā, bhikkhave, saṅkhārā; </span><br> <span class=sujato>so unstable are conditions, </span><br><p id=an7.66:9.10><span class=root>evaṁ anassāsikā, bhikkhave, saṅkhārā. </span><br> <span class=sujato>so unreliable are conditions. </span><br><p id=an7.66:9.11><span class=root>Yāvañcidaṁ, bhikkhave, alameva sabbasaṅkhāresu nibbindituṁ alaṁ virajjituṁ alaṁ vimuccituṁ. </span><br> <span class=sujato>This is quite enough for you to become disillusioned, dispassionate, and freed regarding all conditions. </span><br><p id=an7.66:10.1><span class=root>Tatra, bhikkhave, ko mantā ko saddhātā: </span><br> <span class=sujato>Mendicants, who would ever think or believe that </span><br><p id=an7.66:10.2><span class=root>‘ayañca pathavī sineru ca pabbatarājā dayhissanti vinassissanti, na bhavissantī’ti aññatra diṭṭhapadehi? </span><br> <span class=sujato>this earth and Sineru, king of mountains, will burn and crumble and be no more, except for one who has seen the truth? </span><br><p id=an7.66:11.1><span class=root>Bhūtapubbaṁ, bhikkhave, sunetto nāma satthā ahosi titthakaro kāmesu vītarāgo. </span><br> <span class=sujato>Once upon a time, there was a teacher called Sunetta. He was a religious founder and was free of desire for sensual pleasures. </span><br><p id=an7.66:11.2><span class=root>Sunettassa kho pana, bhikkhave, satthuno anekāni sāvakasatāni ahesuṁ. </span><br> <span class=sujato>He had many hundreds of disciples. </span><br><p id=an7.66:11.3><span class=root>Sunetto, bhikkhave, satthā sāvakānaṁ brahmalokasahabyatāya dhammaṁ desesi. </span><br> <span class=sujato>He taught them the path to rebirth in the company of Divinity. </span><br><p id=an7.66:11.4><span class=root>Ye kho pana, bhikkhave, sunettassa satthuno brahmalokasahabyatāya dhammaṁ desentassa sabbena sabbaṁ sāsanaṁ ājāniṁsu te kāyassa bhedā paraṁ maraṇā sugatiṁ brahmalokaṁ upapajjiṁsu. </span><br> <span class=sujato>Those who totally understood Sunetta’s teachings were—when their body broke up, after death—reborn in a good place, the company of Divinity. </span><br><p id=an7.66:11.5><span class=root>Ye na sabbena sabbaṁ sāsanaṁ ājāniṁsu te kāyassa bhedā paraṁ maraṇā appekacce paranimmitavasavattīnaṁ devānaṁ sahabyataṁ upapajjiṁsu, appekacce nimmānaratīnaṁ devānaṁ sahabyataṁ upapajjiṁsu, appekacce tusitānaṁ devānaṁ sahabyataṁ upapajjiṁsu, appekacce yāmānaṁ devānaṁ sahabyataṁ upapajjiṁsu, appekacce tāvatiṁsānaṁ devānaṁ sahabyataṁ upapajjiṁsu, appekacce cātumahārājikānaṁ devānaṁ sahabyataṁ upapajjiṁsu, appekacce khattiyamahāsālānaṁ sahabyataṁ upapajjiṁsu, appekacce brāhmaṇamahāsālānaṁ sahabyataṁ upapajjiṁsu, appekacce gahapatimahāsālānaṁ sahabyataṁ upapajjiṁsu. </span><br> <span class=sujato>Of those who didn’t totally understand Sunetta’s teachings, some—when their body broke up, after death—were reborn in the company of the gods who control what is imagined by others. Some were reborn in the company of the gods who love to imagine, some with the joyful gods, some with the gods of Yama, some with the gods of the thirty-three, and some with the gods of the four great kings. Some were reborn in the company of well-to-do aristocrats or brahmins or householders. </span><br><p id=an7.66:12.1><span class=root>Atha kho, bhikkhave, sunettassa satthuno etadahosi: </span><br> <span class=sujato>Then the teacher Sunetta thought: </span><br><p id=an7.66:12.2><span class=root>‘na kho metaṁ patirūpaṁ yohaṁ sāvakānaṁ samasamagatiyo assaṁ abhisamparāyaṁ, yannūnāhaṁ uttari mettaṁ bhāveyyan’ti. </span><br> <span class=sujato>‘It’s not proper for me to be reborn in the next life in exactly the same place as my disciples. Why don’t I further develop love?’ </span><br><p id=an7.66:13.1><span class=root>Atha kho, bhikkhave, sunetto satthā satta vassāni mettaṁ cittaṁ bhāvesi. </span><br> <span class=sujato>Then Sunetta developed love for seven years. </span><br><p id=an7.66:13.2><span class=root>Satta vassāni mettaṁ cittaṁ bhāvetvā satta saṁvaṭṭavivaṭṭakappe nayimaṁ lokaṁ punarāgamāsi. </span><br> <span class=sujato>Having done so he did not return to this world for seven eons of cosmic expansion and contraction. </span><br><p id=an7.66:13.3><span class=root>Saṁvaṭṭamāne sudaṁ, bhikkhave, loke ābhassarūpago hoti. </span><br> <span class=sujato>As the cosmos contracted he went to the realm of streaming radiance. </span><br><p id=an7.66:13.4><span class=root>Vivaṭṭamāne loke suññaṁ brahmavimānaṁ upapajjati. </span><br> <span class=sujato>As it expanded he was reborn in an empty mansion of divinity. </span><br><p id=an7.66:13.5><span class=root>Tatra sudaṁ, bhikkhave, brahmā hoti mahābrahmā abhibhū anabhibhūto aññadatthudaso vasavattī. </span><br> <span class=sujato>There he was the Divinity, the Great Divinity, the vanquisher, the unvanquished, the universal seer, the wielder of power. </span><br><p id=an7.66:13.6><span class=root>Chattiṁsakkhattuṁ kho pana, bhikkhave, sakko ahosi devānamindo. </span><br> <span class=sujato>He was Sakka, lord of gods, thirty-six times. </span><br><p id=an7.66:13.7><span class=root>Anekasatakkhattuṁ rājā ahosi cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato. </span><br> <span class=sujato>Many hundreds of times he was a king, a wheel-turning monarch, a just and principled king. His dominion extended to all four sides, he achieved stability in the country, and he possessed the seven treasures. </span><br><p id=an7.66:13.8><span class=root>Parosahassaṁ kho panassa puttā ahesuṁ sūrā vīraṅgarūpā parasenappamaddanā. </span><br> <span class=sujato>He had over a thousand sons who were valiant and heroic, crushing the armies of his enemies. </span><br><p id=an7.66:13.9><span class=root>So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasi. </span><br> <span class=sujato>After conquering this land girt by sea, he reigned by principle, without rod or sword. </span><br><p id=an7.66:13.10><span class=root>So hi nāma, bhikkhave, sunetto satthā evaṁ dīghāyuko samāno evaṁ ciraṭṭhitiko aparimutto ahosi: </span><br> <span class=sujato>Yet even though Sunetta lived so long, he was not exempt from </span><br><p id=an7.66:13.11><span class=root>‘jātiyā jarāya maraṇena sokehi paridevehi dukkhehi domanassehi upāyāsehi, aparimutto dukkhasmā’ti vadāmi. </span><br> <span class=sujato>rebirth, old age, and death. He was not exempt from sorrow, lamentation, pain, sadness, and distress, I say. </span><br><p id=an7.66:14.1><span class=root>Taṁ kissa hetu? </span><br> <span class=sujato>Why is that? </span><br><p id=an7.66:14.2><span class=root>Catunnaṁ dhammānaṁ ananubodhā appaṭivedhā. </span><br> <span class=sujato>Because of not understanding and not penetrating four things. </span><br><p id=an7.66:14.3><span class=root>Katamesaṁ catunnaṁ? </span><br> <span class=sujato>What four? </span><br><p id=an7.66:14.4><span class=root>Ariyassa, bhikkhave, sīlassa ananubodhā appaṭivedhā, ariyassa samādhissa ananubodhā appaṭivedhā, ariyāya paññāya ananubodhā appaṭivedhā, ariyāya vimuttiyā ananubodhā appaṭivedhā. </span><br> <span class=sujato>Noble ethics, immersion, wisdom, and freedom. </span><br><p id=an7.66:14.5><span class=root>Tayidaṁ, bhikkhave, ariyaṁ sīlaṁ anubuddhaṁ paṭividdhaṁ, ariyo samādhi anubodho paṭividdho, ariyā paññā anubodhā paṭividdhā, ariyā vimutti anubodhā paṭividdhā, ucchinnā bhavataṇhā, khīṇā bhavanetti, natthi dāni punabbhavo”ti. </span><br> <span class=sujato>These noble ethics, immersion, wisdom, and freedom have been understood and comprehended. Craving for continued existence has been cut off; the conduit to rebirth is ended; now there’ll be no more future lives.” </span><br><p id=an7.66:14.6><span class=root>Idamavoca bhagavā. </span><br> <span class=sujato>That is what the Buddha said. </span><br><p id=an7.66:14.7><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=an7.66:15.1><span class=root>“Sīlaṁ samādhi paññā ca, </span><br> <span class=sujato>“Ethics, immersion, and wisdom, </span><br><p id=an7.66:15.2><span class=root>vimutti ca anuttarā; </span><br> <span class=sujato>and the supreme freedom: </span><br><p id=an7.66:15.3><span class=root>Anubuddhā ime dhammā, </span><br> <span class=sujato>these things have been understood </span><br><p id=an7.66:15.4><span class=root>gotamena yasassinā. </span><br> <span class=sujato>by Gotama the renowned. </span><br><p id=an7.66:16.1><span class=root>Iti buddho abhiññāya, </span><br> <span class=sujato>And so the Buddha, having insight, </span><br><p id=an7.66:16.2><span class=root>dhammamakkhāsi bhikkhunaṁ; </span><br> <span class=sujato>explained this teaching to the mendicants. </span><br><p id=an7.66:16.3><span class=root>Dukkhassantakaro satthā, </span><br> <span class=sujato>The Teacher has made an end of suffering; </span><br><p id=an7.66:16.4><span class=root>cakkhumā parinibbuto”ti. </span><br> <span class=sujato>seeing clearly, he is quenched.” </span><br><p id=an7.66:16.5><span class=root>Dutiyaṁ. </span><br></main><footer class="container footer"><small><a href=/about>Contact info</a></small></footer>