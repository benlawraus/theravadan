<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0030.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0006/an0006P0029.html>Previous</a><a href=/canon/en/pli/ms/sutta/an/an0006/an0006P0031.html>Next</a></div><p id=an6.30:0.1><span class=root>Aṅguttara Nikāya 6.30 </span><br> <span class=sujato>Numbered Discourses 6.30 </span><br><p id=an6.30:0.2><span class=root>3. Anuttariyavagga </span><br> <span class=sujato>3. Unsurpassable </span><br><p id=an6.30:0.3><span class="root big-bold">Anuttariyasutta </span><br> <span class=sujato>Unsurpassable </span><br><p id=an6.30:1.1><span class=root>“Chayimāni, bhikkhave, anuttariyāni. </span><br> <span class=sujato>“Mendicants, these six things are unsurpassable. </span><br><p id=an6.30:1.2><span class=root>Katamāni cha? </span><br> <span class=sujato>What six? </span><br><p id=an6.30:1.3><span class=root>Dassanānuttariyaṁ, savanānuttariyaṁ, lābhānuttariyaṁ, sikkhānuttariyaṁ, pāricariyānuttariyaṁ, anussatānuttariyanti. </span><br> <span class=sujato>The unsurpassable seeing, listening, acquisition, training, service, and recollection. </span><br><p id=an6.30:2.1><span class=root>Katamañca, bhikkhave, dassanānuttariyaṁ? </span><br> <span class=sujato>And what is the unsurpassable seeing? </span><br><p id=an6.30:2.2><span class=root>Idha, bhikkhave, ekacco hatthiratanampi dassanāya gacchati, assaratanampi dassanāya gacchati, maṇiratanampi dassanāya gacchati, uccāvacaṁ vā pana dassanāya gacchati, samaṇaṁ vā brāhmaṇaṁ vā micchādiṭṭhikaṁ micchāpaṭipannaṁ dassanāya gacchati. </span><br> <span class=sujato>Some people go to see an elephant-treasure, a horse-treasure, a jewel-treasure, or a diverse spectrum of sights; or ascetics and brahmins of wrong view and wrong practice. </span><br><p id=an6.30:2.3><span class=root>Atthetaṁ, bhikkhave, dassanaṁ; netaṁ natthīti vadāmi. </span><br> <span class=sujato>There is such a seeing, I don’t deny it. </span><br><p id=an6.30:2.4><span class=root>Tañca kho etaṁ, bhikkhave, dassanaṁ hīnaṁ gammaṁ pothujjanikaṁ anariyaṁ anatthasaṁhitaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><br> <span class=sujato>That seeing is low, crude, ordinary, ignoble, and pointless. It doesn’t lead to disillusionment, dispassion, cessation, peace, insight, awakening, and extinguishment. </span><br><p id=an6.30:2.5><span class=root>Yo ca kho, bhikkhave, tathāgataṁ vā tathāgatasāvakaṁ vā dassanāya gacchati niviṭṭhasaddho niviṭṭhapemo ekantagato abhippasanno, etadānuttariyaṁ, bhikkhave, dassanānaṁ sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ tathāgataṁ vā tathāgatasāvakaṁ vā dassanāya gacchati niviṭṭhasaddho niviṭṭhapemo ekantagato abhippasanno. </span><br> <span class=sujato>The unsurpassable seeing is when someone with settled faith and love, sure and devoted, goes to see a Realized One or their disciple. This is in order to purify sentient beings, to get past sorrow and crying, to make an end of pain and sadness, to discover the system, and to realize extinguishment. </span><br><p id=an6.30:2.6><span class=root>Idaṁ vuccati, bhikkhave, dassanānuttariyaṁ. </span><br> <span class=sujato>This is called the unsurpassable seeing. </span><br><p id=an6.30:2.7><span class=root>Iti dassanānuttariyaṁ. </span><br> <span class=sujato>Such is the unsurpassable seeing. </span><br><p id=an6.30:3.1><span class=root>Savanānuttariyañca kathaṁ hoti? </span><br> <span class=sujato>But what of the unsurpassable hearing? </span><br><p id=an6.30:3.2><span class=root>Idha, bhikkhave, ekacco bherisaddampi savanāya gacchati, vīṇāsaddampi savanāya gacchati, gītasaddampi savanāya gacchati, uccāvacaṁ vā pana savanāya gacchati, samaṇassa vā brāhmaṇassa vā micchādiṭṭhikassa micchāpaṭipannassa dhammassavanāya gacchati. </span><br> <span class=sujato>Some people go to hear the sound of drums, arched harps, singing, or a diverse spectrum of sounds; or ascetics and brahmins of wrong view and wrong practice. </span><br><p id=an6.30:3.3><span class=root>Atthetaṁ, bhikkhave, savanaṁ; netaṁ natthīti vadāmi. </span><br> <span class=sujato>There is such a hearing, I don’t deny it. </span><br><p id=an6.30:3.4><span class=root>Tañca kho etaṁ, bhikkhave, savanaṁ hīnaṁ gammaṁ pothujjanikaṁ anariyaṁ anatthasaṁhitaṁ, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><br> <span class=sujato>That hearing … doesn’t lead to extinguishment. </span><br><p id=an6.30:3.5><span class=root>Yo ca kho, bhikkhave, tathāgatassa vā tathāgatasāvakassa vā dhammassavanāya gacchati niviṭṭhasaddho niviṭṭhapemo ekantagato abhippasanno, etadānuttariyaṁ, bhikkhave, savanānaṁ sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ tathāgatassa vā tathāgatasāvakassa vā dhammassavanāya gacchati niviṭṭhasaddho niviṭṭhapemo ekantagato abhippasanno. </span><br> <span class=sujato>The unsurpassable hearing is when someone with settled faith and love, sure and devoted, goes to hear the teaching of a Realized One or one of his disciples. … </span><br><p id=an6.30:3.6><span class=root>Idaṁ vuccati, bhikkhave, savanānuttariyaṁ. </span><br> <span class=sujato>This is called the unsurpassable hearing. </span><br><p id=an6.30:3.7><span class=root>Iti dassanānuttariyaṁ, savanānuttariyaṁ. </span><br> <span class=sujato>Such is the unsurpassable seeing and hearing. </span><br><p id=an6.30:4.1><span class=root>Lābhānuttariyañca kathaṁ hoti? </span><br> <span class=sujato>But what of the unsurpassable acquisition? </span><br><p id=an6.30:4.2><span class=root>Idha, bhikkhave, ekacco puttalābhampi labhati, dāralābhampi labhati, dhanalābhampi labhati, uccāvacaṁ vā pana lābhaṁ labhati, samaṇe vā brāhmaṇe vā micchādiṭṭhike micchāpaṭipanne saddhaṁ paṭilabhati. </span><br> <span class=sujato>Some people acquire a child, a wife, wealth, or a diverse spectrum of things; or they acquire faith in an ascetic or brahmin of wrong view and wrong practice. </span><br><p id=an6.30:4.3><span class=root>Attheso, bhikkhave, lābho; neso natthīti vadāmi. </span><br> <span class=sujato>There is such an acquisition, I don’t deny it. </span><br><p id=an6.30:4.4><span class=root>So ca kho eso, bhikkhave, lābho hīno gammo pothujjaniko anariyo anatthasaṁhito, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><br> <span class=sujato>That acquisition … doesn’t lead to extinguishment. </span><br><p id=an6.30:4.5><span class=root>Yo ca kho, bhikkhave, tathāgate vā tathāgatasāvake vā saddhaṁ paṭilabhati niviṭṭhasaddho niviṭṭhapemo ekantagato abhippasanno, etadānuttariyaṁ, bhikkhave, lābhānaṁ sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ tathāgate vā tathāgatasāvake vā saddhaṁ paṭilabhati niviṭṭhasaddho niviṭṭhapemo ekantagato abhippasanno. </span><br> <span class=sujato>The unsurpassable acquisition is when someone with settled faith and love, sure and devoted, acquires faith in a Realized One or their disciple. … </span><br><p id=an6.30:4.6><span class=root>Idaṁ vuccati, bhikkhave, lābhānuttariyaṁ. </span><br> <span class=sujato>This is called the unsurpassable acquisition. </span><br><p id=an6.30:4.7><span class=root>Iti dassanānuttariyaṁ, savanānuttariyaṁ, lābhānuttariyaṁ. </span><br> <span class=sujato>Such is the unsurpassable seeing, hearing, and acquisition. </span><br><p id=an6.30:5.1><span class=root>Sikkhānuttariyañca kathaṁ hoti? </span><br> <span class=sujato>But what of the unsurpassable training? </span><br><p id=an6.30:5.2><span class=root>Idha, bhikkhave, ekacco hatthismimpi sikkhati, assasmimpi sikkhati, rathasmimpi sikkhati, dhanusmimpi sikkhati, tharusmimpi sikkhati, uccāvacaṁ vā pana sikkhati, samaṇassa vā brāhmaṇassa vā micchādiṭṭhikassa micchāpaṭipannassa sikkhati. </span><br> <span class=sujato>Some people train in elephant riding, horse riding, chariot driving, archery, swordsmanship, or a diverse spectrum of things; or they train under an ascetic or brahmin of wrong view and wrong practice. </span><br><p id=an6.30:5.3><span class=root>Atthesā, bhikkhave, sikkhā; nesā natthīti vadāmi. </span><br> <span class=sujato>There is such a training, I don’t deny it. </span><br><p id=an6.30:5.4><span class=root>Sā ca kho esā, bhikkhave, sikkhā hīnā gammā pothujjanikā anariyā anatthasaṁhitā, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><br> <span class=sujato>That training … doesn’t lead to extinguishment. </span><br><p id=an6.30:5.5><span class=root>Yo ca kho, bhikkhave, tathāgatappavedite dhammavinaye adhisīlampi sikkhati, adhicittampi sikkhati, adhipaññampi sikkhati niviṭṭhasaddho niviṭṭhapemo ekantagato abhippasanno, etadānuttariyaṁ, bhikkhave, sikkhānaṁ sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ tathāgatappavedite dhammavinaye adhisīlampi sikkhati, adhicittampi sikkhati, adhipaññampi sikkhati, niviṭṭhasaddho niviṭṭhapemo ekantagato abhippasanno. </span><br> <span class=sujato>The unsurpassable training is when someone with settled faith and love, sure and devoted, trains in the higher ethics, the higher mind, and the higher wisdom in the teaching and training proclaimed by a Realized One. … </span><br><p id=an6.30:5.6><span class=root>Idaṁ vuccati, bhikkhave, sikkhānuttariyaṁ. </span><br> <span class=sujato>This is called the unsurpassable training. </span><br><p id=an6.30:5.7><span class=root>Iti dassanānuttariyaṁ, savanānuttariyaṁ, lābhānuttariyaṁ, sikkhānuttariyaṁ. </span><br> <span class=sujato>Such is the unsurpassable seeing, hearing, acquisition, and training. </span><br><p id=an6.30:6.1><span class=root>Pāricariyānuttariyañca kathaṁ hoti? </span><br> <span class=sujato>But what of the unsurpassable service? </span><br><p id=an6.30:6.2><span class=root>Idha, bhikkhave, ekacco khattiyampi paricarati, brāhmaṇampi paricarati, gahapatimpi paricarati, uccāvacaṁ vā pana paricarati, samaṇaṁ vā brāhmaṇaṁ vā micchādiṭṭhikaṁ micchāpaṭipannaṁ paricarati. </span><br> <span class=sujato>Some people serve an aristocrat, a brahmin, a householder, or a diverse spectrum of people; or they serve ascetics and brahmins of wrong view and wrong practice. </span><br><p id=an6.30:6.3><span class=root>Atthesā, bhikkhave, pāricariyā; nesā natthīti vadāmi. </span><br> <span class=sujato>There is such service, I don’t deny it. </span><br><p id=an6.30:6.4><span class=root>Sā ca kho esā, bhikkhave, pāricariyā hīnā gammā pothujjanikā anariyā anatthasaṁhitā, na nibbidāya …pe… na nibbānāya saṁvattati. </span><br> <span class=sujato>That service … doesn’t lead to extinguishment. </span><br><p id=an6.30:6.5><span class=root>Yo ca kho, bhikkhave, tathāgataṁ vā tathāgatasāvakaṁ vā paricarati niviṭṭhasaddho niviṭṭhapemo ekantagato abhippasanno, etadānuttariyaṁ, bhikkhave, pāricariyānaṁ sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ tathāgataṁ vā tathāgatasāvakaṁ vā paricarati niviṭṭhasaddho niviṭṭhapemo ekantagato abhippasanno. </span><br> <span class=sujato>The unsurpassable service is when someone with settled faith and love, sure and devoted, serves a Realized One or their disciple. … </span><br><p id=an6.30:6.6><span class=root>Idaṁ vuccati, bhikkhave, pāricariyānuttariyaṁ. </span><br> <span class=sujato>This is called the unsurpassable service. </span><br><p id=an6.30:6.7><span class=root>Iti dassanānuttariyaṁ, savanānuttariyaṁ, lābhānuttariyaṁ, sikkhānuttariyaṁ, pāricariyānuttariyaṁ. </span><br> <span class=sujato>Such is the unsurpassable seeing, listening, acquisition, training, and service. </span><br><p id=an6.30:7.1><span class=root>Anussatānuttariyañca kathaṁ hoti? </span><br> <span class=sujato>But what of the unsurpassable recollection? </span><br><p id=an6.30:7.2><span class=root>Idha, bhikkhave, ekacco puttalābhampi anussarati, dāralābhampi anussarati, dhanalābhampi anussarati, uccāvacaṁ vā pana lābhaṁ anussarati, samaṇaṁ vā brāhmaṇaṁ vā micchādiṭṭhikaṁ micchāpaṭipannaṁ anussarati. </span><br> <span class=sujato>Some people recollect a child, a wife, wealth, or a diverse spectrum of things; or they recollect an ascetic or brahmin of wrong view and wrong practice. </span><br><p id=an6.30:7.3><span class=root>Atthesā, bhikkhave, anussati; nesā natthīti vadāmi. </span><br> <span class=sujato>There is such recollection, I don’t deny it. </span><br><p id=an6.30:7.4><span class=root>Sā ca kho esā, bhikkhave, anussati hīnā gammā pothujjanikā anariyā anatthasaṁhitā, na nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati. </span><br> <span class=sujato>That recollection is low, crude, ordinary, ignoble, and pointless. It doesn’t lead to disillusionment, dispassion, cessation, peace, insight, awakening, and extinguishment. </span><br><p id=an6.30:7.5><span class=root>Yo ca kho, bhikkhave, tathāgataṁ vā tathāgatasāvakaṁ vā anussarati niviṭṭhasaddho niviṭṭhapemo ekantagato abhippasanno, etadānuttariyaṁ, bhikkhave, anussatīnaṁ sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, yadidaṁ tathāgataṁ vā tathāgatasāvakaṁ vā anussarati niviṭṭhasaddho niviṭṭhapemo ekantagato abhippasanno. </span><br> <span class=sujato>The unsurpassable recollection is when someone with settled faith and love, sure and devoted, recollects a Realized One or their disciple. … </span><br><p id=an6.30:7.6><span class=root>Idaṁ vuccati, bhikkhave, anussatānuttariyaṁ. </span><br> <span class=sujato>This is called the unsurpassable recollection. </span><br><p id=an6.30:8.1><span class=root>Imāni kho, bhikkhave, cha anuttariyānīti. </span><br> <span class=sujato>These are the six unsurpassable things. </span><br><p id=an6.30:9.1><span class=root>Ye dassanānuttaraṁ laddhā, </span><br> <span class=sujato>They’ve gained the unsurpassed seeing, </span><br><p id=an6.30:9.2><span class=root>savanañca anuttaraṁ; </span><br> <span class=sujato>the unsurpassed hearing, </span><br><p id=an6.30:9.3><span class=root>Lābhānuttariyaṁ laddhā, </span><br> <span class=sujato>and the unsurpassable acquisition. </span><br><p id=an6.30:9.4><span class=root>sikkhānuttariye ratā. </span><br> <span class=sujato>They enjoy the unsurpassable training </span><br><p id=an6.30:10.1><span class=root>Upaṭṭhitā pāricariyā, </span><br> <span class=sujato>and serve with care. </span><br><p id=an6.30:10.2><span class=root>bhāvayanti anussatiṁ; </span><br> <span class=sujato>Then they develop recollection </span><br><p id=an6.30:10.3><span class=root>Vivekappaṭisaṁyuttaṁ, </span><br> <span class=sujato>connected with seclusion, </span><br><p id=an6.30:10.4><span class=root>khemaṁ amatagāminiṁ. </span><br> <span class=sujato>which is safe, and leads to freedom from death. </span><br><p id=an6.30:11.1><span class=root>Appamāde pamuditā, </span><br> <span class=sujato>They rejoice in diligence, </span><br><p id=an6.30:11.2><span class=root>nipakā sīlasaṁvutā; </span><br> <span class=sujato>alert and ethically restrained. </span><br><p id=an6.30:11.3><span class=root>Te ve kālena paccenti, </span><br> <span class=sujato>And in time they arrive </span><br><p id=an6.30:11.4><span class=root>yattha dukkhaṁ nirujjhatī”ti. </span><br> <span class=sujato>at the place where suffering ceases.” </span><br><p id=an6.30:11.5><span class=root>Dasamaṁ. </span><br><p id=an6.30:11.6><span class=root>Anuttariyavaggo tatiyo. </span><br><p id=an6.30:12.0><span class=root>Tassuddānaṁ </span><br><p id=an6.30:12.1><span class=root>Sāmako aparihāniyo, </span><br><p id=an6.30:12.2><span class=root>Bhayaṁ himavānussati; </span><br><p id=an6.30:12.3><span class=root>Kaccāno dve ca samayā, </span><br><p id=an6.30:12.4><span class=root>Udāyī anuttariyenāti. </span><br></main><footer class="container footer"><small><a href=/about/>Contact info</a></small></footer>