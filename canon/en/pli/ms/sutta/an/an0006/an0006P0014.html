<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0014.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0006/an0006P0013.html>Previous</a><a href=/canon/en/pli/ms/sutta/an/an0006/an0006P0015.html>Next</a></div><p id=an6.14:0.1><span class=root>Aṅguttara Nikāya 6.14 </span><br> <span class=sujato>Numbered Discourses 6.14 </span><br><p id=an6.14:0.2><span class=root>2. Sāraṇīyavagga </span><br> <span class=sujato>2. Warm-hearted </span><br><p id=an6.14:0.3><span class="root big-bold">Bhaddakasutta </span><br> <span class=sujato>A Good Death </span><br><p id=an6.14:1.1><span class=root>Tatra kho āyasmā sāriputto bhikkhū āmantesi: </span><br> <span class=sujato>There Sāriputta addressed the mendicants: </span><br><p id=an6.14:1.2><span class=root>“āvuso bhikkhave”ti. </span><br> <span class=sujato>“Reverends, mendicants!” </span><br><p id=an6.14:1.3><span class=root>“Āvuso”ti kho te bhikkhū āyasmato sāriputtassa paccassosuṁ. </span><br> <span class=sujato>“Reverend,” they replied. </span><br><p id=an6.14:1.4><span class=root>Āyasmā sāriputto etadavoca: </span><br> <span class=sujato>Sāriputta said this: </span><br><p id=an6.14:2.1><span class=root>“Tathā tathā, āvuso, bhikkhu vihāraṁ kappeti yathā yathāssa vihāraṁ kappayato na bhaddakaṁ maraṇaṁ hoti, na bhaddikā kālakiriyā. </span><br> <span class=sujato>“A mendicant lives life so as to not have a good death. </span><br><p id=an6.14:2.2><span class=root>Kathañcāvuso, bhikkhu tathā tathā vihāraṁ kappeti yathā yathāssa vihāraṁ kappayato na bhaddakaṁ maraṇaṁ hoti, na bhaddikā kālakiriyā? </span><br> <span class=sujato>And how do they live life so as to not have a good death? </span><br><p id=an6.14:3.1><span class=root>Idhāvuso, bhikkhu kammārāmo hoti kammarato kammārāmataṁ anuyutto, bhassārāmo hoti bhassarato bhassārāmataṁ anuyutto, niddārāmo hoti niddārato niddārāmataṁ anuyutto, saṅgaṇikārāmo hoti saṅgaṇikarato saṅgaṇikārāmataṁ anuyutto, saṁsaggārāmo hoti saṁsaggarato saṁsaggārāmataṁ anuyutto, papañcārāmo hoti papañcarato papañcārāmataṁ anuyutto. </span><br> <span class=sujato>Take a mendicant who relishes work, talk, sleep, company, closeness, and proliferation. They love these things and like to relish them. </span><br><p id=an6.14:3.2><span class=root>Evaṁ kho, āvuso, bhikkhu tathā tathā vihāraṁ kappeti yathā yathāssa vihāraṁ kappayato na bhaddakaṁ maraṇaṁ hoti, na bhaddikā kālakiriyā. </span><br> <span class=sujato>A mendicant who lives life like this does not have a good death. </span><br><p id=an6.14:3.3><span class=root>Ayaṁ vuccatāvuso: </span><br> <span class=sujato>This is called </span><br><p id=an6.14:3.4><span class=root>‘bhikkhu sakkāyābhirato nappajahāsi sakkāyaṁ sammā dukkhassa antakiriyāya’. </span><br> <span class=sujato>a mendicant who enjoys substantial reality, who hasn’t given up substantial reality to rightly make an end of suffering. </span><br><p id=an6.14:4.1><span class=root>Tathā tathāvuso, bhikkhu vihāraṁ kappeti yathā yathāssa vihāraṁ kappayato bhaddakaṁ maraṇaṁ hoti, bhaddikā kālakiriyā. </span><br> <span class=sujato>A mendicant lives life so as to have a good death. </span><br><p id=an6.14:4.2><span class=root>Kathañcāvuso, bhikkhu tathā tathā vihāraṁ kappeti yathā yathāssa vihāraṁ kappayato bhaddakaṁ maraṇaṁ hoti, bhaddikā kālakiriyā? </span><br> <span class=sujato>And how do they live life so as to have a good death? </span><br><p id=an6.14:5.1><span class=root>Idhāvuso, bhikkhu na kammārāmo hoti na kammarato na kammārāmataṁ anuyutto, na bhassārāmo hoti na bhassarato na bhassārāmataṁ anuyutto, na niddārāmo hoti na niddārato na niddārāmataṁ anuyutto, na saṅgaṇikārāmo hoti na saṅgaṇikarato na saṅgaṇikārāmataṁ anuyutto, na saṁsaggārāmo hoti na saṁsaggarato na saṁsaggārāmataṁ anuyutto, na papañcārāmo hoti na papañcarato na papañcārāmataṁ anuyutto. </span><br> <span class=sujato>Take a mendicant who doesn’t relish work, talk, sleep, company, closeness, and proliferation. They don’t love these things or like to relish them. </span><br><p id=an6.14:5.2><span class=root>Evaṁ kho, āvuso, bhikkhu tathā tathā vihāraṁ kappeti yathā yathāssa vihāraṁ kappayato bhaddakaṁ maraṇaṁ hoti, bhaddikā kālakiriyā. </span><br> <span class=sujato>A mendicant who lives life like this has a good death. </span><br><p id=an6.14:5.3><span class=root>Ayaṁ vuccatāvuso: </span><br> <span class=sujato>This is called </span><br><p id=an6.14:5.4><span class=root>‘bhikkhu nibbānābhirato pajahāsi sakkāyaṁ sammā dukkhassa antakiriyāyā’ti. </span><br> <span class=sujato>a mendicant who delights in extinguishment, who has given up substantial reality to rightly make an end of suffering. </span><br><p id=an6.14:6.1><span class=root>Yo papañcamanuyutto, </span><br> <span class=sujato>A beast who likes to proliferate, </span><br><p id=an6.14:6.2><span class=root>papañcābhirato mago; </span><br> <span class=sujato>enjoying proliferation, </span><br><p id=an6.14:6.3><span class=root>Virādhayī so nibbānaṁ, </span><br> <span class=sujato>fails to win extinguishment, </span><br><p id=an6.14:6.4><span class=root>yogakkhemaṁ anuttaraṁ. </span><br> <span class=sujato>the supreme sanctuary from the yoke. </span><br><p id=an6.14:7.1><span class=root>Yo ca papañcaṁ hitvāna, </span><br> <span class=sujato>But one who gives up proliferation, </span><br><p id=an6.14:7.2><span class=root>nippapañcapade rato; </span><br> <span class=sujato>enjoying the state of non-proliferation, </span><br><p id=an6.14:7.3><span class=root>Ārādhayī so nibbānaṁ, </span><br> <span class=sujato>wins extinguishment, </span><br><p id=an6.14:7.4><span class=root>yogakkhemaṁ anuttaran”ti. </span><br> <span class=sujato>the supreme sanctuary from the yoke.” </span><br><p id=an6.14:7.5><span class=root>Catutthaṁ. </span><br></main><footer class="container footer"><small><a href=/about>Contact info</a></small></footer>