<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0034.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0006/an0006P0033.html>Previous</a><a href=/canon/en/pli/ms/sutta/an/an0006/an0006P0035.html>Next</a></div><p><div class=verse-container id=an6.34:0.1><span>Aṅguttara Nikāya 6.34 </span><span class="translation sujato">Numbered Discourses 6.34 </span></div><p><div class=verse-container id=an6.34:0.2><span>4. Devatāvagga </span><span class="translation sujato">4. Deities </span></div><p><div class=verse-container id=an6.34:0.3><span class=big-bold>Mahāmoggallānasutta </span><span class="translation sujato">With Mahāmoggallāna </span></div><p><div class=verse-container id=an6.34:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an6.34:1.2><span>Atha kho āyasmato mahāmoggallānassa rahogatassa paṭisallīnassa evaṁ cetaso parivitakko udapādi: </span><span class="translation sujato">Then as Venerable Mahāmoggallāna was in private retreat this thought came to his mind, </span></div><p><div class=verse-container id=an6.34:1.3><span>“katamesānaṁ devānaṁ evaṁ ñāṇaṁ hoti: </span><span class="translation sujato">“Which gods know that they are </span></div><p><div class=verse-container id=an6.34:1.4><span>‘sotāpannā nāma avinipātadhammā niyatā sambodhiparāyaṇā’”ti? </span><span class="translation sujato">stream-enterers, not liable to be reborn in the underworld, bound for awakening?” </span></div><p><div class=verse-container id=an6.34:1.5><span>Tena kho pana samayena tisso nāma bhikkhu adhunākālaṅkato aññataraṁ brahmalokaṁ upapanno hoti. </span><span class="translation sujato">Now, at that time a monk called Tissa had recently passed away and been reborn in a realm of divinity. </span></div><p><div class=verse-container id=an6.34:1.6><span>Tatrapi naṁ evaṁ jānanti: </span><span class="translation sujato">There they knew that </span></div><p><div class=verse-container id=an6.34:1.7><span>“tisso brahmā mahiddhiko mahānubhāvo”ti. </span><span class="translation sujato">The divinity Tissa was very mighty and powerful. </span></div><p><div class=verse-container id=an6.34:2.1><span>Atha kho āyasmā mahāmoggallāno—seyyathāpi nāma balavā puriso samiñjitaṁ vā bāhaṁ pasāreyya pasāritaṁ vā bāhaṁ samiñjeyya; evamevaṁ—jetavane antarahito tasmiṁ brahmaloke pāturahosi. </span><span class="translation sujato">And then Venerable Mahāmoggallāna, as easily as a strong person would extend or contract their arm, vanished from Jeta’s Grove and reappeared in that realm of divinity. </span></div><p><div class=verse-container id=an6.34:2.2><span>Addasā kho tisso brahmā āyasmantaṁ mahāmoggallānaṁ dūratova āgacchantaṁ. </span><span class="translation sujato">Tissa saw Moggallāna coming off in the distance, </span></div><p><div class=verse-container id=an6.34:2.3><span>Disvāna āyasmantaṁ mahāmoggallānaṁ etadavoca: </span><span class="translation sujato">and said to him, </span></div><p><div class=verse-container id=an6.34:2.4><span>“ehi kho, mārisa moggallāna; svāgataṁ, mārisa moggallāna; </span><span class="translation sujato">“Come, my good Moggallāna! Welcome, my good Moggallāna! </span></div><p><div class=verse-container id=an6.34:2.5><span>cirassaṁ kho, mārisa moggallāna; imaṁ pariyāyamakāsi, yadidaṁ idhāgamanāya. </span><span class="translation sujato">It’s been a long time since you took the opportunity to come here. </span></div><p><div class=verse-container id=an6.34:2.6><span>Nisīda, mārisa moggallāna, idamāsanaṁ paññattan”ti. </span><span class="translation sujato">Sit, my good Moggallāna, this seat is for you.” </span></div><p><div class=verse-container id=an6.34:2.7><span>Nisīdi kho āyasmā mahāmoggallāno paññatte āsane. </span><span class="translation sujato">Moggallāna sat down on the seat spread out. </span></div><p><div class=verse-container id=an6.34:2.8><span>Tissopi kho brahmā āyasmantaṁ mahāmoggallānaṁ abhivādetvā ekamantaṁ nisīdi. </span><span class="translation sujato">Then Tissa bowed to Moggallāna and sat to one side. </span></div><p><div class=verse-container id=an6.34:2.9><span>Ekamantaṁ nisinnaṁ kho tissaṁ brahmānaṁ āyasmā mahāmoggallāno etadavoca: </span><span class="translation sujato">Moggallāna said to him, </span></div><p><div class=verse-container id=an6.34:3.1><span>“Katamesānaṁ kho, tissa, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><span class="translation sujato">“Tissa, which gods know that they are stream-enterers, not liable to be reborn in the underworld, bound for awakening?” </span></div><p><div class=verse-container id=an6.34:3.2><span>“Cātumahārājikānaṁ kho, mārisa moggallāna, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><span class="translation sujato">“The gods of the four great kings know this.” </span></div><p><div class=verse-container id=an6.34:4.1><span>“Sabbesaññeva nu kho, tissa, cātumahārājikānaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><span class="translation sujato">“But do all of them know this?” </span></div><p><div class=verse-container id=an6.34:4.2><span>“Na kho, mārisa moggallāna, sabbesaṁ cātumahārājikānaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><span class="translation sujato">“No, my good Moggallāna, not all of them. </span></div><p><div class=verse-container id=an6.34:4.3><span>Ye kho te, mārisa moggallāna, cātumahārājikā devā buddhe aveccappasādena asamannāgatā dhamme aveccappasādena asamannāgatā saṅghe aveccappasādena asamannāgatā ariyakantehi sīlehi asamannāgatā na tesaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><span class="translation sujato">Those who lack experiential confidence in the Buddha, the teaching, and the Saṅgha, and lack the ethics loved by the noble ones, do not know that they are stream-enterers. </span></div><p><div class=verse-container id=an6.34:4.4><span>Ye ca kho te, mārisa moggallāna, cātumahārājikā devā buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā ariyakantehi sīlehi samannāgatā, tesaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><span class="translation sujato">But those who have experiential confidence in the Buddha, the teaching, and the Saṅgha, and have the ethics loved by the noble ones, do know that they are stream-enterers.” </span></div><p><div class=verse-container id=an6.34:5.1><span>“Cātumahārājikānaññeva nu kho, tissa, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti udāhu tāvatiṁsānampi devānaṁ …pe… </span><span class="translation sujato">“But Tissa, is it only the gods of the four great kings who know that they are stream-enterers, or do the gods of the thirty-three … </span></div><p><div class=verse-container id=an6.34:5.2><span>yāmānampi devānaṁ … </span><span class="translation sujato">the gods of Yama … </span></div><p><div class=verse-container id=an6.34:5.3><span>tusitānampi devānaṁ … </span><span class="translation sujato">the joyful gods … </span></div><p><div class=verse-container id=an6.34:5.4><span>nimmānaratīnampi devānaṁ … </span><span class="translation sujato">the gods who love to imagine … </span></div><p><div class=verse-container id=an6.34:5.5><span>paranimmitavasavattīnampi devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><span class="translation sujato">and the gods who control what is imagined by others know that they are stream-enterers, not liable to be reborn in the underworld, bound for awakening?” </span></div><p><div class=verse-container id=an6.34:5.6><span>“Paranimmitavasavattīnampi kho, mārisa moggallāna, devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><span class="translation sujato">“The gods of these various classes know this.” </span></div><p><div class=verse-container id=an6.34:6.1><span>“Sabbesaññeva nu kho, tissa, paranimmitavasavattīnaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti? </span><span class="translation sujato">“But do all of them know this?” </span></div><p><div class=verse-container id=an6.34:6.2><span>“Na kho, mārisa moggallāna, sabbesaṁ paranimmitavasavattīnaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><span class="translation sujato">“No, my good Moggallāna, not all of them. </span></div><p><div class=verse-container id=an6.34:6.3><span>Ye kho te, mārisa moggallāna, paranimmitavasavattī devā buddhe aveccappasādena asamannāgatā, dhamme aveccappasādena asamannāgatā, saṅghe aveccappasādena asamannāgatā, ariyakantehi sīlehi asamannāgatā, na tesaṁ devānaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’ti. </span><span class="translation sujato">Those who lack experiential confidence in the Buddha, the teaching, and the Saṅgha, and lack the ethics loved by the noble ones, do not know that they are stream-enterers. </span></div><p><div class=verse-container id=an6.34:6.4><span>Ye ca kho te, mārisa moggallāna, paranimmitavasavattī devā buddhe aveccappasādena samannāgatā, dhamme aveccappasādena samannāgatā, saṅghe aveccappasādena samannāgatā, ariyakantehi sīlehi samannāgatā tesaṁ evaṁ ñāṇaṁ hoti: ‘sotāpannā nāma avinipātadhammā niyatā sambodhiparāyaṇā’”ti. </span><span class="translation sujato">But those who have experiential confidence in the Buddha, the teaching, and the Saṅgha, and have the ethics loved by the noble ones, do know that they are stream-enterers.” </span></div><p><div class=verse-container id=an6.34:7.1><span>Atha kho āyasmā mahāmoggallāno tissassa brahmuno bhāsitaṁ abhinanditvā anumoditvā: “seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ: ‘brahmaloke antarahito jetavane pāturahosī’”ti. </span><span class="translation sujato">Moggallāna approved and agreed with what the divinity Tissa said. Then, as easily as a strong person would extend or contract their arm, he vanished from that realm of divinity and reappeared in Jeta’s Grove. </span></div><p><div class=verse-container id=an6.34:7.2><span>Catutthaṁ. </span></div><div class=flex-between><a href=/canon/en/pli/ms/sutta/an/an0006/an0006P0033.html>Previous</a><a href=/canon/en/pli/ms/sutta/an/an0006/an0006P0035.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>