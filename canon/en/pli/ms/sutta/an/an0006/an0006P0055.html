<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0055.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0006/an0006P0054.html>Previous</a><a href=/canon/en/pli/ms/sutta/an/an0006/an0006P0056.html>Next</a></div><p><div class=verse-container id=an6.55:0.1><span>Aṅguttara Nikāya 6.55 </span><span class="translation sujato">Numbered Discourses 6.55 </span></div><p><div class=verse-container id=an6.55:0.2><span>6. Mahāvagga </span><span class="translation sujato">6. The Great Chapter </span></div><p><div class=verse-container id=an6.55:0.3><span class=big-bold>Soṇasutta </span><span class="translation sujato">With Soṇa </span></div><p><div class=verse-container id=an6.55:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an6.55:1.2><span>ekaṁ samayaṁ bhagavā rājagahe viharati gijjhakūṭe pabbate. </span><span class="translation sujato">At one time the Buddha was staying near Rājagaha, on the Vulture’s Peak Mountain. </span></div><p><div class=verse-container id=an6.55:1.3><span>Tena kho pana samayena āyasmā soṇo rājagahe viharati sītavanasmiṁ. </span><span class="translation sujato">Now at that time Venerable Soṇa was staying near Rājagaha in the Cool Grove. </span></div><p><div class=verse-container id=an6.55:1.4><span>Atha kho āyasmato soṇassa rahogatassa paṭisallīnassa evaṁ cetaso parivitakko udapādi: </span><span class="translation sujato">Then as he was in private retreat this thought came to his mind, </span></div><p><div class=verse-container id=an6.55:1.5><span>“ye kho keci bhagavato sāvakā āraddhavīriyā viharanti, ahaṁ tesaṁ aññataro. </span><span class="translation sujato">“I am one of the Buddha’s most energetic disciples. </span></div><p><div class=verse-container id=an6.55:1.6><span>Atha ca pana me na anupādāya āsavehi cittaṁ vimuccati, saṁvijjanti kho pana me kule bhogā, sakkā bhogā ca bhuñjituṁ puññāni ca kātuṁ. </span><span class="translation sujato">Yet my mind is not freed from defilements by not grasping. But my family has wealth. I could enjoy that wealth and make merit. </span></div><p><div class=verse-container id=an6.55:1.7><span>Yannūnāhaṁ sikkhaṁ paccakkhāya hīnāyāvattitvā bhoge ca bhuñjeyyaṁ puññāni ca kareyyan”ti. </span><span class="translation sujato">Why don’t I resign the training and return to a lesser life, so I can enjoy my wealth and make merit?” </span></div><p><div class=verse-container id=an6.55:2.1><span>Atha kho bhagavā āyasmato soṇassa cetasā cetoparivitakkamaññāya—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ kho—gijjhakūṭe pabbate antarahito sītavane āyasmato soṇassa sammukhe pāturahosi. </span><span class="translation sujato">Then the Buddha knew what Venerable Soṇa was thinking. As easily as a strong person would extend or contract their arm, he vanished from the Vulture’s Peak and reappeared in the Cool Grove in front of Soṇa, </span></div><p><div class=verse-container id=an6.55:2.2><span>Nisīdi bhagavā paññatte āsane. </span><span class="translation sujato">and sat on the seat spread out. </span></div><p><div class=verse-container id=an6.55:2.3><span>Āyasmāpi kho soṇo bhagavantaṁ abhivādetvā ekamantaṁ nisīdi. </span><span class="translation sujato">Soṇa bowed to the Buddha and sat down to one side. </span></div><p><div class=verse-container id=an6.55:2.4><span>Ekamantaṁ nisinnaṁ kho āyasmantaṁ soṇaṁ bhagavā etadavoca: </span><span class="translation sujato">The Buddha said to him, </span></div><p><div class=verse-container id=an6.55:3.1><span>“Nanu te, soṇa, rahogatassa paṭisallīnassa evaṁ cetaso parivitakko udapādi: </span><span class="translation sujato">“Soṇa, as you were in private retreat didn’t this thought come to your mind: </span></div><p><div class=verse-container id=an6.55:3.2><span>‘ye kho keci bhagavato sāvakā āraddhavīriyā viharanti, ahaṁ tesaṁ aññataro. </span><span class="translation sujato">‘I am one of the Buddha’s most energetic disciples. </span></div><p><div class=verse-container id=an6.55:3.3><span>Atha ca pana me na anupādāya āsavehi cittaṁ vimuccati, saṁvijjanti kho pana me kule bhogā, sakkā bhogā ca bhuñjituṁ puññāni ca kātuṁ. </span><span class="translation sujato">Yet my mind is not freed from defilements by not grasping. But my family has wealth. I could enjoy that wealth and make merit. </span></div><p><div class=verse-container id=an6.55:3.4><span>Yannūnāhaṁ sikkhaṁ paccakkhāya hīnāyāvattitvā bhoge ca bhuñjeyyaṁ puññāni ca kareyyan’”ti? </span><span class="translation sujato">Why don’t I resign the training and return to a lesser life, so I can enjoy my wealth and make merit?’” </span></div><p><div class=verse-container id=an6.55:3.5><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an6.55:4.1><span>“Taṁ kiṁ maññasi, soṇa, </span><span class="translation sujato">“What do you think, Soṇa? </span></div><p><div class=verse-container id=an6.55:4.2><span>kusalo tvaṁ pubbe agāriyabhūto vīṇāya tantissare”ti? </span><span class="translation sujato">When you were still a layman, weren’t you a good player of the arched harp?” </span></div><p><div class=verse-container id=an6.55:4.3><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an6.55:4.4><span>“Taṁ kiṁ maññasi, soṇa, yadā te vīṇāya tantiyo accāyatā honti, api nu te vīṇā tasmiṁ samaye saravatī vā hoti kammaññā vā”ti? </span><span class="translation sujato">“When your harp’s strings were tuned too tight, was it resonant and playable?” </span></div><p><div class=verse-container id=an6.55:4.5><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=an6.55:5.1><span>“Taṁ kiṁ maññasi, soṇa, yadā te vīṇāya tantiyo atisithilā honti, api nu te vīṇā tasmiṁ samaye saravatī vā hoti kammaññā vā”ti? </span><span class="translation sujato">“When your harp’s strings were tuned too slack, was it resonant and playable?” </span></div><p><div class=verse-container id=an6.55:5.2><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=an6.55:6.1><span>“Yadā pana te, soṇa, vīṇāya tantiyo na accāyatā honti nātisithilā same guṇe patiṭṭhitā, api nu te vīṇā tasmiṁ samaye saravatī vā hoti kammaññā vā”ti? </span><span class="translation sujato">“But when your harp’s strings were tuned neither too tight nor too slack, but fixed at an even tension, was it resonant and playable?” </span></div><p><div class=verse-container id=an6.55:6.2><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an6.55:7.1><span>“Evamevaṁ kho, soṇa, accāraddhavīriyaṁ uddhaccāya saṁvattati, atisithilavīriyaṁ kosajjāya saṁvattati. </span><span class="translation sujato">“In the same way, Soṇa, when energy is too forceful it leads to restlessness. When energy is too slack it leads to laziness. </span></div><p><div class=verse-container id=an6.55:7.2><span>Tasmātiha tvaṁ, soṇa, vīriyasamathaṁ adhiṭṭhaha, indriyānañca samataṁ paṭivijjha, tattha ca nimittaṁ gaṇhāhī”ti. </span><span class="translation sujato">So, Soṇa, you should focus on energy and serenity, find a balance of the faculties, and learn the pattern of this situation.” </span></div><p><div class=verse-container id=an6.55:7.3><span>“Evaṁ, bhante”ti kho āyasmā soṇo bhagavato paccassosi. </span><span class="translation sujato">“Yes, sir,” Soṇa replied. </span></div><p><div class=verse-container id=an6.55:7.4><span>Atha kho bhagavā āyasmantaṁ soṇaṁ iminā ovādena ovaditvā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ vā bāhaṁ samiñjeyya; evamevaṁ kho—sītavane antarahito gijjhakūṭe pabbate pāturahosi. </span><span class="translation sujato">After advising Soṇa like this, the Buddha, as easily as a strong person would extend or contract their arm, vanished from the Cool Grove and reappeared on the Vulture’s Peak. </span></div><p><div class=verse-container id=an6.55:8.1><span>Atha kho āyasmā soṇo aparena samayena vīriyasamathaṁ adhiṭṭhāsi, indriyānañca samataṁ paṭivijjhi, tattha ca nimittaṁ aggahesi. </span><span class="translation sujato">After some time Soṇa focused on energy and serenity, found a balance of the faculties, and learned the pattern of this situation. </span></div><p><div class=verse-container id=an6.55:8.2><span>Atha kho āyasmā soṇo eko vūpakaṭṭho appamatto ātāpī pahitatto viharanto nacirasseva—yassatthāya kulaputtā sammadeva agārasmā anāgāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja vihāsi. </span><span class="translation sujato">Then Soṇa, living alone, withdrawn, diligent, keen, and resolute, soon realized the supreme culmination of the spiritual path in this very life. He lived having achieved with his own insight the goal for which gentlemen rightly go forth from the lay life to homelessness. </span></div><p><div class=verse-container id=an6.55:8.3><span>“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti abbhaññāsi. </span><span class="translation sujato">He understood: “Rebirth is ended; the spiritual journey has been completed; what had to be done has been done; there is nothing further for this place.” </span></div><p><div class=verse-container id=an6.55:8.4><span>Aññataro ca panāyasmā soṇo arahataṁ ahosi. </span><span class="translation sujato">And Venerable Soṇa became one of the perfected. </span></div><p><div class=verse-container id=an6.55:9.1><span>Atha kho āyasmato soṇassa arahattappattassa etadahosi: </span><span class="translation sujato">Then, when Soṇa had attained perfection, he thought, </span></div><p><div class=verse-container id=an6.55:9.2><span>“yannūnāhaṁ yena bhagavā tenupasaṅkameyyaṁ; upasaṅkamitvā bhagavato santike aññaṁ byākareyyan”ti. </span><span class="translation sujato">“Why don’t I go to the Buddha and declare my enlightenment in his presence?” </span></div><p><div class=verse-container id=an6.55:9.3><span>Atha kho āyasmā soṇo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā soṇo bhagavantaṁ etadavoca: </span><span class="translation sujato">Then Soṇa went up to the Buddha, bowed, sat down to one side, and said to him: </span></div><p><div class=verse-container id=an6.55:10.1><span>“Yo so, bhante, bhikkhu arahaṁ khīṇāsavo vusitavā katakaraṇīyo ohitabhāro anuppattasadattho parikkhīṇabhavasaṁyojano sammadaññāvimutto, so cha ṭhānāni adhimutto hoti—</span><span class="translation sujato">“Sir, a mendicant who is perfected—with defilements ended, who has completed the spiritual journey, done what had to be done, laid down the burden, achieved their own true goal, utterly ended the fetter of continued existence, and is rightly freed through enlightenment—is dedicated to six things. </span></div><p><div class=verse-container id=an6.55:10.2><span>nekkhammādhimutto hoti, pavivekādhimutto hoti, abyāpajjādhimutto hoti, taṇhākkhayādhimutto hoti, upādānakkhayādhimutto hoti, asammohādhimutto hoti. </span><span class="translation sujato">They are dedicated to renunciation, seclusion, kindness, the ending of craving, the ending of grasping, and mental clarity. </span></div><p><div class=verse-container id=an6.55:11.1><span>Siyā kho pana, bhante, idhekaccassa āyasmato evamassa: </span><span class="translation sujato">It may be, sir, that one of the venerables here thinks: </span></div><p><div class=verse-container id=an6.55:11.2><span>‘kevalaṁsaddhāmattakaṁ nūna ayamāyasmā nissāya nekkhammādhimutto’ti. </span><span class="translation sujato">‘Maybe this venerable is dedicated to renunciation solely out of mere faith.’ </span></div><p><div class=verse-container id=an6.55:11.3><span>Na kho panetaṁ, bhante, evaṁ daṭṭhabbaṁ. </span><span class="translation sujato">But it should not be seen like this. </span></div><p><div class=verse-container id=an6.55:11.4><span>Khīṇāsavo, bhante, bhikkhu vusitavā katakaraṇīyo karaṇīyaṁ attano asamanupassanto katassa vā paṭicayaṁ khayā rāgassa vītarāgattā nekkhammādhimutto hoti, khayā dosassa vītadosattā nekkhammādhimutto hoti, khayā mohassa vītamohattā nekkhammādhimutto hoti. </span><span class="translation sujato">A mendicant with defilements ended does not see in themselves anything more to do, or anything that needs improvement. They’re dedicated to renunciation because they’re free of greed, hate, and delusion with the end of greed, hate, and delusion. </span></div><p><div class=verse-container id=an6.55:12.1><span>Siyā kho pana, bhante, idhekaccassa āyasmato evamassa: </span><span class="translation sujato">It may be, sir, that one of the venerables here thinks: </span></div><p><div class=verse-container id=an6.55:12.2><span>‘lābhasakkārasilokaṁ nūna ayamāyasmā nikāmayamāno pavivekādhimutto’ti. </span><span class="translation sujato">‘Maybe this venerable is dedicated to seclusion because they enjoy possessions, honor, and popularity.’ </span></div><p><div class=verse-container id=an6.55:12.3><span>Na kho panetaṁ, bhante, evaṁ daṭṭhabbaṁ. </span><span class="translation sujato">But it should not be seen like this. … </span></div><p><div class=verse-container id=an6.55:12.4><span>Khīṇāsavo, bhante, bhikkhu vusitavā katakaraṇīyo karaṇīyaṁ attano asamanupassanto katassa vā paṭicayaṁ khayā rāgassa vītarāgattā pavivekādhimutto hoti, khayā dosassa vītadosattā pavivekādhimutto hoti, khayā mohassa vītamohattā pavivekādhimutto hoti. </span></div><p><div class=verse-container id=an6.55:13.1><span>Siyā kho pana, bhante, idhekaccassa āyasmato evamassa: </span><span class="translation sujato">It may be, sir, that one of the venerables here thinks: </span></div><p><div class=verse-container id=an6.55:13.2><span>‘sīlabbataparāmāsaṁ nūna ayamāyasmā sārato paccāgacchanto abyāpajjādhimutto’ti. </span><span class="translation sujato">‘Maybe this venerable is dedicated to kindness because they believe that adhering to precepts and observances is essential.’ </span></div><p><div class=verse-container id=an6.55:13.3><span>Na kho panetaṁ, bhante, evaṁ daṭṭhabbaṁ. </span><span class="translation sujato">But it should not be seen like this. … </span></div><p><div class=verse-container id=an6.55:13.4><span>Khīṇāsavo, bhante, bhikkhu vusitavā katakaraṇīyo karaṇīyaṁ attano asamanupassanto katassa vā paṭicayaṁ khayā rāgassa vītarāgattā abyāpajjādhimutto hoti, khayā dosassa vītadosattā abyāpajjādhimutto hoti, khayā mohassa vītamohattā abyāpajjādhimutto hoti. </span></div><p><div class=verse-container id=an6.55:14.1><span>Khayā rāgassa vītarāgattā taṇhākkhayādhimutto hoti, khayā dosassa vītadosattā taṇhākkhayādhimutto hoti, khayā mohassa vītamohattā taṇhākkhayādhimutto hoti. </span><span class="translation sujato">They’re dedicated to the ending of craving because they’re free of greed, hate, and delusion with the end of greed, hate, and delusion. </span></div><p><div class=verse-container id=an6.55:15.1><span>Khayā rāgassa vītarāgattā upādānakkhayādhimutto hoti, khayā dosassa vītadosattā upādānakkhayādhimutto hoti, khayā mohassa vītamohattā upādānakkhayādhimutto hoti. </span><span class="translation sujato">They’re dedicated to the ending of grasping because they’re free of greed, hate, and delusion with the end of greed, hate, and delusion. </span></div><p><div class=verse-container id=an6.55:16.1><span>Khayā rāgassa vītarāgattā asammohādhimutto hoti, khayā dosassa vītadosattā asammohādhimutto hoti, khayā mohassa vītamohattā asammohādhimutto hoti. </span><span class="translation sujato">They’re dedicated to clarity of mind because they’re free of greed, hate, and delusion with the end of greed, hate, and delusion. </span></div><p><div class=verse-container id=an6.55:17.1><span>Evaṁ sammā vimuttacittassa, bhante, bhikkhuno bhusā cepi cakkhuviññeyyā rūpā cakkhussa āpāthaṁ āgacchanti, nevassa cittaṁ pariyādiyanti. </span><span class="translation sujato">When a mendicant’s mind is rightly freed like this, even if compelling sights come into the range of vision they don’t overcome their mind. </span></div><p><div class=verse-container id=an6.55:17.2><span>Amissīkatamevassa cittaṁ hoti ṭhitaṁ āneñjappattaṁ vayañcassānupassati. </span><span class="translation sujato">The mind remains untainted. It is steady, imperturbable, observing disappearance. </span></div><p><div class=verse-container id=an6.55:17.3><span>Bhusā cepi sotaviññeyyā saddā … </span><span class="translation sujato">Even if compelling sounds … </span></div><p><div class=verse-container id=an6.55:17.4><span>ghānaviññeyyā gandhā … </span><span class="translation sujato">smells … </span></div><p><div class=verse-container id=an6.55:17.5><span>jivhāviññeyyā rasā … </span><span class="translation sujato">tastes … </span></div><p><div class=verse-container id=an6.55:17.6><span>kāyaviññeyyā phoṭṭhabbā … </span><span class="translation sujato">touches … </span></div><p><div class=verse-container id=an6.55:17.7><span>manoviññeyyā dhammā manassa āpāthaṁ āgacchanti, nevassa cittaṁ pariyādiyanti. </span><span class="translation sujato">and ideas come into the range of the mind they don’t overcome the mind. </span></div><p><div class=verse-container id=an6.55:17.8><span>Amissīkatamevassa cittaṁ hoti ṭhitaṁ āneñjappattaṁ vayañcassānupassati. </span><span class="translation sujato">The mind remains untainted. It is steady, imperturbable, observing disappearance. </span></div><p><div class=verse-container id=an6.55:17.9><span>Seyyathāpi, bhante, selo pabbato acchiddo asusiro ekagghano. </span><span class="translation sujato">Suppose there was a mountain that was one solid mass of rock, without cracks or holes. </span></div><p><div class=verse-container id=an6.55:17.10><span>Atha puratthimāya cepi disāya āgaccheyya bhusā vātavuṭṭhi neva naṁ saṅkampeyya na sampakampeyya na sampavedheyya, atha pacchimāya cepi disāya āgaccheyya bhusā vātavuṭṭhi … </span><span class="translation sujato">Even if violent storms were to blow up out of the east, the west, the north, and the south, </span></div><p><div class=verse-container id=an6.55:17.11><span>atha uttarāya cepi disāya āgaccheyya bhusā vātavuṭṭhi … </span></div><p><div class=verse-container id=an6.55:17.12><span>atha dakkhiṇāya cepi disāya āgaccheyya bhusā vātavuṭṭhi neva naṁ saṅkampeyya na sampakampeyya na sampavedheyya; </span><span class="translation sujato">they couldn’t make it shake or rock or tremble. </span></div><p><div class=verse-container id=an6.55:17.13><span>evamevaṁ kho, bhante, evaṁ sammāvimuttacittassa bhikkhuno bhusā cepi cakkhuviññeyyā rūpā cakkhussa āpāthaṁ āgacchanti, nevassa cittaṁ pariyādiyanti. </span><span class="translation sujato">In the same way, when a mendicant’s mind is rightly freed like this, even if compelling sights come into the range of vision they don’t overcome their mind. … </span></div><p><div class=verse-container id=an6.55:17.14><span>Amissīkatamevassa cittaṁ hoti, ṭhitaṁ āneñjappattaṁ vayañcassānupassati. </span></div><p><div class=verse-container id=an6.55:17.15><span>Bhusā cepi sotaviññeyyā saddā … </span></div><p><div class=verse-container id=an6.55:17.16><span>ghānaviññeyyā gandhā … </span></div><p><div class=verse-container id=an6.55:17.17><span>jivhāviññeyyā rasā … </span></div><p><div class=verse-container id=an6.55:17.18><span>kāyaviññeyyā phoṭṭhabbā … </span></div><p><div class=verse-container id=an6.55:17.19><span>manoviññeyyā dhammā manassa āpāthaṁ āgacchanti, nevassa cittaṁ pariyādiyanti. </span></div><p><div class=verse-container id=an6.55:17.20><span>Amissīkatamevassa cittaṁ hoti ṭhitaṁ āneñjappattaṁ vayañcassānupassatīti. </span><span class="translation sujato">The mind remains untainted. It is steady, imperturbable, observing disappearance. </span></div><p><div class=verse-container id=an6.55:18.1><span>Nekkhammaṁ adhimuttassa, </span><span class="translation sujato">When you’re dedicated to renunciation </span></div><p><div class=verse-container id=an6.55:18.2><span>pavivekañca cetaso; </span><span class="translation sujato">and seclusion of the heart; </span></div><p><div class=verse-container id=an6.55:18.3><span>Abyāpajjādhimuttassa, </span><span class="translation sujato">when you’re dedicated to kindness </span></div><p><div class=verse-container id=an6.55:18.4><span>upādānakkhayassa ca. </span><span class="translation sujato">and the end of grasping; </span></div><p><div class=verse-container id=an6.55:19.1><span>Taṇhākkhayādhimuttassa, </span><span class="translation sujato">when you’re dedicated to the ending of craving </span></div><p><div class=verse-container id=an6.55:19.2><span>asammohañca cetaso; </span><span class="translation sujato">and clarity of heart; </span></div><p><div class=verse-container id=an6.55:19.3><span>Disvā āyatanuppādaṁ, </span><span class="translation sujato">and you’ve seen the arising of the senses, </span></div><p><div class=verse-container id=an6.55:19.4><span>sammā cittaṁ vimuccati. </span><span class="translation sujato">your mind is rightly freed. </span></div><p><div class=verse-container id=an6.55:20.1><span>Tassa sammā vimuttassa, </span><span class="translation sujato">For that one, rightly freed, </span></div><p><div class=verse-container id=an6.55:20.2><span>santacittassa bhikkhuno; </span><span class="translation sujato">a mendicant with peaceful mind, </span></div><p><div class=verse-container id=an6.55:20.3><span>Katassa paṭicayo natthi, </span><span class="translation sujato">there’s nothing to be improved, </span></div><p><div class=verse-container id=an6.55:20.4><span>karaṇīyaṁ na vijjati. </span><span class="translation sujato">and nothing more to do. </span></div><p><div class=verse-container id=an6.55:21.1><span>Selo yathā ekagghano, </span><span class="translation sujato">As the wind cannot stir </span></div><p><div class=verse-container id=an6.55:21.2><span>vātena na samīrati; </span><span class="translation sujato">a solid mass of rock, </span></div><p><div class=verse-container id=an6.55:21.3><span>Evaṁ rūpā rasā saddā, </span><span class="translation sujato">so too sights, tastes, sounds, </span></div><p><div class=verse-container id=an6.55:21.4><span>gandhā phassā ca kevalā. </span><span class="translation sujato">smells, and touches—the lot—</span></div><p><div class=verse-container id=an6.55:22.1><span>Iṭṭhā dhammā aniṭṭhā ca, </span><span class="translation sujato">and ideas, whether liked or disliked, </span></div><p><div class=verse-container id=an6.55:22.2><span>nappavedhenti tādino; </span><span class="translation sujato">don’t disturb the unaffected one. </span></div><p><div class=verse-container id=an6.55:22.3><span>Ṭhitaṁ cittaṁ vippamuttaṁ, </span><span class="translation sujato">Their mind is steady and free </span></div><p><div class=verse-container id=an6.55:22.4><span>vayañcassānupassatī”ti. </span><span class="translation sujato">as they observe disappearance.” </span></div><p><div class=verse-container id=an6.55:22.5><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0006/an0006P0054.html>Previous</a><a href=/canon/en/pli/ms/sutta/an/an0006/an0006P0056.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>