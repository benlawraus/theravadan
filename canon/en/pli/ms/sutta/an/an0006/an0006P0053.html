<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0053.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0006/an0006P0052.html>Previous</a><a href=/canon/en/pli/ms/sutta/an/an0006/an0006P0054.html>Next</a></div><p id=an6.53:0.1><span class=root>Aṅguttara Nikāya 6.53 </span><br> <span class=sujato>Numbered Discourses 6.53 </span><br><p id=an6.53:0.2><span class=root>5. Dhammikavagga </span><br> <span class=sujato>5. About Dhammika </span><br><p id=an6.53:0.3><span class="root big-bold">Appamādasutta </span><br> <span class=sujato>Diligence </span><br><p id=an6.53:1.1><span class=root>Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then a certain brahmin went up to the Buddha, and exchanged greetings with him. </span><br><p id=an6.53:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho so brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha: </span><br><p id=an6.53:2.1><span class=root>“Atthi nu kho, bho gotama, eko dhammo bhāvito bahulīkato yo ubho atthe samadhiggayha tiṭṭhati—diṭṭhadhammikañceva atthaṁ, yo ca attho samparāyiko”ti? </span><br> <span class=sujato>“Worthy Gotama, is there one thing that, when developed and cultivated, secures benefits for both this life and lives to come?” </span><br><p id=an6.53:2.2><span class=root>“Atthi kho, brāhmaṇa, eko dhammo bhāvito bahulīkato yo ubho atthe samadhiggayha tiṭṭhati—diṭṭhadhammikañceva atthaṁ, yo ca attho samparāyiko”ti. </span><br> <span class=sujato>“There is, brahmin.” </span><br><p id=an6.53:3.1><span class=root>“Katamo pana, bho gotama, eko dhammo bhāvito bahulīkato yo ubho atthe samadhiggayha tiṭṭhati—diṭṭhadhammikañceva atthaṁ, yo ca attho samparāyiko”ti? </span><br> <span class=sujato>“So what is it?” </span><br><p id=an6.53:3.2><span class=root>“Appamādo kho, brāhmaṇa, eko dhammo bhāvito bahulīkato ubho atthe samadhiggayha tiṭṭhati—diṭṭhadhammikañceva atthaṁ, yo ca attho samparāyiko. </span><br> <span class=sujato>“Diligence, brahmin, is one thing that, when developed and cultivated, secures benefits for both this life and lives to come. </span><br><p id=an6.53:4.1><span class=root>Seyyathāpi, brāhmaṇa, yāni kānici jaṅgalānaṁ pāṇānaṁ padajātāni, sabbāni tāni hatthipade samodhānaṁ gacchanti; hatthipadaṁ tesaṁ aggamakkhāyati, yadidaṁ mahantattena. </span><br> <span class=sujato>The footprints of all creatures that walk can fit inside an elephant’s footprint. So an elephant’s footprint is said to be the biggest of them all. </span><br><p id=an6.53:4.2><span class=root>Evamevaṁ kho, brāhmaṇa, appamādo eko dhammo bhāvito bahulīkato ubho atthe samadhiggayha tiṭṭhati—diṭṭhadhammikañceva atthaṁ, yo ca attho samparāyiko. </span><br> <span class=sujato>In the same way, diligence is one thing that, when developed and cultivated, secures benefits for both this life and lives to come. </span><br><p id=an6.53:5.1><span class=root>Seyyathāpi, brāhmaṇa, kūṭāgārassa yā kāci gopānasiyo sabbā tā kūṭaṅgamā kūṭaninnā kūṭasamosaraṇā, kūṭaṁ tāsaṁ aggamakkhāyati; </span><br> <span class=sujato>The rafters of a bungalow all lean to the peak, slope to the peak, and meet at the peak, so the peak is said to be the topmost of them all. </span><br><p id=an6.53:5.2><span class=root>evamevaṁ kho, brāhmaṇa …pe…. </span><br> <span class=sujato>In the same way, diligence is one thing … </span><br><p id=an6.53:6.1><span class=root>Seyyathāpi, brāhmaṇa, pabbajalāyako pabbajaṁ lāyitvā agge gahetvā odhunāti nidhunāti nicchādeti; </span><br> <span class=sujato>A reed-cutter, having cut the reeds, grabs them at the top and shakes them down, shakes them about, and shakes them off. </span><br><p id=an6.53:6.2><span class=root>evamevaṁ kho, brāhmaṇa …pe…. </span><br> <span class=sujato>In the same way, diligence is one thing … </span><br><p id=an6.53:7.1><span class=root>Seyyathāpi, brāhmaṇa, ambapiṇḍiyā vaṇṭacchinnāya yāni kānici ambāni vaṇṭūpanibandhanāni sabbāni tāni tadanvayāni bhavanti; </span><br> <span class=sujato>When the stalk of a bunch of mangoes is cut, all the mangoes attached to the stalk will follow along. </span><br><p id=an6.53:7.2><span class=root>evamevaṁ kho, brāhmaṇa …pe…. </span><br> <span class=sujato>In the same way, diligence is one thing … </span><br><p id=an6.53:8.1><span class=root>Seyyathāpi, brāhmaṇa, ye keci khuddarājāno sabbete rañño cakkavattissa anuyantā bhavanti, rājā tesaṁ cakkavattī aggamakkhāyati; </span><br> <span class=sujato>All lesser rulers are vassals of a wheel-turning monarch, so the wheel-turning monarch is said to be the foremost of them all. </span><br><p id=an6.53:8.2><span class=root>evamevaṁ kho, brāhmaṇa …pe…. </span><br> <span class=sujato>In the same way, diligence is one thing … </span><br><p id=an6.53:9.1><span class=root>Seyyathāpi, brāhmaṇa, yā kāci tārakarūpānaṁ pabhā sabbā tā candassa pabhāya kalaṁ nāgghanti soḷasiṁ, candappabhā tāsaṁ aggamakkhāyati; </span><br> <span class=sujato>The radiance of all the stars is not worth a sixteenth part of the moon’s radiance, so the moon’s radiance is said to be the best of them all. </span><br><p id=an6.53:9.2><span class=root>evamevaṁ kho, brāhmaṇa, appamādo eko dhammo bhāvito bahulīkato ubho atthe samadhiggayha tiṭṭhati—diṭṭhadhammikañceva atthaṁ yo ca attho samparāyiko. </span><br> <span class=sujato>In the same way, diligence is one thing that, when developed and cultivated, secures benefits for both this life and lives to come. </span><br><p id=an6.53:10.1><span class=root>Ayaṁ kho, brāhmaṇa, eko dhammo bhāvito bahulīkato ubho atthe samadhiggayha tiṭṭhati—diṭṭhadhammikañceva atthaṁ, yo ca attho samparāyiko”ti. </span><br> <span class=sujato>This is the one thing that, when developed and cultivated, secures benefits for both this life and lives to come.” </span><br><p id=an6.53:11.1><span class=root>“Abhikkantaṁ, bho gotama, abhikkantaṁ, bho gotama …pe… </span><br> <span class=sujato>“Excellent, worthy Gotama! Excellent! … </span><br><p id=an6.53:11.2><span class=root>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=an6.53:11.3><span class=root>Ekādasamaṁ. </span><br></main><footer class="container footer"><small><a href=/about>Contact info</a></small></footer>