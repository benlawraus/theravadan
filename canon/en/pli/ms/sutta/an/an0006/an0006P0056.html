<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0056.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0006/an0006P0055.html>Previous</a><a href=/canon/en/pli/ms/sutta/an/an0006/an0006P0057.html>Next</a></div><p id=an6.56:0.1><span class=root>Aṅguttara Nikāya 6.56 </span><br> <span class=sujato>Numbered Discourses 6.56 </span><br><p id=an6.56:0.2><span class=root>6. Mahāvagga </span><br> <span class=sujato>6. The Great Chapter </span><br><p id=an6.56:0.3><span class="root big-bold">Phaggunasutta </span><br> <span class=sujato>With Phagguna </span><br><p id=an6.56:1.1><span class=root>Tena kho pana samayena āyasmā phagguno ābādhiko hoti dukkhito bāḷhagilāno. </span><br> <span class=sujato>Now at that time Venerable Phagguna was sick, suffering, gravely ill. </span><br><p id=an6.56:1.2><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>Then Venerable Ānanda went up to the Buddha, bowed, sat down to one side, and said to him: </span><br><p id=an6.56:1.3><span class=root>“āyasmā, bhante, phagguno ābādhiko dukkhito bāḷhagilāno. </span><br> <span class=sujato>“Sir, Venerable Phagguna is sick. </span><br><p id=an6.56:1.4><span class=root>Sādhu, bhante, bhagavā yenāyasmā phagguno tenupasaṅkamatu anukampaṁ upādāyā”ti. </span><br> <span class=sujato>Sir, please go to Venerable Phagguna out of sympathy.” </span><br><p id=an6.56:1.5><span class=root>Adhivāsesi bhagavā tuṇhībhāvena. </span><br> <span class=sujato>The Buddha consented with silence. </span><br><p id=an6.56:1.6><span class=root>Atha kho bhagavā sāyanhasamayaṁ paṭisallānā vuṭṭhito yenāyasmā phagguno tenupasaṅkami. </span><br> <span class=sujato>Then in the late afternoon, the Buddha came out of retreat and went to Venerable Phagguna. </span><br><p id=an6.56:1.7><span class=root>Addasā kho āyasmā phagguno bhagavantaṁ dūratova āgacchantaṁ. </span><br> <span class=sujato>Venerable Phagguna saw the Buddha coming off in the distance </span><br><p id=an6.56:1.8><span class=root>Disvāna mañcake samadhosi. </span><br> <span class=sujato>and tried to rise on his cot. </span><br><p id=an6.56:1.9><span class=root>Atha kho bhagavā āyasmantaṁ phaggunaṁ etadavoca: </span><br> <span class=sujato>The Buddha said to him, </span><br><p id=an6.56:1.10><span class=root>“alaṁ, phagguna, mā tvaṁ mañcake samadhosi. </span><br> <span class=sujato>“It’s all right, Phagguna, don’t get up. </span><br><p id=an6.56:1.11><span class=root>Santimāni āsanāni parehi paññattāni, tatthāhaṁ nisīdissāmī”ti. </span><br> <span class=sujato>There are some seats spread out by others, I will sit there.” </span><br><p id=an6.56:1.12><span class=root>Nisīdi bhagavā paññatte āsane. </span><br> <span class=sujato>He sat on the seat spread out </span><br><p id=an6.56:1.13><span class=root>Nisajja kho bhagavā āyasmantaṁ phaggunaṁ etadavoca: </span><br> <span class=sujato>and said to Venerable Phagguna: </span><br><p id=an6.56:2.1><span class=root>“Kacci te, phagguna, khamanīyaṁ kacci yāpanīyaṁ? Kacci te dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><br> <span class=sujato>“I hope you’re keeping well, Phagguna; I hope you’re all right. And I hope the pain is fading, not growing, that its fading is evident, not its growing.” </span><br><p id=an6.56:2.2><span class=root>“Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sujato>“Sir, I’m not keeping well, I’m not getting by. The pain is terrible and growing, not fading; its growing is evident, not its fading. </span><br><p id=an6.56:3.1><span class=root>Seyyathāpi, bhante, balavā puriso tiṇhena sikharena muddhani abhimattheyya; evamevaṁ kho me, bhante, adhimattā vātā muddhani ūhananti. </span><br> <span class=sujato>The winds piercing my head are so severe, it feels like a strong man drilling into my head with a sharp point. </span><br><p id=an6.56:3.2><span class=root>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sujato>I’m not keeping well. </span><br><p id=an6.56:4.1><span class=root>Seyyathāpi, bhante, balavā puriso daḷhena varattakkhaṇḍena sīsaveṭhanaṁ dadeyya; evamevaṁ kho me, bhante, adhimattā sīse sīsavedanā. </span><br> <span class=sujato>The pain in my head is so severe, it feels like a strong man tightening a tough leather strap around my head. </span><br><p id=an6.56:4.2><span class=root>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sujato>I’m not keeping well. </span><br><p id=an6.56:5.1><span class=root>Seyyathāpi, bhante, dakkho goghātako vā goghātakantevāsī vā tiṇhena govikantanena kucchiṁ parikanteyya; evamevaṁ kho me, bhante, adhimattā vātā kucchiṁ parikantanti. </span><br> <span class=sujato>The winds slicing my belly are so severe, like a deft butcher or their apprentice were slicing open a cows’s belly with a sharp meat cleaver. </span><br><p id=an6.56:5.2><span class=root>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><br> <span class=sujato>I’m not keeping well. </span><br><p id=an6.56:6.1><span class=root>Seyyathāpi, bhante, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evamevaṁ kho me, bhante, adhimatto kāyasmiṁ ḍāho. </span><br> <span class=sujato>The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals. </span><br><p id=an6.56:6.2><span class=root>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><br> <span class=sujato>I’m not keeping well, I’m not getting by. The pain is terrible and growing, not fading; its growing is evident, not its fading.” </span><br><p id=an6.56:6.3><span class=root>Atha kho bhagavā āyasmantaṁ phaggunaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi. </span><br> <span class=sujato>Then the Buddha educated, encouraged, fired up, and inspired Venerable Phagguna with a Dhamma talk, after which he got up from his seat and left. </span><br><p id=an6.56:7.1><span class=root>Atha kho āyasmā phagguno acirapakkantassa bhagavato kālamakāsi. </span><br> <span class=sujato>Not long after the Buddha left, Venerable Phagguna passed away. </span><br><p id=an6.56:7.2><span class=root>Tamhi cassa samaye maraṇakāle indriyāni vippasīdiṁsu. </span><br> <span class=sujato>At the time of his death, his faculties were bright and clear. </span><br><p id=an6.56:7.3><span class=root>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><br> <span class=sujato>Then Venerable Ānanda went up to the Buddha, bowed, sat down to one side, and said to him, </span><br><p id=an6.56:7.4><span class=root>“āyasmā, bhante, phagguno acirapakkantassa bhagavato kālamakāsi. </span><br> <span class=sujato>“Sir, soon after the Buddha left, Venerable Phagguna died. </span><br><p id=an6.56:7.5><span class=root>Tamhi cassa samaye maraṇakāle indriyāni vippasīdiṁsū”ti. </span><br> <span class=sujato>At the time of his death, his faculties were bright and clear.” </span><br><p id=an6.56:8.1><span class=root>“Kiṁ hānanda, phaggunassa bhikkhuno indriyāni na vippasīdissanti. </span><br> <span class=sujato>“And why shouldn’t his faculties be bright and clear? </span><br><p id=an6.56:8.2><span class=root>Phaggunassa, ānanda, bhikkhuno pañcahi orambhāgiyehi saṁyojanehi cittaṁ avimuttaṁ ahosi. </span><br> <span class=sujato>The mendicant Phagguna’s mind was not freed from the five lower fetters. </span><br><p id=an6.56:8.3><span class=root>Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuttaṁ. </span><br> <span class=sujato>But when he heard that teaching his mind was freed from them. </span><br><p id=an6.56:9.1><span class=root>Chayime, ānanda, ānisaṁsā kālena dhammassavane kālena atthupaparikkhāya. </span><br> <span class=sujato>Ānanda, there are these six benefits to hearing the teaching at the right time and examining the meaning at the right time. </span><br><p id=an6.56:9.2><span class=root>Katame cha? </span><br> <span class=sujato>What six? </span><br><p id=an6.56:9.3><span class=root>Idhānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti. </span><br> <span class=sujato>Firstly, take the case of a mendicant whose mind is not freed from the five lower fetters. </span><br><p id=an6.56:9.4><span class=root>So tamhi samaye maraṇakāle labhati tathāgataṁ dassanāya. </span><br> <span class=sujato>At the time of death they get to see the Realized One. </span><br><p id=an6.56:9.5><span class=root>Tassa tathāgato dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><br> <span class=sujato>The Realized One proclaims a teaching to them that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span><br><p id=an6.56:9.6><span class=root>Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuccati. </span><br> <span class=sujato>When they hear that teaching their mind is freed from the five lower fetters. </span><br><p id=an6.56:9.7><span class=root>Ayaṁ, ānanda, paṭhamo ānisaṁso kālena dhammassavane. </span><br> <span class=sujato>This is the first benefit of listening to the teaching. </span><br><p id=an6.56:10.1><span class=root>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti. </span><br> <span class=sujato>Next, take the case of another mendicant whose mind is not freed from the five lower fetters. </span><br><p id=an6.56:10.2><span class=root>So tamhi samaye maraṇakāle na heva kho labhati tathāgataṁ dassanāya, api ca kho tathāgatasāvakaṁ labhati dassanāya. </span><br> <span class=sujato>At the time of death they don’t get to see the Realized One, but they get to see a Realized One’s disciple. </span><br><p id=an6.56:10.3><span class=root>Tassa tathāgatasāvako dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><br> <span class=sujato>The Realized One’s disciple teaches them Dhamma … </span><br><p id=an6.56:10.4><span class=root>Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuccati. </span><br> <span class=sujato>When they hear that teaching their mind is freed from the five lower fetters. </span><br><p id=an6.56:10.5><span class=root>Ayaṁ, ānanda, dutiyo ānisaṁso kālena dhammassavane. </span><br> <span class=sujato>This is the second benefit of listening to the teaching. </span><br><p id=an6.56:11.1><span class=root>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti. </span><br> <span class=sujato>Next, take the case of another mendicant whose mind is not freed from the five lower fetters. </span><br><p id=an6.56:11.2><span class=root>So tamhi samaye maraṇakāle na heva kho labhati tathāgataṁ dassanāya, napi tathāgatasāvakaṁ labhati dassanāya; </span><br> <span class=sujato>At the time of death they don’t get to see the Realized One, or to see a Realized One’s disciple. </span><br><p id=an6.56:11.3><span class=root>api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati. </span><br> <span class=sujato>But they think about and consider the teaching in their heart, examining it with the mind as they learned and memorized it. </span><br><p id=an6.56:11.4><span class=root>Tassa yathāsutaṁ yathāpariyattaṁ dhammaṁ cetasā anuvitakkayato anuvicārayato manasānupekkhato pañcahi orambhāgiyehi saṁyojanehi cittaṁ vimuccati. </span><br> <span class=sujato>As they do so their mind is freed from the five lower fetters. </span><br><p id=an6.56:11.5><span class=root>Ayaṁ, ānanda, tatiyo ānisaṁso kālena atthupaparikkhāya. </span><br> <span class=sujato>This is the third benefit of listening to the teaching. </span><br><p id=an6.56:12.1><span class=root>Idhānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti. </span><br> <span class=sujato>Next, take the case of a mendicant whose mind is freed from the five lower fetters, but not with the supreme ending of attachments. </span><br><p id=an6.56:12.2><span class=root>So tamhi samaye maraṇakāle labhati tathāgataṁ dassanāya. </span><br> <span class=sujato>At the time of death they get to see the Realized One. </span><br><p id=an6.56:12.3><span class=root>Tassa tathāgato dhammaṁ deseti ādikalyāṇaṁ majjhekalyāṇaṁ …pe… brahmacariyaṁ pakāseti. </span><br> <span class=sujato>The Realized One teaches them Dhamma … </span><br><p id=an6.56:12.4><span class=root>Tassa taṁ dhammadesanaṁ sutvā anuttare upadhisaṅkhaye cittaṁ vimuccati. </span><br> <span class=sujato>When they hear that teaching their mind is freed with the supreme ending of attachments. </span><br><p id=an6.56:12.5><span class=root>Ayaṁ, ānanda, catuttho ānisaṁso kālena dhammassavane. </span><br> <span class=sujato>This is the fourth benefit of listening to the teaching. </span><br><p id=an6.56:13.1><span class=root>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti. </span><br> <span class=sujato>Next, take the case of another mendicant whose mind is freed from the five lower fetters, but not with the supreme ending of attachments. </span><br><p id=an6.56:13.2><span class=root>So tamhi samaye maraṇakāle na heva kho labhati tathāgataṁ dassanāya, api ca kho tathāgatasāvakaṁ labhati dassanāya. </span><br> <span class=sujato>At the time of death they don’t get to see the Realized One, but they get to see a Realized One’s disciple. </span><br><p id=an6.56:13.3><span class=root>Tassa tathāgatasāvako dhammaṁ deseti ādikalyāṇaṁ …pe… parisuddhaṁ brahmacariyaṁ pakāseti. </span><br> <span class=sujato>The Realized One’s disciple teaches them Dhamma … </span><br><p id=an6.56:13.4><span class=root>Tassa taṁ dhammadesanaṁ sutvā anuttare upadhisaṅkhaye cittaṁ vimuccati. </span><br> <span class=sujato>When they hear that teaching their mind is freed with the supreme ending of attachments. </span><br><p id=an6.56:13.5><span class=root>Ayaṁ, ānanda, pañcamo ānisaṁso kālena dhammassavane. </span><br> <span class=sujato>This is the fifth benefit of listening to the teaching. </span><br><p id=an6.56:14.1><span class=root>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti. </span><br> <span class=sujato>Next, take the case of another mendicant whose mind is freed from the five lower fetters, but not with the supreme ending of attachments. </span><br><p id=an6.56:14.2><span class=root>So tamhi samaye maraṇakāle na heva kho labhati tathāgataṁ dassanāya, napi tathāgatasāvakaṁ labhati dassanāya; </span><br> <span class=sujato>At the time of death they don’t get to see the Realized One, or to see a Realized One’s disciple. </span><br><p id=an6.56:14.3><span class=root>api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati. </span><br> <span class=sujato>But they think about and consider the teaching in their heart, examining it with the mind as they learned and memorized it. </span><br><p id=an6.56:14.4><span class=root>Tassa yathāsutaṁ yathāpariyattaṁ dhammaṁ cetasā anuvitakkayato anuvicārayato manasānupekkhato anuttare upadhisaṅkhaye cittaṁ vimuccati. </span><br> <span class=sujato>As they do so their mind is freed with the supreme ending of attachments. </span><br><p id=an6.56:14.5><span class=root>Ayaṁ, ānanda, chaṭṭho ānisaṁso kālena atthupaparikkhāya. </span><br> <span class=sujato>This is the sixth benefit of listening to the teaching. </span><br><p id=an6.56:15.1><span class=root>Ime kho, ānanda, cha ānisaṁsā kālena dhammassavane kālena atthupaparikkhāyā”ti. </span><br> <span class=sujato>These are the six benefits to hearing the teaching at the right time and examining the meaning at the right time.” </span><br><p id=an6.56:15.2><span class=root>Dutiyaṁ. </span><br></main><footer class="container footer"><small><a href=/about/>Contact info</a></small></footer>