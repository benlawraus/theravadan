<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0056.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0006/an0006P0055.html>Previous</a><a href=/canon/en/pli/ms/sutta/an/an0006/an0006P0057.html>Next</a></div><p><div class=verse-container id=an6.56:0.1><span>Aṅguttara Nikāya 6.56 </span><span class="translation sujato">Numbered Discourses 6.56 </span></div><p><div class=verse-container id=an6.56:0.2><span>6. Mahāvagga </span><span class="translation sujato">6. The Great Chapter </span></div><p><div class=verse-container id=an6.56:0.3><span class=big-bold>Phaggunasutta </span><span class="translation sujato">With Phagguna </span></div><p><div class=verse-container id=an6.56:1.1><span>Tena kho pana samayena āyasmā phagguno ābādhiko hoti dukkhito bāḷhagilāno. </span><span class="translation sujato">Now at that time Venerable Phagguna was sick, suffering, gravely ill. </span></div><p><div class=verse-container id=an6.56:1.2><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Venerable Ānanda went up to the Buddha, bowed, sat down to one side, and said to him: </span></div><p><div class=verse-container id=an6.56:1.3><span>“āyasmā, bhante, phagguno ābādhiko dukkhito bāḷhagilāno. </span><span class="translation sujato">“Sir, Venerable Phagguna is sick. </span></div><p><div class=verse-container id=an6.56:1.4><span>Sādhu, bhante, bhagavā yenāyasmā phagguno tenupasaṅkamatu anukampaṁ upādāyā”ti. </span><span class="translation sujato">Sir, please go to Venerable Phagguna out of sympathy.” </span></div><p><div class=verse-container id=an6.56:1.5><span>Adhivāsesi bhagavā tuṇhībhāvena. </span><span class="translation sujato">The Buddha consented with silence. </span></div><p><div class=verse-container id=an6.56:1.6><span>Atha kho bhagavā sāyanhasamayaṁ paṭisallānā vuṭṭhito yenāyasmā phagguno tenupasaṅkami. </span><span class="translation sujato">Then in the late afternoon, the Buddha came out of retreat and went to Venerable Phagguna. </span></div><p><div class=verse-container id=an6.56:1.7><span>Addasā kho āyasmā phagguno bhagavantaṁ dūratova āgacchantaṁ. </span><span class="translation sujato">Venerable Phagguna saw the Buddha coming off in the distance </span></div><p><div class=verse-container id=an6.56:1.8><span>Disvāna mañcake samadhosi. </span><span class="translation sujato">and tried to rise on his cot. </span></div><p><div class=verse-container id=an6.56:1.9><span>Atha kho bhagavā āyasmantaṁ phaggunaṁ etadavoca: </span><span class="translation sujato">The Buddha said to him, </span></div><p><div class=verse-container id=an6.56:1.10><span>“alaṁ, phagguna, mā tvaṁ mañcake samadhosi. </span><span class="translation sujato">“It’s all right, Phagguna, don’t get up. </span></div><p><div class=verse-container id=an6.56:1.11><span>Santimāni āsanāni parehi paññattāni, tatthāhaṁ nisīdissāmī”ti. </span><span class="translation sujato">There are some seats spread out by others, I will sit there.” </span></div><p><div class=verse-container id=an6.56:1.12><span>Nisīdi bhagavā paññatte āsane. </span><span class="translation sujato">He sat on the seat spread out </span></div><p><div class=verse-container id=an6.56:1.13><span>Nisajja kho bhagavā āyasmantaṁ phaggunaṁ etadavoca: </span><span class="translation sujato">and said to Venerable Phagguna: </span></div><p><div class=verse-container id=an6.56:2.1><span>“Kacci te, phagguna, khamanīyaṁ kacci yāpanīyaṁ? Kacci te dukkhā vedanā paṭikkamanti, no abhikkamanti; paṭikkamosānaṁ paññāyati, no abhikkamo”ti? </span><span class="translation sujato">“I hope you’re keeping well, Phagguna; I hope you’re all right. And I hope the pain is fading, not growing, that its fading is evident, not its growing.” </span></div><p><div class=verse-container id=an6.56:2.2><span>“Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><span class="translation sujato">“Sir, I’m not keeping well, I’m not getting by. The pain is terrible and growing, not fading; its growing is evident, not its fading. </span></div><p><div class=verse-container id=an6.56:3.1><span>Seyyathāpi, bhante, balavā puriso tiṇhena sikharena muddhani abhimattheyya; evamevaṁ kho me, bhante, adhimattā vātā muddhani ūhananti. </span><span class="translation sujato">The winds piercing my head are so severe, it feels like a strong man drilling into my head with a sharp point. </span></div><p><div class=verse-container id=an6.56:3.2><span>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><span class="translation sujato">I’m not keeping well. </span></div><p><div class=verse-container id=an6.56:4.1><span>Seyyathāpi, bhante, balavā puriso daḷhena varattakkhaṇḍena sīsaveṭhanaṁ dadeyya; evamevaṁ kho me, bhante, adhimattā sīse sīsavedanā. </span><span class="translation sujato">The pain in my head is so severe, it feels like a strong man tightening a tough leather strap around my head. </span></div><p><div class=verse-container id=an6.56:4.2><span>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><span class="translation sujato">I’m not keeping well. </span></div><p><div class=verse-container id=an6.56:5.1><span>Seyyathāpi, bhante, dakkho goghātako vā goghātakantevāsī vā tiṇhena govikantanena kucchiṁ parikanteyya; evamevaṁ kho me, bhante, adhimattā vātā kucchiṁ parikantanti. </span><span class="translation sujato">The winds slicing my belly are so severe, like a deft butcher or their apprentice were slicing open a cows’s belly with a sharp meat cleaver. </span></div><p><div class=verse-container id=an6.56:5.2><span>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo. </span><span class="translation sujato">I’m not keeping well. </span></div><p><div class=verse-container id=an6.56:6.1><span>Seyyathāpi, bhante, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ; evamevaṁ kho me, bhante, adhimatto kāyasmiṁ ḍāho. </span><span class="translation sujato">The burning in my body is so severe, it feels like two strong men grabbing a weaker man by the arms to burn and scorch him on a pit of glowing coals. </span></div><p><div class=verse-container id=an6.56:6.2><span>Na me, bhante, khamanīyaṁ na yāpanīyaṁ. Bāḷhā me dukkhā vedanā abhikkamanti, no paṭikkamanti; abhikkamosānaṁ paññāyati, no paṭikkamo”ti. </span><span class="translation sujato">I’m not keeping well, I’m not getting by. The pain is terrible and growing, not fading; its growing is evident, not its fading.” </span></div><p><div class=verse-container id=an6.56:6.3><span>Atha kho bhagavā āyasmantaṁ phaggunaṁ dhammiyā kathāya sandassetvā samādapetvā samuttejetvā sampahaṁsetvā uṭṭhāyāsanā pakkāmi. </span><span class="translation sujato">Then the Buddha educated, encouraged, fired up, and inspired Venerable Phagguna with a Dhamma talk, after which he got up from his seat and left. </span></div><p><div class=verse-container id=an6.56:7.1><span>Atha kho āyasmā phagguno acirapakkantassa bhagavato kālamakāsi. </span><span class="translation sujato">Not long after the Buddha left, Venerable Phagguna passed away. </span></div><p><div class=verse-container id=an6.56:7.2><span>Tamhi cassa samaye maraṇakāle indriyāni vippasīdiṁsu. </span><span class="translation sujato">At the time of his death, his faculties were bright and clear. </span></div><p><div class=verse-container id=an6.56:7.3><span>Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then Venerable Ānanda went up to the Buddha, bowed, sat down to one side, and said to him, </span></div><p><div class=verse-container id=an6.56:7.4><span>“āyasmā, bhante, phagguno acirapakkantassa bhagavato kālamakāsi. </span><span class="translation sujato">“Sir, soon after the Buddha left, Venerable Phagguna died. </span></div><p><div class=verse-container id=an6.56:7.5><span>Tamhi cassa samaye maraṇakāle indriyāni vippasīdiṁsū”ti. </span><span class="translation sujato">At the time of his death, his faculties were bright and clear.” </span></div><p><div class=verse-container id=an6.56:8.1><span>“Kiṁ hānanda, phaggunassa bhikkhuno indriyāni na vippasīdissanti. </span><span class="translation sujato">“And why shouldn’t his faculties be bright and clear? </span></div><p><div class=verse-container id=an6.56:8.2><span>Phaggunassa, ānanda, bhikkhuno pañcahi orambhāgiyehi saṁyojanehi cittaṁ avimuttaṁ ahosi. </span><span class="translation sujato">The mendicant Phagguna’s mind was not freed from the five lower fetters. </span></div><p><div class=verse-container id=an6.56:8.3><span>Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuttaṁ. </span><span class="translation sujato">But when he heard that teaching his mind was freed from them. </span></div><p><div class=verse-container id=an6.56:9.1><span>Chayime, ānanda, ānisaṁsā kālena dhammassavane kālena atthupaparikkhāya. </span><span class="translation sujato">Ānanda, there are these six benefits to hearing the teaching at the right time and examining the meaning at the right time. </span></div><p><div class=verse-container id=an6.56:9.2><span>Katame cha? </span><span class="translation sujato">What six? </span></div><p><div class=verse-container id=an6.56:9.3><span>Idhānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti. </span><span class="translation sujato">Firstly, take the case of a mendicant whose mind is not freed from the five lower fetters. </span></div><p><div class=verse-container id=an6.56:9.4><span>So tamhi samaye maraṇakāle labhati tathāgataṁ dassanāya. </span><span class="translation sujato">At the time of death they get to see the Realized One. </span></div><p><div class=verse-container id=an6.56:9.5><span>Tassa tathāgato dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">The Realized One proclaims a teaching to them that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=an6.56:9.6><span>Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuccati. </span><span class="translation sujato">When they hear that teaching their mind is freed from the five lower fetters. </span></div><p><div class=verse-container id=an6.56:9.7><span>Ayaṁ, ānanda, paṭhamo ānisaṁso kālena dhammassavane. </span><span class="translation sujato">This is the first benefit of listening to the teaching. </span></div><p><div class=verse-container id=an6.56:10.1><span>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti. </span><span class="translation sujato">Next, take the case of another mendicant whose mind is not freed from the five lower fetters. </span></div><p><div class=verse-container id=an6.56:10.2><span>So tamhi samaye maraṇakāle na heva kho labhati tathāgataṁ dassanāya, api ca kho tathāgatasāvakaṁ labhati dassanāya. </span><span class="translation sujato">At the time of death they don’t get to see the Realized One, but they get to see a Realized One’s disciple. </span></div><p><div class=verse-container id=an6.56:10.3><span>Tassa tathāgatasāvako dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">The Realized One’s disciple teaches them Dhamma … </span></div><p><div class=verse-container id=an6.56:10.4><span>Tassa taṁ dhammadesanaṁ sutvā pañcahi orambhāgiyehi saṁyojanehi cittaṁ vimuccati. </span><span class="translation sujato">When they hear that teaching their mind is freed from the five lower fetters. </span></div><p><div class=verse-container id=an6.56:10.5><span>Ayaṁ, ānanda, dutiyo ānisaṁso kālena dhammassavane. </span><span class="translation sujato">This is the second benefit of listening to the teaching. </span></div><p><div class=verse-container id=an6.56:11.1><span>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ avimuttaṁ hoti. </span><span class="translation sujato">Next, take the case of another mendicant whose mind is not freed from the five lower fetters. </span></div><p><div class=verse-container id=an6.56:11.2><span>So tamhi samaye maraṇakāle na heva kho labhati tathāgataṁ dassanāya, napi tathāgatasāvakaṁ labhati dassanāya; </span><span class="translation sujato">At the time of death they don’t get to see the Realized One, or to see a Realized One’s disciple. </span></div><p><div class=verse-container id=an6.56:11.3><span>api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati. </span><span class="translation sujato">But they think about and consider the teaching in their heart, examining it with the mind as they learned and memorized it. </span></div><p><div class=verse-container id=an6.56:11.4><span>Tassa yathāsutaṁ yathāpariyattaṁ dhammaṁ cetasā anuvitakkayato anuvicārayato manasānupekkhato pañcahi orambhāgiyehi saṁyojanehi cittaṁ vimuccati. </span><span class="translation sujato">As they do so their mind is freed from the five lower fetters. </span></div><p><div class=verse-container id=an6.56:11.5><span>Ayaṁ, ānanda, tatiyo ānisaṁso kālena atthupaparikkhāya. </span><span class="translation sujato">This is the third benefit of listening to the teaching. </span></div><p><div class=verse-container id=an6.56:12.1><span>Idhānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti. </span><span class="translation sujato">Next, take the case of a mendicant whose mind is freed from the five lower fetters, but not with the supreme ending of attachments. </span></div><p><div class=verse-container id=an6.56:12.2><span>So tamhi samaye maraṇakāle labhati tathāgataṁ dassanāya. </span><span class="translation sujato">At the time of death they get to see the Realized One. </span></div><p><div class=verse-container id=an6.56:12.3><span>Tassa tathāgato dhammaṁ deseti ādikalyāṇaṁ majjhekalyāṇaṁ …pe… brahmacariyaṁ pakāseti. </span><span class="translation sujato">The Realized One teaches them Dhamma … </span></div><p><div class=verse-container id=an6.56:12.4><span>Tassa taṁ dhammadesanaṁ sutvā anuttare upadhisaṅkhaye cittaṁ vimuccati. </span><span class="translation sujato">When they hear that teaching their mind is freed with the supreme ending of attachments. </span></div><p><div class=verse-container id=an6.56:12.5><span>Ayaṁ, ānanda, catuttho ānisaṁso kālena dhammassavane. </span><span class="translation sujato">This is the fourth benefit of listening to the teaching. </span></div><p><div class=verse-container id=an6.56:13.1><span>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti. </span><span class="translation sujato">Next, take the case of another mendicant whose mind is freed from the five lower fetters, but not with the supreme ending of attachments. </span></div><p><div class=verse-container id=an6.56:13.2><span>So tamhi samaye maraṇakāle na heva kho labhati tathāgataṁ dassanāya, api ca kho tathāgatasāvakaṁ labhati dassanāya. </span><span class="translation sujato">At the time of death they don’t get to see the Realized One, but they get to see a Realized One’s disciple. </span></div><p><div class=verse-container id=an6.56:13.3><span>Tassa tathāgatasāvako dhammaṁ deseti ādikalyāṇaṁ …pe… parisuddhaṁ brahmacariyaṁ pakāseti. </span><span class="translation sujato">The Realized One’s disciple teaches them Dhamma … </span></div><p><div class=verse-container id=an6.56:13.4><span>Tassa taṁ dhammadesanaṁ sutvā anuttare upadhisaṅkhaye cittaṁ vimuccati. </span><span class="translation sujato">When they hear that teaching their mind is freed with the supreme ending of attachments. </span></div><p><div class=verse-container id=an6.56:13.5><span>Ayaṁ, ānanda, pañcamo ānisaṁso kālena dhammassavane. </span><span class="translation sujato">This is the fifth benefit of listening to the teaching. </span></div><p><div class=verse-container id=an6.56:14.1><span>Puna caparaṁ, ānanda, bhikkhuno pañcahi orambhāgiyehi saṁyojanehi cittaṁ vimuttaṁ hoti, anuttare ca kho upadhisaṅkhaye cittaṁ avimuttaṁ hoti. </span><span class="translation sujato">Next, take the case of another mendicant whose mind is freed from the five lower fetters, but not with the supreme ending of attachments. </span></div><p><div class=verse-container id=an6.56:14.2><span>So tamhi samaye maraṇakāle na heva kho labhati tathāgataṁ dassanāya, napi tathāgatasāvakaṁ labhati dassanāya; </span><span class="translation sujato">At the time of death they don’t get to see the Realized One, or to see a Realized One’s disciple. </span></div><p><div class=verse-container id=an6.56:14.3><span>api ca kho yathāsutaṁ yathāpariyattaṁ dhammaṁ cetasā anuvitakketi anuvicāreti manasānupekkhati. </span><span class="translation sujato">But they think about and consider the teaching in their heart, examining it with the mind as they learned and memorized it. </span></div><p><div class=verse-container id=an6.56:14.4><span>Tassa yathāsutaṁ yathāpariyattaṁ dhammaṁ cetasā anuvitakkayato anuvicārayato manasānupekkhato anuttare upadhisaṅkhaye cittaṁ vimuccati. </span><span class="translation sujato">As they do so their mind is freed with the supreme ending of attachments. </span></div><p><div class=verse-container id=an6.56:14.5><span>Ayaṁ, ānanda, chaṭṭho ānisaṁso kālena atthupaparikkhāya. </span><span class="translation sujato">This is the sixth benefit of listening to the teaching. </span></div><p><div class=verse-container id=an6.56:15.1><span>Ime kho, ānanda, cha ānisaṁsā kālena dhammassavane kālena atthupaparikkhāyā”ti. </span><span class="translation sujato">These are the six benefits to hearing the teaching at the right time and examining the meaning at the right time.” </span></div><p><div class=verse-container id=an6.56:15.2><span>Dutiyaṁ. </span></div><div class=flex-between><a href=/canon/en/pli/ms/sutta/an/an0006/an0006P0055.html>Previous</a><a href=/canon/en/pli/ms/sutta/an/an0006/an0006P0057.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>