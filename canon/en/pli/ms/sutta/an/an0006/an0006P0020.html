<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0020.html>Deutsch</a> , <a href=/canon/lt/pli/ms/sutta/an/an0006/an0006P0020.html>Lietuvių kalba</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0006/an0006P0019.html>Previous</a><a href=/canon/en/pli/ms/sutta/an/an0006/an0006P0021.html>Next</a></div><p id=an6.20:0.1><span class=root>Aṅguttara Nikāya 6.20 </span><br> <span class=sujato>Numbered Discourses 6.20 </span><br><p id=an6.20:0.2><span class=root>2. Sāraṇīyavagga </span><br> <span class=sujato>2. Warm-hearted </span><br><p id=an6.20:0.3><span class="root big-bold">Dutiyamaraṇassatisutta </span><br> <span class=sujato>Mindfulness of Death (2nd) </span><br><p id=an6.20:1.1><span class=root>Ekaṁ samayaṁ bhagavā nātike viharati giñjakāvasathe. </span><br> <span class=sujato>At one time the Buddha was staying at Ñātika in the brick house. </span><br><p id=an6.20:1.2><span class=root>Tatra kho bhagavā bhikkhū āmantesi: </span><br> <span class=sujato>There the Buddha addressed the mendicants: </span><br><p id=an6.20:1.3><span class=root>“maraṇassati, bhikkhave, bhāvitā bahulīkatā mahapphalā hoti mahānisaṁsā amatogadhā amatapariyosānā. </span><br> <span class=sujato>“Mendicants, when mindfulness of death is developed and cultivated it’s very fruitful and beneficial. It culminates in freedom from death and ends in freedom from death. </span><br><p id=an6.20:1.4><span class=root>Kathaṁ bhāvitā ca, bhikkhave, maraṇassati kathaṁ bahulīkatā mahapphalā hoti mahānisaṁsā amatogadhā amatapariyosānā? </span><br> <span class=sujato>And how is mindfulness of death developed and cultivated to be very fruitful and beneficial, to culminate in freedom from death and end in freedom from death? </span><br><p id=an6.20:2.1><span class=root>Idha, bhikkhave, bhikkhu divase nikkhante rattiyā patihitāya iti paṭisañcikkhati: </span><br> <span class=sujato>As day passes by and night draws close, a mendicant reflects: </span><br><p id=an6.20:2.2><span class=root>‘bahukā kho me paccayā maraṇassa—</span><br> <span class=sujato>‘I might die of many causes. </span><br><p id=an6.20:2.3><span class=root>ahi vā maṁ ḍaṁseyya, vicchiko vā maṁ ḍaṁseyya, satapadī vā maṁ ḍaṁseyya; </span><br> <span class=sujato>A snake might bite me, or a scorpion or centipede might sting me. </span><br><p id=an6.20:2.4><span class=root>tena me assa kālakiriyā, so mamassa antarāyo. </span><br> <span class=sujato>And if I died from that it would be an obstacle to me. </span><br><p id=an6.20:2.5><span class=root>Upakkhalitvā vā papateyyaṁ, bhattaṁ vā me bhuttaṁ byāpajjeyya, pittaṁ vā me kuppeyya, semhaṁ vā me kuppeyya, satthakā vā me vātā kuppeyyuṁ; </span><br> <span class=sujato>Or I might stumble off a cliff, or get food poisoning, or suffer a disturbance of bile, phlegm, or piercing winds. </span><br><p id=an6.20:2.6><span class=root>tena me assa kālakiriyā, so mamassa antarāyo’ti. </span><br> <span class=sujato>And if I died from that it would be an obstacle to my progress. ’ </span><br><p id=an6.20:2.7><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=an6.20:2.8><span class=root>‘atthi nu kho me pāpakā akusalā dhammā appahīnā, ye me assu rattiṁ kālaṁ karontassa antarāyāyā’ti. </span><br> <span class=sujato>‘Are there any bad, unskillful qualities that I haven’t given up, which might be an obstacle to my progress if I die tonight?’ </span><br><p id=an6.20:3.1><span class=root>Sace, bhikkhave, bhikkhu paccavekkhamāno evaṁ jānāti: </span><br> <span class=sujato>Suppose that, upon checking, a mendicant knows that </span><br><p id=an6.20:3.2><span class=root>‘atthi me pāpakā akusalā dhammā appahīnā, ye me assu rattiṁ kālaṁ karontassa antarāyāyā’ti, tena, bhikkhave, bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><br> <span class=sujato>there are such bad, unskillful qualities. Then in order to give them up they should apply intense enthusiasm, effort, zeal, vigor, perseverance, mindfulness, and situational awareness. </span><br><p id=an6.20:3.3><span class=root>Seyyathāpi, bhikkhave, ādittacelo vā ādittasīso vā tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya; </span><br> <span class=sujato>Suppose your clothes or head were on fire. In order to extinguish it, you’d apply intense enthusiasm, effort, zeal, vigor, perseverance, mindfulness, and situational awareness. </span><br><p id=an6.20:3.4><span class=root>evamevaṁ kho, bhikkhave, tena bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><br> <span class=sujato>In the same way, in order to give up those bad, unskillful qualities, that mendicant should apply intense enthusiasm … </span><br><p id=an6.20:4.1><span class=root>Sace pana, bhikkhave, bhikkhu paccavekkhamāno evaṁ jānāti: </span><br> <span class=sujato>But suppose that, upon checking, a mendicant knows that </span><br><p id=an6.20:4.2><span class=root>‘natthi me pāpakā akusalā dhammā appahīnā, ye me assu rattiṁ kālaṁ karontassa antarāyāyā’ti, tena, bhikkhave, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br> <span class=sujato>there are no such bad, unskillful qualities. Then that mendicant should meditate with rapture and joy, training day and night in skillful qualities. </span><br><p id=an6.20:5.1><span class=root>Idha pana, bhikkhave, bhikkhu rattiyā nikkhantāya divase patihite iti paṭisañcikkhati: </span><br> <span class=sujato>Or else, as night passes by and day draws close, a mendicant reflects: </span><br><p id=an6.20:5.2><span class=root>‘bahukā kho me paccayā maraṇassa—</span><br> <span class=sujato>‘I might die of many causes. </span><br><p id=an6.20:5.3><span class=root>ahi vā maṁ ḍaṁseyya, vicchiko vā maṁ ḍaṁseyya, satapadī vā maṁ ḍaṁseyya; </span><br> <span class=sujato>A snake might bite me, or a scorpion or centipede might sting me. </span><br><p id=an6.20:5.4><span class=root>tena me assa kālakiriyā so mamassa antarāyo. </span><br> <span class=sujato>And if I died from that it would be an obstacle to my progress. </span><br><p id=an6.20:5.5><span class=root>Upakkhalitvā vā papateyyaṁ, bhattaṁ vā me bhuttaṁ byāpajjeyya, pittaṁ vā me kuppeyya, semhaṁ vā me kuppeyya, satthakā vā me vātā kuppeyyuṁ; </span><br> <span class=sujato>Or I might stumble off a cliff, or get food poisoning, or suffer a disturbance of bile, phlegm, or piercing winds. </span><br><p id=an6.20:5.6><span class=root>tena me assa kālakiriyā so mamassa antarāyo’ti. </span><br> <span class=sujato>And if I died from that it would be an obstacle to my progress. ’ </span><br><p id=an6.20:5.7><span class=root>Tena, bhikkhave, bhikkhunā iti paṭisañcikkhitabbaṁ: </span><br> <span class=sujato>That mendicant should reflect: </span><br><p id=an6.20:5.8><span class=root>‘atthi nu kho me pāpakā akusalā dhammā appahīnā, ye me assu divā kālaṁ karontassa antarāyāyā’ti. </span><br> <span class=sujato>‘Are there any bad, unskillful qualities that I haven’t given up, which might be an obstacle to my progress if I die today?’ </span><br><p id=an6.20:6.1><span class=root>Sace, bhikkhave, bhikkhu paccavekkhamāno evaṁ jānāti: </span><br> <span class=sujato>Suppose that, upon checking, a mendicant knows that </span><br><p id=an6.20:6.2><span class=root>‘atthi me pāpakā akusalā dhammā appahīnā, ye me assu divā kālaṁ karontassa antarāyāyā’ti, tena, bhikkhave, bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><br> <span class=sujato>there are such bad, unskillful qualities. Then in order to give them up they should apply intense enthusiasm, effort, zeal, vigor, perseverance, mindfulness, and situational awareness. </span><br><p id=an6.20:6.3><span class=root>Seyyathāpi, bhikkhave, ādittacelo vā ādittasīso vā tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya; </span><br> <span class=sujato>Suppose your clothes or head were on fire. In order to extinguish it, you’d apply intense enthusiasm, effort, zeal, vigor, perseverance, mindfulness, and situational awareness. </span><br><p id=an6.20:6.4><span class=root>evamevaṁ kho, bhikkhave, tena bhikkhunā tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ. </span><br> <span class=sujato>In the same way, in order to give up those bad, unskillful qualities, that mendicant should apply intense enthusiasm … </span><br><p id=an6.20:7.1><span class=root>Sace pana, bhikkhave, bhikkhu paccavekkhamāno evaṁ jānāti: </span><br> <span class=sujato>But suppose that, upon checking, a mendicant knows that </span><br><p id=an6.20:7.2><span class=root>‘natthi me pāpakā akusalā dhammā appahīnā, ye me assu divā kālaṁ karontassa antarāyāyā’ti, tena, bhikkhave, bhikkhunā teneva pītipāmojjena vihātabbaṁ ahorattānusikkhinā kusalesu dhammesu. </span><br> <span class=sujato>there are no such bad, unskillful qualities. Then that mendicant should meditate with rapture and joy, training day and night in skillful qualities. </span><br><p id=an6.20:8.1><span class=root>Evaṁ bhāvitā kho, bhikkhave, maraṇassati evaṁ bahulīkatā mahapphalā hoti mahānisaṁsā amatogadhā amatapariyosānā”ti. </span><br> <span class=sujato>Mindfulness of death, when developed and cultivated in this way, is very fruitful and beneficial. It culminates in freedom from death and ends in freedom from death.” </span><br><p id=an6.20:8.2><span class=root>Dasamaṁ. </span><br><p id=an6.20:8.3><span class=root>Sāraṇīyavaggo dutiyo. </span><br><p id=an6.20:9.0><span class=root>Tassuddānaṁ </span><br><p id=an6.20:9.1><span class=root>Dve sāraṇī nisāraṇīyaṁ, </span><br><p id=an6.20:9.2><span class=root>bhaddakaṁ anutappiyaṁ; </span><br><p id=an6.20:9.3><span class=root>Nakulaṁ soppamacchā ca, </span><br><p id=an6.20:9.4><span class=root>dve honti maraṇassatīti. </span><br></main><footer class="container footer"><small><a href=/about/>Contact info</a></small></footer>