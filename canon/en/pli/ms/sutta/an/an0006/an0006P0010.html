<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0006.html> Chakkanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0006/an0006P0010.html>Deutsch</a> , <a href=/canon/lt/pli/ms/sutta/an/an0006/an0006P0010.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0006/an0006P0009.html>Previous</a><a href=/canon/en/pli/ms/sutta/an/an0006/an0006P0011.html>Next</a></div><p><div class=verse-container id=an6.10:0.1><span>Aṅguttara Nikāya 6.10 </span><span class="translation sujato">Numbered Discourses 6.10 </span></div><p><div class=verse-container id=an6.10:0.2><span>1. Āhuneyyavagga </span><span class="translation sujato">1. Worthy of Offerings </span></div><p><div class=verse-container id=an6.10:0.3><span class=big-bold>Mahānāmasutta </span><span class="translation sujato">With Mahānāma </span></div><p><div class=verse-container id=an6.10:1.1><span>Ekaṁ samayaṁ bhagavā sakkesu viharati kapilavatthusmiṁ nigrodhārāme. </span><span class="translation sujato">At one time the Buddha was staying in the land of the Sakyans, near Kapilavatthu in the Banyan Tree Monastery. </span></div><p><div class=verse-container id=an6.10:1.2><span>Atha kho mahānāmo sakko yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno, kho mahānāmo sakko bhagavantaṁ etadavoca: </span><span class="translation sujato">Then Mahānāma the Sakyan went up to the Buddha, bowed, sat down to one side, and said to him: </span></div><p><div class=verse-container id=an6.10:1.3><span>“yo so, bhante, ariyasāvako āgataphalo viññātasāsano, so katamena vihārena bahulaṁ viharatī”ti? </span><span class="translation sujato">“Sir, when a noble disciple has reached the fruit and understood the instructions, what kind of meditation do they frequently practice?” </span></div><p><div class=verse-container id=an6.10:2.1><span>“Yo so, mahānāma, ariyasāvako āgataphalo viññātasāsano, so iminā vihārena bahulaṁ viharati. </span><span class="translation sujato">“Mahānāma, when a noble disciple has reached the fruit and understood the instructions they frequently practice this kind of meditation. </span></div><p><div class=verse-container id=an6.10:2.2><span>Idha, mahānāma, ariyasāvako tathāgataṁ anussarati: </span><span class="translation sujato">Firstly, a noble disciple recollects the Realized One: </span></div><p><div class=verse-container id=an6.10:2.3><span>‘itipi so bhagavā arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā’ti. </span><span class="translation sujato">‘That Blessed One is perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed.’ </span></div><p><div class=verse-container id=an6.10:2.4><span>Yasmiṁ, mahānāma, samaye ariyasāvako tathāgataṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the Realized One their mind is not full of greed, hate, and delusion. </span></div><p><div class=verse-container id=an6.10:2.5><span>ujugatamevassa tasmiṁ samaye cittaṁ hoti tathāgataṁ ārabbha. </span><span class="translation sujato">At that time their mind is unswerving, based on the Realized One. </span></div><p><div class=verse-container id=an6.10:2.6><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><span class="translation sujato">A noble disciple whose mind is unswerving finds inspiration in the meaning and the teaching, and finds joy connected with the teaching. </span></div><p><div class=verse-container id=an6.10:2.7><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span><span class="translation sujato">When they’re joyful, rapture springs up. When the mind is full of rapture, the body becomes tranquil. When the body is tranquil, they feel bliss. And when they’re blissful, the mind becomes immersed in samādhi. </span></div><p><div class=verse-container id=an6.10:2.8><span>Ayaṁ vuccati, mahānāma: </span><span class="translation sujato">This is called </span></div><p><div class=verse-container id=an6.10:2.9><span>‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno buddhānussatiṁ bhāveti’. </span><span class="translation sujato">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the Buddha. </span></div><p><div class=verse-container id=an6.10:3.1><span>Puna caparaṁ, mahānāma, ariyasāvako dhammaṁ anussarati: </span><span class="translation sujato">Furthermore, a noble disciple recollects the teaching: </span></div><p><div class=verse-container id=an6.10:3.2><span>‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti. </span><span class="translation sujato">‘The teaching is well explained by the Buddha—apparent in the present life, immediately effective, inviting inspection, relevant, so that sensible people can know it for themselves.’ </span></div><p><div class=verse-container id=an6.10:3.3><span>Yasmiṁ, mahānāma, samaye ariyasāvako dhammaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the teaching their mind is not full of greed, hate, and delusion. … </span></div><p><div class=verse-container id=an6.10:3.4><span>ujugatamevassa tasmiṁ samaye cittaṁ hoti dhammaṁ ārabbha. </span></div><p><div class=verse-container id=an6.10:3.5><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an6.10:3.6><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an6.10:3.7><span>Ayaṁ vuccati, mahānāma: </span><span class="translation sujato">This is called </span></div><p><div class=verse-container id=an6.10:3.8><span>‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno dhammānussatiṁ bhāveti’. </span><span class="translation sujato">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the teaching. </span></div><p><div class=verse-container id=an6.10:4.1><span>Puna caparaṁ, mahānāma, ariyasāvako saṅghaṁ anussarati: </span><span class="translation sujato">Furthermore, a noble disciple recollects the Saṅgha: </span></div><p><div class=verse-container id=an6.10:4.2><span>‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri purisayugāni aṭṭha purisapuggalā esa bhagavato sāvakasaṅgho āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā’ti. </span><span class="translation sujato">‘The Saṅgha of the Buddha’s disciples is practicing the way that’s good, sincere, systematic, and proper. It consists of the four pairs, the eight individuals. This is the Saṅgha of the Buddha’s disciples that is worthy of offerings dedicated to the gods, worthy of hospitality, worthy of a religious donation, worthy of greeting with joined palms, and is the supreme field of merit for the world.’ </span></div><p><div class=verse-container id=an6.10:4.3><span>Yasmiṁ, mahānāma, samaye ariyasāvako saṅghaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the Saṅgha their mind is not full of greed, hate, and delusion. … </span></div><p><div class=verse-container id=an6.10:4.4><span>ujugatamevassa tasmiṁ samaye cittaṁ hoti saṅghaṁ ārabbha. </span></div><p><div class=verse-container id=an6.10:4.5><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an6.10:4.6><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an6.10:4.7><span>Ayaṁ vuccati, mahānāma: </span><span class="translation sujato">This is called </span></div><p><div class=verse-container id=an6.10:4.8><span>‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno saṅghānussatiṁ bhāveti’. </span><span class="translation sujato">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the Saṅgha. </span></div><p><div class=verse-container id=an6.10:5.1><span>Puna caparaṁ, mahānāma, ariyasāvako attano sīlāni anussarati akhaṇḍāni acchiddāni asabalāni akammāsāni bhujissāni viññuppasatthāni aparāmaṭṭhāni samādhisaṁvattanikāni. </span><span class="translation sujato">Furthermore, a noble disciple recollects their own ethical conduct, which is intact, impeccable, spotless, and unmarred, liberating, praised by sensible people, not mistaken, and leading to immersion. </span></div><p><div class=verse-container id=an6.10:5.2><span>Yasmiṁ, mahānāma, samaye ariyasāvako sīlaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects their ethical conduct their mind is not full of greed, hate, and delusion. … </span></div><p><div class=verse-container id=an6.10:5.3><span>ujugatamevassa tasmiṁ samaye cittaṁ hoti sīlaṁ ārabbha. </span></div><p><div class=verse-container id=an6.10:5.4><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an6.10:5.5><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an6.10:5.6><span>Ayaṁ vuccati, mahānāma: </span><span class="translation sujato">This is called </span></div><p><div class=verse-container id=an6.10:5.7><span>‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno sīlānussatiṁ bhāveti’. </span><span class="translation sujato">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of ethics. </span></div><p><div class=verse-container id=an6.10:6.1><span>Puna caparaṁ, mahānāma, ariyasāvako attano cāgaṁ anussarati: </span><span class="translation sujato">Furthermore, a noble disciple recollects their own generosity: </span></div><p><div class=verse-container id=an6.10:6.2><span>‘lābhā vata me, suladdhaṁ vata me. </span><span class="translation sujato">‘I’m so fortunate, so very fortunate! </span></div><p><div class=verse-container id=an6.10:6.3><span>Yohaṁ maccheramalapariyuṭṭhitāya pajāya vigatamalamaccherena cetasā agāraṁ ajjhāvasāmi muttacāgo payatapāṇi vosaggarato yācayogo dānasaṁvibhāgarato’ti. </span><span class="translation sujato">Among people full of the stain of stinginess I live at home rid of stinginess, freely generous, open-handed, loving to let go, committed to charity, loving to give and to share.’ </span></div><p><div class=verse-container id=an6.10:6.4><span>Yasmiṁ, mahānāma, samaye ariyasāvako cāgaṁ anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects their own generosity their mind is not full of greed, hate, and delusion. … </span></div><p><div class=verse-container id=an6.10:6.5><span>ujugatamevassa tasmiṁ samaye cittaṁ hoti cāgaṁ ārabbha. </span></div><p><div class=verse-container id=an6.10:6.6><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span></div><p><div class=verse-container id=an6.10:6.7><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span></div><p><div class=verse-container id=an6.10:6.8><span>Ayaṁ vuccati, mahānāma: </span><span class="translation sujato">This is called </span></div><p><div class=verse-container id=an6.10:6.9><span>‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno cāgānussatiṁ bhāveti’. </span><span class="translation sujato">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of generosity. </span></div><p><div class=verse-container id=an6.10:7.1><span>Puna caparaṁ, mahānāma, ariyasāvako devatānussatiṁ bhāveti: </span><span class="translation sujato">Furthermore, a noble disciple recollects the deities: </span></div><p><div class=verse-container id=an6.10:7.2><span>‘santi devā cātumahārājikā, santi devā tāvatiṁsā, santi devā yāmā, santi devā tusitā, santi devā nimmānaratino, santi devā paranimmitavasavattino, santi devā brahmakāyikā, santi devā tatuttari. </span><span class="translation sujato">‘There are the gods of the four great kings, the gods of the thirty-three, the gods of Yama, the joyful gods, the gods who love to imagine, the gods who control what is imagined by others, the gods of the Divinity’s host, and gods even higher than these. </span></div><p><div class=verse-container id=an6.10:7.3><span>Yathārūpāya saddhāya samannāgatā tā devatā ito cutā tattha upapannā, mayhampi tathārūpā saddhā saṁvijjati. </span><span class="translation sujato">When those deities passed away from here, they were reborn there because of their faith, ethics, learning, generosity, and wisdom. I, too, have the same kind of faith, ethics, learning, generosity, and wisdom.’ </span></div><p><div class=verse-container id=an6.10:7.4><span>Yathārūpena sīlena samannāgatā tā devatā ito cutā tattha upapannā, mayhampi tathārūpaṁ sīlaṁ saṁvijjati. </span></div><p><div class=verse-container id=an6.10:7.5><span>Yathārūpena sutena samannāgatā tā devatā ito cutā tattha upapannā, mayhampi tathārūpaṁ sutaṁ saṁvijjati. </span></div><p><div class=verse-container id=an6.10:7.6><span>Yathārūpena cāgena samannāgatā tā devatā ito cutā tattha upapannā, mayhampi tathārūpo cāgo saṁvijjati. </span></div><p><div class=verse-container id=an6.10:7.7><span>Yathārūpāya paññāya samannāgatā tā devatā ito cutā tattha upapannā, mayhampi tathārūpā paññā saṁvijjatī’ti. </span></div><p><div class=verse-container id=an6.10:7.8><span>Yasmiṁ, mahānāma, samaye ariyasāvako attano ca tāsañca devatānaṁ saddhañca sīlañca sutañca cāgañca paññañca anussarati nevassa tasmiṁ samaye rāgapariyuṭṭhitaṁ cittaṁ hoti, na dosapariyuṭṭhitaṁ cittaṁ hoti, na mohapariyuṭṭhitaṁ cittaṁ hoti; </span><span class="translation sujato">When a noble disciple recollects the faith, ethics, learning, generosity, and wisdom of both themselves and the deities their mind is not full of greed, hate, and delusion. </span></div><p><div class=verse-container id=an6.10:7.9><span>ujugatamevassa tasmiṁ samaye cittaṁ hoti tā devatā ārabbha. </span><span class="translation sujato">At that time their mind is unswerving, based on the deities. </span></div><p><div class=verse-container id=an6.10:7.10><span>Ujugatacitto kho pana, mahānāma, ariyasāvako labhati atthavedaṁ, labhati dhammavedaṁ, labhati dhammūpasaṁhitaṁ pāmojjaṁ. </span><span class="translation sujato">A noble disciple whose mind is unswerving finds inspiration in the meaning and the teaching, and finds joy connected with the teaching. </span></div><p><div class=verse-container id=an6.10:7.11><span>Pamuditassa pīti jāyati, pītimanassa kāyo passambhati, passaddhakāyo sukhaṁ vediyati, sukhino cittaṁ samādhiyati. </span><span class="translation sujato">When you’re joyful, rapture springs up. When the mind is full of rapture, the body becomes tranquil. When the body is tranquil, you feel bliss. And when you’re blissful, the mind becomes immersed in samādhi. </span></div><p><div class=verse-container id=an6.10:7.12><span>Ayaṁ vuccati, mahānāma: </span><span class="translation sujato">This is called </span></div><p><div class=verse-container id=an6.10:7.13><span>‘ariyasāvako visamagatāya pajāya samappatto viharati, sabyāpajjāya pajāya abyāpajjo viharati, dhammasotaṁ samāpanno devatānussatiṁ bhāveti’. </span><span class="translation sujato">a noble disciple who lives in balance among people who are unbalanced, and lives untroubled among people who are troubled. They’ve entered the stream of the teaching and develop the recollection of the deities. </span></div><p><div class=verse-container id=an6.10:8.1><span>Yo so, mahānāma, ariyasāvako āgataphalo viññātasāsano, so iminā vihārena bahulaṁ viharatī”ti. </span><span class="translation sujato">When a noble disciple has reached the fruit and understood the instructions this is the kind of meditation they frequently practice.” </span></div><p><div class=verse-container id=an6.10:8.2><span>Dasamaṁ. </span></div><p><div class=verse-container id=an6.10:8.3><span>Āhuneyyavaggo paṭhamo. </span></div><p><div class=verse-container id=an6.10:9.0><span>Tassuddānaṁ </span></div><p><div class=verse-container id=an6.10:9.1><span>Dve āhuneyyā indriya, </span></div><p><div class=verse-container id=an6.10:9.2><span>balāni tayo ājānīyā; </span></div><p><div class=verse-container id=an6.10:9.3><span>Anuttariya anussatī, </span></div><p><div class=verse-container id=an6.10:9.4><span>mahānāmena te dasāti. </span></div><div class=flex-between><a href=/canon/en/pli/ms/sutta/an/an0006/an0006P0009.html>Previous</a><a href=/canon/en/pli/ms/sutta/an/an0006/an0006P0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>