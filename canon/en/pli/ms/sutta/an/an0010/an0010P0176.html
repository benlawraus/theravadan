<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0176.html>Deutsch</a> , <a href=/canon/lt/pli/ms/sutta/an/an0010/an0010P0176.html>Lietuvių kalba</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0175.html>Previous</a><a href=/canon/en/pli/ms/sutta/an/an0010/an0010P0177.html>Next</a></div><p><div class=verse-container id=an10.176:0.1><span>Aṅguttara Nikāya 10.176 </span><span class="translation sujato">Numbered Discourses 10.176 </span></div><p><div class=verse-container id=an10.176:0.2><span>17. Jāṇussoṇivagga </span><span class="translation sujato">17. With Jānussoṇi </span></div><p><div class=verse-container id=an10.176:0.3><span class=big-bold>Cundasutta </span><span class="translation sujato">With Cunda </span></div><p><div class=verse-container id=an10.176:1.1><span>Evaṁ me sutaṁ—</span><span class="translation sujato">So I have heard. </span></div><p><div class=verse-container id=an10.176:1.2><span>ekaṁ samayaṁ bhagavā pāvāyaṁ viharati cundassa kammāraputtassa ambavane. </span><span class="translation sujato">At one time the Buddha was staying near Pāvā in Cunda the smith’s mango grove. </span></div><p><div class=verse-container id=an10.176:1.3><span>Atha kho cundo kammāraputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho cundaṁ kammāraputtaṁ bhagavā etadavoca: </span><span class="translation sujato">Then Cunda the smith went to the Buddha, bowed, and sat down to one side. The Buddha said to him, </span></div><p><div class=verse-container id=an10.176:1.4><span>“kassa no tvaṁ, cunda, soceyyāni rocesī”ti? </span><span class="translation sujato">“Cunda, whose purity do you believe in?” </span></div><p><div class=verse-container id=an10.176:1.5><span>“Brāhmaṇā, bhante, pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti; tesāhaṁ soceyyāni rocemī”ti. </span><span class="translation sujato">“Sir, I believe in the purity advocated by the western brahmins draped with moss who carry pitchers, serve the sacred flame, and immerse themselves in water.” </span></div><p><div class=verse-container id=an10.176:2.1><span>“Yathā kathaṁ pana, cunda, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapentī”ti? </span><span class="translation sujato">“But Cunda, what kind of purity do these western brahmins advocate?” </span></div><p><div class=verse-container id=an10.176:2.2><span>“Idha, bhante, brāhmaṇā pacchābhūmakā kamaṇḍalukā sevālamālikā aggiparicārikā udakorohakā. Te sāvakaṁ evaṁ samādapenti: </span><span class="translation sujato">“The western brahmins encourage their disciples like this: </span></div><p><div class=verse-container id=an10.176:2.3><span>‘ehi tvaṁ, ambho purisa, kālasseva uṭṭhahantova sayanamhā pathaviṁ āmaseyyāsi; </span><span class="translation sujato">‘Please, good people, rising early you should stroke the earth from your bed. </span></div><p><div class=verse-container id=an10.176:2.4><span>no ce pathaviṁ āmaseyyāsi, allāni gomayāni āmaseyyāsi; </span><span class="translation sujato">If you don’t stroke the earth, stroke fresh cow dung. </span></div><p><div class=verse-container id=an10.176:2.5><span>no ce allāni gomayāni āmaseyyāsi, haritāni tiṇāni āmaseyyāsi; </span><span class="translation sujato">If you don’t stroke fresh cow dung, stroke green grass. </span></div><p><div class=verse-container id=an10.176:2.6><span>no ce haritāni tiṇāni āmaseyyāsi, aggiṁ paricareyyāsi; </span><span class="translation sujato">If you don’t stroke green grass, serve the sacred flame. </span></div><p><div class=verse-container id=an10.176:2.7><span>no ce aggiṁ paricareyyāsi, pañjaliko ādiccaṁ namasseyyāsi; </span><span class="translation sujato">If you don’t serve the sacred flame, revere the sun with joined palms. </span></div><p><div class=verse-container id=an10.176:2.8><span>no ce pañjaliko ādiccaṁ namasseyyāsi, sāyatatiyakaṁ udakaṁ oroheyyāsī’ti. </span><span class="translation sujato">If you don’t revere the sun with joined palms, immerse yourself in water three times, including the evening.’ </span></div><p><div class=verse-container id=an10.176:2.9><span>Evaṁ kho, bhante, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti; tesāhaṁ soceyyāni rocemī”ti. </span><span class="translation sujato">The western brahmins advocate this kind of purity.” </span></div><p><div class=verse-container id=an10.176:3.1><span>“Aññathā kho, cunda, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti, aññathā ca pana ariyassa vinaye soceyyaṁ hotī”ti. </span><span class="translation sujato">“The purity advocated by the western brahmins is quite different from that in the training of the Noble One.” </span></div><p><div class=verse-container id=an10.176:3.2><span>“Yathā kathaṁ pana, bhante, ariyassa vinaye soceyyaṁ hoti? </span><span class="translation sujato">“But what, sir, is purity in the training of the Noble One? </span></div><p><div class=verse-container id=an10.176:3.3><span>Sādhu me, bhante, bhagavā tathā dhammaṁ desetu yathā ariyassa vinaye soceyyaṁ hotī”ti. </span><span class="translation sujato">Sir, please teach me this.” </span></div><p><div class=verse-container id=an10.176:4.1><span>“Tena hi, cunda, suṇāhi, sādhukaṁ manasi karohi; bhāsissāmī”ti. </span><span class="translation sujato">“Well then, brahmin, listen and apply your mind well, I will speak.” </span></div><p><div class=verse-container id=an10.176:4.2><span>“Evaṁ, bhante”ti kho cundo kammāraputto bhagavato paccassosi. </span><span class="translation sujato">“Yes, sir,” Cunda replied. </span></div><p><div class=verse-container id=an10.176:4.3><span>Bhagavā etadavoca: </span><span class="translation sujato">The Buddha said this: </span></div><p><div class=verse-container id=an10.176:5.1><span>“Tividhaṁ kho, cunda, kāyena asoceyyaṁ hoti; </span><span class="translation sujato">“Cunda, impurity is threefold by way of body, </span></div><p><div class=verse-container id=an10.176:5.2><span>catubbidhaṁ vācāya asoceyyaṁ hoti; </span><span class="translation sujato">fourfold by way of speech, </span></div><p><div class=verse-container id=an10.176:5.3><span>tividhaṁ manasā asoceyyaṁ hoti. </span><span class="translation sujato">and threefold by way of mind. </span></div><p><div class=verse-container id=an10.176:6.1><span>Kathañca, cunda, tividhaṁ kāyena asoceyyaṁ hoti? </span><span class="translation sujato">And how is impurity threefold by way of body? </span></div><p><div class=verse-container id=an10.176:6.2><span>Idha, cunda, ekacco pāṇātipātī hoti luddo lohitapāṇi hatapahate niviṭṭho adayāpanno sabbapāṇabhūtesu. </span><span class="translation sujato">It’s when a certain person kills living creatures. They’re violent, bloody-handed, a hardened killer, merciless to living beings. </span></div><p><div class=verse-container id=an10.176:7.1><span>Adinnādāyī hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā taṁ adinnaṁ theyyasaṅkhātaṁ ādātā hoti. </span><span class="translation sujato">They steal. With the intention to commit theft, they take the wealth or belongings of others from village or wilderness. </span></div><p><div class=verse-container id=an10.176:8.1><span>Kāmesumicchācārī hoti. Yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sasāmikā saparidaṇḍā antamaso mālāguḷaparikkhittāpi, tathārūpāsu cārittaṁ āpajjitā hoti. </span><span class="translation sujato">They commit sexual misconduct. They have sexual relations with women who have their mother, father, both mother and father, brother, sister, relatives, or clan as guardian. They have sexual relations with a woman who is protected on principle, or who has a husband, or whose violation is punishable by law, or even one who has been garlanded as a token of betrothal. </span></div><p><div class=verse-container id=an10.176:9.1><span>Evaṁ kho, cunda, tividhaṁ kāyena asoceyyaṁ hoti. </span><span class="translation sujato">This is the threefold impurity by way of body. </span></div><p><div class=verse-container id=an10.176:10.1><span>Kathañca, cunda, catubbidhaṁ vācāya asoceyyaṁ hoti? </span><span class="translation sujato">And how is impurity fourfold by way of speech? </span></div><p><div class=verse-container id=an10.176:10.2><span>Idha, cunda, ekacco musāvādī hoti. Sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā āha: ‘jānāmī’ti, jānaṁ vā āha: ‘na jānāmī’ti; apassaṁ vā āha: ‘passāmī’ti, passaṁ vā āha: ‘na passāmī’ti. Iti attahetu vā parahetu vā āmisakiñcikkhahetu vā sampajānamusā bhāsitā hoti. </span><span class="translation sujato">It’s when a certain person lies. They’re summoned to a council, an assembly, a family meeting, a guild, or to the royal court, and asked to bear witness: ‘Please, worthy man, say what you know.’ Not knowing, they say ‘I know.’ Knowing, they say ‘I don’t know.’ Not seeing, they say ‘I see.’ And seeing, they say ‘I don’t see.’ So they deliberately lie for the sake of themselves or another, or for some trivial worldly reason. </span></div><p><div class=verse-container id=an10.176:11.1><span>Pisuṇavāco hoti. Ito sutvā amutra akkhātā imesaṁ bhedāya, amutra vā sutvā imesaṁ akkhātā amūsaṁ bhedāya. Iti samaggānaṁ vā bhettā, bhinnānaṁ vā anuppadātā, vaggārāmo vaggarato vagganandī vaggakaraṇiṁ vācaṁ bhāsitā hoti. </span><span class="translation sujato">They speak divisively. They repeat in one place what they heard in another so as to divide people against each other. And so they divide those who are harmonious, supporting division, delighting in division, loving division, speaking words that promote division. </span></div><p><div class=verse-container id=an10.176:12.1><span>Pharusavāco hoti. Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ bhāsitā hoti. </span><span class="translation sujato">They speak harshly. They use the kinds of words that are cruel, nasty, hurtful, offensive, bordering on anger, not leading to immersion. </span></div><p><div class=verse-container id=an10.176:13.1><span>Samphappalāpī hoti akālavādī abhūtavādī anatthavādī adhammavādī avinayavādī; anidhānavatiṁ vācaṁ bhāsitā hoti akālena anapadesaṁ apariyantavatiṁ anatthasaṁhitaṁ. </span><span class="translation sujato">They talk nonsense. Their speech is untimely, and is neither factual nor beneficial. It has nothing to do with the teaching or the training. Their words have no value, and are untimely, unreasonable, rambling, and pointless. </span></div><p><div class=verse-container id=an10.176:13.2><span>Evaṁ kho, cunda, catubbidhaṁ vācāya asoceyyaṁ hoti. </span><span class="translation sujato">This is the fourfold impurity by way of speech. </span></div><p><div class=verse-container id=an10.176:14.1><span>Kathañca, cunda, tividhaṁ manasā asoceyyaṁ hoti? </span><span class="translation sujato">And how is impurity threefold by way of mind? </span></div><p><div class=verse-container id=an10.176:14.2><span>Idha, cunda, ekacco abhijjhālu hoti. Yaṁ taṁ parassa paravittūpakaraṇaṁ taṁ abhijjhātā hoti: ‘aho vata yaṁ parassa taṁ mamassā’ti. </span><span class="translation sujato">It’s when a certain person is covetous. They covet the wealth and belongings of others: ‘Oh, if only their belongings were mine!’ </span></div><p><div class=verse-container id=an10.176:15.1><span>Byāpannacitto hoti paduṭṭhamanasaṅkappo: ‘ime sattā haññantu vā bajjhantu vā ucchijjantu vā vinassantu vā mā vā ahesun’ti. </span><span class="translation sujato">They have ill will and malicious intentions: ‘May these sentient beings be killed, slaughtered, slain, destroyed, or annihilated!’ </span></div><p><div class=verse-container id=an10.176:16.1><span>Micchādiṭṭhiko hoti viparītadassano: </span><span class="translation sujato">They have wrong view. Their perspective is distorted: </span></div><p><div class=verse-container id=an10.176:16.2><span>‘natthi dinnaṁ, natthi yiṭṭhaṁ, natthi hutaṁ, natthi sukaṭadukkaṭānaṁ kammānaṁ phalaṁ vipāko, natthi ayaṁ loko, natthi paro loko, natthi mātā, natthi pitā, natthi sattā opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti. </span><span class="translation sujato">‘There’s no meaning in giving, sacrifice, or offerings. There’s no fruit or result of good and bad deeds. There’s no afterlife. There’s no such thing as mother and father, or beings that are reborn spontaneously. And there’s no ascetic or brahmin who is rightly comported and rightly practiced, and who describes the afterlife after realizing it with their own insight.’ </span></div><p><div class=verse-container id=an10.176:16.3><span>Evaṁ kho, cunda, manasā tividhaṁ asoceyyaṁ hoti. </span><span class="translation sujato">This is the threefold impurity by way of mind. </span></div><p><div class=verse-container id=an10.176:17.1><span>Ime kho, cunda, dasa akusalakammapathā. </span><span class="translation sujato">These are the ten ways of doing unskillful deeds. </span></div><p><div class=verse-container id=an10.176:17.2><span>Imehi kho, cunda, dasahi akusalehi kammapathehi samannāgato kālasseva uṭṭhahantova sayanamhā pathaviñcepi āmasati, asuciyeva hoti; no cepi pathaviṁ āmasati, asuciyeva hoti. </span><span class="translation sujato">When you have these ten ways of doing unskillful deeds, then if you rise early, whether or not you stroke the earth from your bed, you’re still impure. </span></div><p><div class=verse-container id=an10.176:18.1><span>Allāni cepi gomayāni āmasati, asuciyeva hoti; no cepi allāni gomayāni āmasati, asuciyeva hoti. </span><span class="translation sujato">Whether or not you stroke fresh cow dung, you’re still impure. </span></div><p><div class=verse-container id=an10.176:19.1><span>Haritāni cepi tiṇāni āmasati, asuciyeva hoti; no cepi haritāni tiṇāni āmasati, asuciyeva hoti. </span><span class="translation sujato">Whether or not you stroke green grass, you’re still impure. </span></div><p><div class=verse-container id=an10.176:20.1><span>Aggiñcepi paricarati, asuciyeva hoti, no cepi aggiṁ paricarati, asuciyeva hoti. </span><span class="translation sujato">Whether or not you serve the sacred flame, you’re still impure. </span></div><p><div class=verse-container id=an10.176:21.1><span>Pañjaliko cepi ādiccaṁ namassati, asuciyeva hoti; no cepi pañjaliko ādiccaṁ namassati, asuciyeva hoti. </span><span class="translation sujato">Whether or not you revere the sun with joined palms, you’re still impure. </span></div><p><div class=verse-container id=an10.176:22.1><span>Sāyatatiyakañcepi udakaṁ orohati, asuciyeva hoti; no cepi sāyatatiyakaṁ udakaṁ orohati, asuciyeva hoti. </span><span class="translation sujato">Whether or not you immerse yourself in water three times, you’re still impure. </span></div><p><div class=verse-container id=an10.176:22.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=an10.176:22.3><span>Ime, cunda, dasa akusalakammapathā asucīyeva honti asucikaraṇā ca. </span><span class="translation sujato">These ten ways of doing unskillful deeds are impure and make things impure. </span></div><p><div class=verse-container id=an10.176:23.1><span>Imesaṁ pana, cunda, dasannaṁ akusalānaṁ kammapathānaṁ samannāgamanahetu nirayo paññāyati, tiracchānayoni paññāyati, pettivisayo paññāyati, yā vā panaññāpi kāci duggatiyo. </span><span class="translation sujato">It’s because of those who do these ten kinds of unskillful deeds that hell, the animal realm, the ghost realm, or any other bad places are found. </span></div><p><div class=verse-container id=an10.176:24.1><span>Tividhaṁ kho, cunda, kāyena soceyyaṁ hoti; </span><span class="translation sujato">Cunda, purity is threefold by way of body, </span></div><p><div class=verse-container id=an10.176:24.2><span>catubbidhaṁ vācāya soceyyaṁ hoti; </span><span class="translation sujato">fourfold by way of speech, </span></div><p><div class=verse-container id=an10.176:24.3><span>tividhaṁ manasā soceyyaṁ hoti. </span><span class="translation sujato">and threefold by way of mind. </span></div><p><div class=verse-container id=an10.176:25.1><span>Kathaṁ, cunda, tividhaṁ kāyena soceyyaṁ hoti? </span><span class="translation sujato">And how is purity threefold by way of body? </span></div><p><div class=verse-container id=an10.176:25.2><span>Idha, cunda, ekacco pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno, sabbapāṇabhūtahitānukampī viharati. </span><span class="translation sujato">It’s when a certain person gives up killing living creatures. They renounce the rod and the sword. They’re scrupulous and kind, living full of sympathy for all living beings. </span></div><p><div class=verse-container id=an10.176:26.1><span>Adinnādānaṁ pahāya, adinnādānā paṭivirato hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā, na taṁ adinnaṁ theyyasaṅkhātaṁ ādātā hoti. </span><span class="translation sujato">They give up stealing. They don’t, with the intention to commit theft, take the wealth or belongings of others from village or wilderness. </span></div><p><div class=verse-container id=an10.176:27.1><span>Kāmesumicchācāraṁ pahāya, kāmesumicchācārā paṭivirato hoti yā tā māturakkhitā piturakkhitā mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā sasāmikā saparidaṇḍā antamaso mālāguḷaparikkhittāpi, tathārūpāsu na cārittaṁ āpajjitā hoti. </span><span class="translation sujato">They give up sexual misconduct. They don’t have sexual relations with women who have their mother, father, both mother and father, brother, sister, relatives, or clan as guardian. They don’t have sexual relations with a woman who is protected on principle, or who has a husband, or whose violation is punishable by law, or even one who has been garlanded as a token of betrothal. </span></div><p><div class=verse-container id=an10.176:28.1><span>Evaṁ kho, cunda, tividhaṁ kāyena soceyyaṁ hoti. </span><span class="translation sujato">This is the threefold purity by way of body. </span></div><p><div class=verse-container id=an10.176:29.1><span>Kathañca, cunda, catubbidhaṁ vācāya soceyyaṁ hoti? </span><span class="translation sujato">And how is purity fourfold by way of speech? </span></div><p><div class=verse-container id=an10.176:29.2><span>Idha, cunda, ekacco musāvādaṁ pahāya musāvādā paṭivirato hoti. Sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā āha: ‘na jānāmī’ti, jānaṁ vā āha: ‘jānāmī’ti, apassaṁ vā āha: ‘na passāmī’ti, passaṁ vā āha: ‘passāmī’ti. Iti attahetu vā parahetu vā āmisakiñcikkhahetu vā na sampajānamusā bhāsitā hoti. </span><span class="translation sujato">It’s when a certain person gives up lying. They’re summoned to a council, an assembly, a family meeting, a guild, or to the royal court, and asked to bear witness: ‘Please, worthy man, say what you know.’ Not knowing, they say ‘I don’t know.’ Knowing, they say ‘I know.’ Not seeing, they say ‘I don’t see.’ And seeing, they say ‘I see.’ So they don’t deliberately lie for the sake of themselves or another, or for some trivial worldly reason. </span></div><p><div class=verse-container id=an10.176:30.1><span>Pisuṇaṁ vācaṁ pahāya, pisuṇāya vācāya paṭivirato hoti—na ito sutvā amutra akkhātā imesaṁ bhedāya, na amutra vā sutvā imesaṁ akkhātā amūsaṁ bhedāya. Iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti. </span><span class="translation sujato">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony. </span></div><p><div class=verse-container id=an10.176:31.1><span>Pharusaṁ vācaṁ pahāya, pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti. </span><span class="translation sujato">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people. </span></div><p><div class=verse-container id=an10.176:32.1><span>Samphappalāpaṁ pahāya, samphappalāpā paṭivirato hoti kālavādī bhūtavādī atthavādī dhammavādī vinayavādī; </span><span class="translation sujato">They give up talking nonsense. Their words are timely, true, and meaningful, in line with the teaching and training. </span></div><p><div class=verse-container id=an10.176:32.2><span>nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ. </span><span class="translation sujato">They say things at the right time which are valuable, reasonable, succinct, and beneficial. </span></div><p><div class=verse-container id=an10.176:33.1><span>Evaṁ kho, cunda, catubbidhaṁ vācāya soceyyaṁ hoti. </span><span class="translation sujato">This is the fourfold purity by way of speech. </span></div><p><div class=verse-container id=an10.176:34.1><span>Kathañca, cunda, tividhaṁ manasā soceyyaṁ hoti? </span><span class="translation sujato">And how is purity threefold by way of mind? </span></div><p><div class=verse-container id=an10.176:34.2><span>Idha, cunda, ekacco anabhijjhālu hoti. Yaṁ taṁ parassa paravittūpakaraṇaṁ taṁ anabhijjhitā hoti: ‘aho vata yaṁ parassa taṁ mamassā’ti. </span><span class="translation sujato">It’s when a certain person is content. They don’t covet the wealth and belongings of others: ‘Oh, if only their belongings were mine!’ </span></div><p><div class=verse-container id=an10.176:35.1><span>Abyāpannacitto hoti appaduṭṭhamanasaṅkappo: ‘ime sattā averā hontu abyāpajjā, anīghā sukhī attānaṁ pariharantū’ti. </span><span class="translation sujato">They have a kind heart and loving intentions: ‘May these sentient beings live free of enmity and ill will, untroubled and happy!’ </span></div><p><div class=verse-container id=an10.176:36.1><span>Sammādiṭṭhiko hoti aviparītadassano: </span><span class="translation sujato">They have right view, an undistorted perspective: </span></div><p><div class=verse-container id=an10.176:36.2><span>‘atthi dinnaṁ, atthi yiṭṭhaṁ, atthi hutaṁ, atthi sukaṭadukkaṭānaṁ kammānaṁ phalaṁ vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā, atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ sayaṁ abhiññā sacchikatvā pavedentī’ti. </span><span class="translation sujato">‘There is meaning in giving, sacrifice, and offerings. There are fruits and results of good and bad deeds. There is an afterlife. There are such things as mother and father, and beings that are reborn spontaneously. And there are ascetics and brahmins who are rightly comported and rightly practiced, and who describe the afterlife after realizing it with their own insight.’ </span></div><p><div class=verse-container id=an10.176:37.1><span>Evaṁ kho, cunda, tividhaṁ manasā soceyyaṁ hoti. </span><span class="translation sujato">This is the threefold purity by way of mind. </span></div><p><div class=verse-container id=an10.176:38.1><span>Ime kho, cunda, dasa kusalakammapathā. </span><span class="translation sujato">These are the ten ways of doing skillful deeds. </span></div><p><div class=verse-container id=an10.176:38.2><span>Imehi kho, cunda, dasahi kusalehi kammapathehi samannāgato kālasseva uṭṭhahantova sayanamhā pathaviñcepi āmasati, suciyeva hoti; no cepi pathaviṁ āmasati, suciyeva hoti. </span><span class="translation sujato">When you have these ten ways of doing skillful deeds, then if you rise early, whether or not you stroke the earth from your bed, you’re still pure. </span></div><p><div class=verse-container id=an10.176:39.1><span>Allāni cepi gomayāni āmasati, suciyeva hoti; no cepi allāni gomayāni āmasati, suciyeva hoti. </span><span class="translation sujato">Whether or not you stroke fresh cow dung, you’re still pure. </span></div><p><div class=verse-container id=an10.176:40.1><span>Haritāni cepi tiṇāni āmasati, suciyeva hoti; no cepi haritāni tiṇāni āmasati, suciyeva hoti. </span><span class="translation sujato">Whether or not you stroke green grass, you’re still pure. </span></div><p><div class=verse-container id=an10.176:41.1><span>Aggiñcepi paricarati, suciyeva hoti; no cepi aggiṁ paricarati, suciyeva hoti. </span><span class="translation sujato">Whether or not you serve the sacred flame, you’re still pure. </span></div><p><div class=verse-container id=an10.176:42.1><span>Pañjaliko cepi ādiccaṁ namassati, suciyeva hoti; no cepi pañjaliko ādiccaṁ namassati, suciyeva hoti. </span><span class="translation sujato">Whether or not you revere the sun with joined palms, you’re still pure. </span></div><p><div class=verse-container id=an10.176:43.1><span>Sāyatatiyakañcepi udakaṁ orohati, suciyeva hoti; no cepi sāyatatiyakaṁ udakaṁ orohati, suciyeva hoti. </span><span class="translation sujato">Whether or not you immerse yourself in water three times, you’re still pure. </span></div><p><div class=verse-container id=an10.176:43.2><span>Taṁ kissa hetu? </span><span class="translation sujato">Why is that? </span></div><p><div class=verse-container id=an10.176:43.3><span>Ime, cunda, dasa kusalakammapathā sucīyeva honti sucikaraṇā ca. </span><span class="translation sujato">These ten ways of doing skillful deeds are pure and make things pure. </span></div><p><div class=verse-container id=an10.176:44.1><span>Imesaṁ pana, cunda, dasannaṁ kusalānaṁ kammapathānaṁ samannāgamanahetu devā paññāyanti, manussā paññāyanti, yā vā panaññāpi kāci sugatiyo”ti. </span><span class="translation sujato">It’s because of those who do these ten kinds of skillful deeds that gods, humans, or any other good places are found.” </span></div><p><div class=verse-container id=an10.176:45.1><span>Evaṁ vutte, cundo kammāraputto bhagavantaṁ etadavoca: </span><span class="translation sujato">When he said this, Cunda the smith said to the Buddha, </span></div><p><div class=verse-container id=an10.176:45.2><span>“abhikkantaṁ, bhante …pe… </span><span class="translation sujato">“Excellent, sir! Excellent! … </span></div><p><div class=verse-container id=an10.176:45.3><span>upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti. </span><span class="translation sujato">From this day forth, may the Buddha remember me as a lay follower who has gone for refuge for life.” </span></div><p><div class=verse-container id=an10.176:45.4><span>Dasamaṁ. </span></div><div class=flex-between><a href=/canon/en/pli/ms/sutta/an/an0010/an0010P0175.html>Previous</a><a href=/canon/en/pli/ms/sutta/an/an0010/an0010P0177.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>