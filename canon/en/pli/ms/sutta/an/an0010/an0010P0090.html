<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0090.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0089.html>Previous</a><a href=/canon/en/pli/ms/sutta/an/an0010/an0010P0091.html>Next</a></div><p id=an10.90:0.1><span class=root>Aṅguttara Nikāya 10.90 </span><br> <span class=sujato>Numbered Discourses 10.90 </span><br><p id=an10.90:0.2><span class=root>9. Theravagga </span><br> <span class=sujato>9. Senior Mendicants </span><br><p id=an10.90:0.3><span class="root big-bold">Khīṇāsavabalasutta </span><br> <span class=sujato>The Powers of One Who has Ended Defilements </span><br><p id=an10.90:1.1><span class=root>Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca: </span><br> <span class=sujato>Then Venerable Sāriputta went up to the Buddha, bowed, and sat down to one side. The Buddha said to him: </span><br><p id=an10.90:1.2><span class=root>“kati nu kho, sāriputta, khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti: </span><br> <span class=sujato>“Sāriputta, how many powers does a mendicant who has ended the defilements have that qualify them to claim: </span><br><p id=an10.90:1.3><span class=root>‘khīṇā me āsavā’”ti? </span><br> <span class=sujato>‘My defilements have ended.’” </span><br><p id=an10.90:2.1><span class=root>“Dasa, bhante, khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti: </span><br> <span class=sujato>“Sir, a mendicant who has ended the defilements has ten powers that qualify them to claim: </span><br><p id=an10.90:2.2><span class=root>‘khīṇā me āsavā’ti. </span><br> <span class=sujato>‘My defilements have ended.’ </span><br><p id=an10.90:2.3><span class=root>Katamāni dasa? </span><br> <span class=sujato>What ten? </span><br><p id=an10.90:2.4><span class=root>Idha, bhante, khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti. </span><br> <span class=sujato>Firstly, a mendicant with defilements ended has clearly seen with right wisdom all conditions as truly impermanent. </span><br><p id=an10.90:2.5><span class=root>Yampi, bhante, khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti: </span><br> <span class=sujato>This is a power that a mendicant who has ended the defilements relies on to claim: </span><br><p id=an10.90:2.6><span class=root>‘khīṇā me āsavā’ti. </span><br> <span class=sujato>‘My defilements have ended.’ </span><br><p id=an10.90:3.1><span class=root>Puna caparaṁ, bhante, khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti. </span><br> <span class=sujato>Furthermore, a mendicant with defilements ended has clearly seen with right wisdom that sensual pleasures are truly like a pit of glowing coals. </span><br><p id=an10.90:3.2><span class=root>Yampi, bhante, khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti: </span><br> <span class=sujato>This is a power that a mendicant who has ended the defilements relies on to claim: </span><br><p id=an10.90:3.3><span class=root>‘khīṇā me āsavā’ti. </span><br> <span class=sujato>‘My defilements have ended.’ </span><br><p id=an10.90:4.1><span class=root>Puna caparaṁ, bhante, khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi. </span><br> <span class=sujato>Furthermore, the mind of a mendicant with defilements ended slants, slopes, and inclines to seclusion. They’re withdrawn, loving renunciation, and have totally eliminated defiling influences. </span><br><p id=an10.90:4.2><span class=root>Yampi, bhante, khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti: </span><br> <span class=sujato>This is a power that a mendicant who has ended the defilements relies on to claim: </span><br><p id=an10.90:4.3><span class=root>‘khīṇā me āsavā’ti. </span><br> <span class=sujato>‘My defilements have ended.’ </span><br><p id=an10.90:5.1><span class=root>Puna caparaṁ, bhante, khīṇāsavassa bhikkhuno cattāro satipaṭṭhānā bhāvitā honti subhāvitā. </span><br> <span class=sujato>Furthermore, a mendicant with defilements ended has well developed the four kinds of mindfulness meditation. </span><br><p id=an10.90:5.2><span class=root>Yampi, bhante, khīṇāsavassa bhikkhuno cattāro satipaṭṭhānā bhāvitā honti subhāvitā, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti: </span><br> <span class=sujato>This is a power that a mendicant who has ended the defilements relies on to claim: </span><br><p id=an10.90:5.3><span class=root>‘khīṇā me āsavā’ti. </span><br> <span class=sujato>‘My defilements have ended.’ </span><br><p id=an10.90:6.1><span class=root>Puna caparaṁ, bhante, khīṇāsavassa bhikkhuno cattāro sammappadhānā bhāvitā honti subhāvitā …pe… </span><br> <span class=sujato>Furthermore, a mendicant with defilements ended has well developed the four right efforts. … </span><br><p id=an10.90:6.2><span class=root>cattāro iddhipādā bhāvitā honti subhāvitā …pe… </span><br> <span class=sujato>the four bases of psychic power … </span><br><p id=an10.90:6.3><span class=root>pañcindriyāni … </span><br> <span class=sujato>the five faculties … </span><br><p id=an10.90:6.4><span class=root>pañca balāni bhāvitāni honti subhāvitāni … </span><br> <span class=sujato>the five powers … </span><br><p id=an10.90:6.5><span class=root>satta bojjhaṅgā bhāvitā honti subhāvitā … </span><br> <span class=sujato>the seven awakening factors … </span><br><p id=an10.90:6.6><span class=root>ariyo aṭṭhaṅgiko maggo bhāvito hoti subhāvito. </span><br> <span class=sujato>the noble eightfold path. </span><br><p id=an10.90:6.7><span class=root>Yampi, bhante, khīṇāsavassa bhikkhuno ariyo aṭṭhaṅgiko maggo bhāvito hoti subhāvito, idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti: </span><br> <span class=sujato>This is a power that a mendicant who has ended the defilements relies on to claim: </span><br><p id=an10.90:6.8><span class=root>‘khīṇā me āsavā’ti. </span><br> <span class=sujato>‘My defilements have ended.’ </span><br><p id=an10.90:7.1><span class=root>Imāni kho, bhante, dasa khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti: </span><br> <span class=sujato>A mendicant who has ended the defilements has these ten powers that qualify them to claim: </span><br><p id=an10.90:7.2><span class=root>‘khīṇā me āsavā’”ti. </span><br> <span class=sujato>‘My defilements have ended.’” </span><br><p id=an10.90:7.3><span class=root>Dasamaṁ. </span><br><p id=an10.90:7.4><span class=root>Theravaggo catuttho. </span><br><p id=an10.90:8.0><span class=root>Tassuddānaṁ </span><br><p id=an10.90:8.1><span class=root>Vāhanānando puṇṇiyo, </span><br><p id=an10.90:8.2><span class=root>byākaraṁ katthimāniko; </span><br><p id=an10.90:8.3><span class=root>Napiyakkosakokāli, </span><br><p id=an10.90:8.4><span class=root>khīṇāsavabalena cāti. </span><br></main><footer class="container footer"><small><a href=/about>Contact info</a></small></footer>