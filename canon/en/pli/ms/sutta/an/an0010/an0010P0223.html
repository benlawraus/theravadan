<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0223.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0222.html>Previous</a><a href=/canon/en/pli/ms/sutta/an/an0010/an0010P0224.html>Next</a></div><p id=an10.223:0.1><span class=root>Aṅguttara Nikāya 10 </span><br> <span class=sujato>Numbered Discourses 10.223 </span><br><p id=an10.223:0.2><span class=root>22. Sāmaññavagga </span><br> <span class=sujato>22. Similarity </span><br><p id=an10.223:0.3><span class="root big-bold">~ </span><br> <span class=sujato>Untitled Discourse on Thirty Qualities </span><br><p id=an10.223:1.1><span class=root>“Tiṁsāya, bhikkhave, dhammehi samannāgato yathābhataṁ nikkhitto evaṁ niraye. </span><br> <span class=sujato>“Someone with thirty qualities is cast down to hell. </span><br><p id=an10.223:1.2><span class=root>Katamehi tiṁsāya? </span><br> <span class=sujato>What thirty? </span><br><p id=an10.223:1.3><span class=root>Attanā ca pāṇātipātī hoti, parañca pāṇātipāte samādapeti, pāṇātipāte ca samanuñño hoti; </span><br> <span class=sujato>They kill living creatures, steal, and commit sexual misconduct. They use speech that’s false, divisive, harsh, or nonsensical. They’re covetous, malicious, with wrong view. They encourage others to do these things. And they approve of these things. </span><br><p id=an10.223:1.4><span class=root>attanā ca adinnādāyī hoti, parañca adinnādāne samādapeti, adinnādāne ca samanuñño hoti; </span><br><p id=an10.223:1.5><span class=root>attanā ca kāmesumicchācārī hoti, parañca kāmesumicchācāre samādapeti, kāmesumicchācāre ca samanuñño hoti; </span><br><p id=an10.223:1.6><span class=root>attanā ca musāvādī hoti, parañca musāvāde samādapeti, musāvāde ca samanuñño hoti; </span><br><p id=an10.223:1.7><span class=root>attanā ca pisuṇavāco hoti, parañca pisuṇāya vācāya samādapeti, pisuṇāya vācāya ca samanuñño hoti; </span><br><p id=an10.223:1.8><span class=root>attanā ca pharusavāco hoti, parañca pharusāya vācāya samādapeti, pharusāya vācāya ca samanuñño hoti; </span><br><p id=an10.223:1.9><span class=root>attanā ca samphappalāpī hoti, parañca samphappalāpe samādapeti, samphappalāpe ca samanuñño hoti; </span><br><p id=an10.223:1.10><span class=root>attanā ca abhijjhālu hoti, parañca abhijjhāya samādapeti, abhijjhāya ca samanuñño hoti; </span><br><p id=an10.223:1.11><span class=root>attanā ca byāpannacitto hoti, parañca byāpāde samādapeti, byāpāde ca samanuñño hoti; </span><br><p id=an10.223:1.12><span class=root>attanā ca micchādiṭṭhiko hoti, parañca micchādiṭṭhiyā samādapeti, micchādiṭṭhiyā ca samanuñño hoti—</span><br><p id=an10.223:1.13><span class=root>imehi kho, bhikkhave, tiṁsāya dhammehi samannāgato yathābhataṁ nikkhitto evaṁ niraye. </span><br> <span class=sujato>Someone with these thirty qualities is cast down to hell. </span><br><p id=an10.223:2.1><span class=root>Tiṁsāya, bhikkhave, dhammehi samannāgato yathābhataṁ nikkhitto evaṁ sagge. </span><br> <span class=sujato>Someone with thirty qualities is raised up to heaven. </span><br><p id=an10.223:2.2><span class=root>Katamehi tiṁsāya? </span><br> <span class=sujato>What thirty? </span><br><p id=an10.223:2.3><span class=root>Attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca samanuñño hoti; </span><br> <span class=sujato>They don’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. They’re contented, kind-hearted, with right view. They encourage others to do these things. And they approve of these things. </span><br><p id=an10.223:2.4><span class=root>attanā ca adinnādānā paṭivirato hoti, parañca adinnādānā veramaṇiyā samādapeti, adinnādānā veramaṇiyā ca samanuñño hoti; </span><br><p id=an10.223:2.5><span class=root>attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti, kāmesumicchācārā veramaṇiyā ca samanuñño hoti; </span><br><p id=an10.223:2.6><span class=root>attanā ca musāvādā paṭivirato hoti, parañca musāvādā veramaṇiyā samādapeti, musāvādā veramaṇiyā ca samanuñño hoti; </span><br><p id=an10.223:2.7><span class=root>attanā ca pisuṇāya vācāya paṭivirato hoti, parañca pisuṇāya vācāya veramaṇiyā samādapeti, pisuṇāya vācāya veramaṇiyā ca samanuñño hoti; </span><br><p id=an10.223:2.8><span class=root>attanā ca pharusāya vācāya paṭivirato hoti, parañca pharusāya vācāya veramaṇiyā samādapeti, pharusāya vācāya veramaṇiyā ca samanuñño hoti; </span><br><p id=an10.223:2.9><span class=root>attanā ca samphappalāpā paṭivirato hoti, parañca samphappalāpā veramaṇiyā samādapeti, samphappalāpā veramaṇiyā ca samanuñño hoti; </span><br><p id=an10.223:2.10><span class=root>attanā ca anabhijjhālu hoti, parañca anabhijjhāya samādapeti, anabhijjhāya ca samanuñño hoti; </span><br><p id=an10.223:2.11><span class=root>attanā ca abyāpannacitto hoti, parañca abyāpāde samādapeti, abyāpāde ca samanuñño hoti; </span><br><p id=an10.223:2.12><span class=root>attanā ca sammādiṭṭhiko hoti, parañca sammādiṭṭhiyā samādapeti, sammādiṭṭhiyā ca samanuñño hoti—</span><br><p id=an10.223:2.13><span class=root>imehi kho, bhikkhave, tiṁsāya dhammehi samannāgato yathābhataṁ nikkhitto evaṁ sagge”ti. </span><br> <span class=sujato>Someone with these thirty qualities is raised up to heaven.” </span><br></main><footer class="container footer"><small><a href=/about/>Contact info</a></small></footer>