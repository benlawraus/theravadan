<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0045.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0044.html>Previous</a><a href=/canon/en/pli/ms/sutta/an/an0010/an0010P0046.html>Next</a></div><p id=an10.45:0.1><span class=root>Aṅguttara Nikāya 10.45 </span><br> <span class=sujato>Numbered Discourses 10.45 </span><br><p id=an10.45:0.2><span class=root>5. Akkosavagga </span><br> <span class=sujato>5. Abuse </span><br><p id=an10.45:0.3><span class="root big-bold">Rājantepurappavesanasutta </span><br> <span class=sujato>Entering a Royal Compound </span><br><p id=an10.45:1.1><span class=root>“Dasayime, bhikkhave, ādīnavā rājantepurappavesane. </span><br> <span class=sujato>“Mendicants, there are ten drawbacks to entering a royal compound. </span><br><p id=an10.45:1.2><span class=root>Katame dasa? </span><br> <span class=sujato>What ten? </span><br><p id=an10.45:1.3><span class=root>Idha, bhikkhave, rājā mahesiyā saddhiṁ nisinno hoti. </span><br> <span class=sujato>Firstly, a king is sitting with his chief queen </span><br><p id=an10.45:1.4><span class=root>Tatra bhikkhu pavisati. </span><br> <span class=sujato>when a monk enters. </span><br><p id=an10.45:1.5><span class=root>Mahesī vā bhikkhuṁ disvā sitaṁ pātukaroti, bhikkhu vā mahesiṁ disvā sitaṁ pātukaroti. </span><br> <span class=sujato>When the queen sees the monk she smiles, or when the monk sees the queen he smiles. </span><br><p id=an10.45:1.6><span class=root>Tattha rañño evaṁ hoti: </span><br> <span class=sujato>So the king thinks: </span><br><p id=an10.45:1.7><span class=root>‘addhā imesaṁ kataṁ vā karissanti vā’ti. </span><br> <span class=sujato>‘They’ve done it for sure, or they will do it.’ </span><br><p id=an10.45:1.8><span class=root>Ayaṁ, bhikkhave, paṭhamo ādīnavo rājantepurappavesane. </span><br> <span class=sujato>This is the first drawback of entering a royal compound. </span><br><p id=an10.45:2.1><span class=root>Puna caparaṁ, bhikkhave, rājā bahukicco bahukaraṇīyo aññataraṁ itthiṁ gantvā na sarati: </span><br> <span class=sujato>Furthermore, a king has many duties, and much to do. He has sex with one of the women but doesn’t remember. </span><br><p id=an10.45:2.2><span class=root>‘sā tena gabbhaṁ gaṇhāti’. </span><br> <span class=sujato>She gets pregnant from that. </span><br><p id=an10.45:2.3><span class=root>Tattha rañño evaṁ hoti: </span><br> <span class=sujato>So the king thinks: </span><br><p id=an10.45:2.4><span class=root>‘na kho idha añño koci pavisati, aññatra pabbajitena. </span><br> <span class=sujato>‘No-one else has entered here, except for that monk. </span><br><p id=an10.45:2.5><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:2.6><span class=root>Ayaṁ, bhikkhave, dutiyo ādīnavo rājantepurappavesane. </span><br> <span class=sujato>This is the second drawback of entering a royal compound. </span><br><p id=an10.45:3.1><span class=root>Puna caparaṁ, bhikkhave, rañño antepure aññataraṁ ratanaṁ nassati. </span><br> <span class=sujato>Furthermore, a gem is lost somewhere in the royal compound. </span><br><p id=an10.45:3.2><span class=root>Tattha rañño evaṁ hoti: </span><br> <span class=sujato>So the king thinks: </span><br><p id=an10.45:3.3><span class=root>‘na kho idha añño koci pavisati, aññatra pabbajitena. </span><br> <span class=sujato>‘No-one else has entered here, except for that monk. </span><br><p id=an10.45:3.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:3.5><span class=root>Ayaṁ, bhikkhave, tatiyo ādīnavo rājantepurappavesane. </span><br> <span class=sujato>This is the third drawback of entering a royal compound. </span><br><p id=an10.45:4.1><span class=root>Puna caparaṁ, bhikkhave, rañño antepure abbhantarā guyhamantā bahiddhā sambhedaṁ gacchanti. </span><br> <span class=sujato>Furthermore, secret deliberations in the royal compound are leaked outside. </span><br><p id=an10.45:4.2><span class=root>Tattha rañño evaṁ hoti: </span><br> <span class=sujato>So the king thinks: </span><br><p id=an10.45:4.3><span class=root>‘na kho idha añño koci pavisati, aññatra pabbajitena. </span><br> <span class=sujato>‘No-one else has entered here, except for that monk. </span><br><p id=an10.45:4.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:4.5><span class=root>Ayaṁ, bhikkhave, catuttho ādīnavo rājantepurappavesane. </span><br> <span class=sujato>This is the fourth drawback of entering a royal compound. </span><br><p id=an10.45:5.1><span class=root>Puna caparaṁ, bhikkhave, rañño antepure pitā vā puttaṁ pattheti putto vā pitaraṁ pattheti. </span><br> <span class=sujato>Furthermore, in a royal compound, a father longs for their son, or a son longs for his father. </span><br><p id=an10.45:5.2><span class=root>Tesaṁ evaṁ hoti: </span><br> <span class=sujato>They think: </span><br><p id=an10.45:5.3><span class=root>‘na kho idha añño koci pavisati, aññatra pabbajitena. </span><br> <span class=sujato>‘No-one else has entered here, except for that monk. </span><br><p id=an10.45:5.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:5.5><span class=root>Ayaṁ, bhikkhave, pañcamo ādīnavo rājantepurappavesane. </span><br> <span class=sujato>This is the fifth drawback of entering a royal compound. </span><br><p id=an10.45:6.1><span class=root>Puna caparaṁ, bhikkhave, rājā nīcaṭṭhāniyaṁ ucce ṭhāne ṭhapeti. </span><br> <span class=sujato>Furthermore, the king promotes someone to a higher position. </span><br><p id=an10.45:6.2><span class=root>Yesaṁ taṁ amanāpaṁ tesaṁ evaṁ hoti: </span><br> <span class=sujato>Those who are upset by this think: </span><br><p id=an10.45:6.3><span class=root>‘rājā kho pabbajitena saṁsaṭṭho. </span><br> <span class=sujato>‘The king is close to that monk. </span><br><p id=an10.45:6.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:6.5><span class=root>Ayaṁ, bhikkhave, chaṭṭho ādīnavo rājantepurappavesane. </span><br> <span class=sujato>This is the sixth drawback of entering a royal compound. </span><br><p id=an10.45:7.1><span class=root>Puna caparaṁ, bhikkhave, rājā uccaṭṭhāniyaṁ nīce ṭhāne ṭhapeti. </span><br> <span class=sujato>Furthermore, the king demotes someone to a lower position. </span><br><p id=an10.45:7.2><span class=root>Yesaṁ taṁ amanāpaṁ tesaṁ evaṁ hoti: </span><br> <span class=sujato>Those who are upset by this think: </span><br><p id=an10.45:7.3><span class=root>‘rājā kho pabbajitena saṁsaṭṭho. </span><br> <span class=sujato>‘The king is close to that monk. </span><br><p id=an10.45:7.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:7.5><span class=root>Ayaṁ, bhikkhave, sattamo ādīnavo rājantepurappavesane. </span><br> <span class=sujato>This is the seventh drawback of entering a royal compound. </span><br><p id=an10.45:8.1><span class=root>Puna caparaṁ, bhikkhave, rājā akāle senaṁ uyyojeti. </span><br> <span class=sujato>Furthermore, the king dispatches the army at the wrong time. </span><br><p id=an10.45:8.2><span class=root>Yesaṁ taṁ amanāpaṁ tesaṁ evaṁ hoti: </span><br> <span class=sujato>Those who are upset by this think: </span><br><p id=an10.45:8.3><span class=root>‘rājā kho pabbajitena saṁsaṭṭho. </span><br> <span class=sujato>‘The king is close to that monk. </span><br><p id=an10.45:8.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:8.5><span class=root>Ayaṁ, bhikkhave, aṭṭhamo ādīnavo rājantepurappavesane. </span><br> <span class=sujato>This is the eighth drawback of entering a royal compound. </span><br><p id=an10.45:9.1><span class=root>Puna caparaṁ, bhikkhave, rājā kāle senaṁ uyyojetvā antarāmaggato nivattāpeti. </span><br> <span class=sujato>Furthermore, the king dispatches the army at the right time, but orders it to turn back while still on the road. </span><br><p id=an10.45:9.2><span class=root>Yesaṁ taṁ amanāpaṁ tesaṁ evaṁ hoti: </span><br> <span class=sujato>Those who are upset by this think: </span><br><p id=an10.45:9.3><span class=root>‘rājā kho pabbajitena saṁsaṭṭho. </span><br> <span class=sujato>‘The king is close to that monk. </span><br><p id=an10.45:9.4><span class=root>Siyā nu kho pabbajitassa kamman’ti. </span><br> <span class=sujato>Could this be the monk’s doing?’ </span><br><p id=an10.45:9.5><span class=root>Ayaṁ, bhikkhave, navamo ādīnavo rājantepurappavesane. </span><br> <span class=sujato>This is the ninth drawback of entering a royal compound. </span><br><p id=an10.45:10.1><span class=root>Puna caparaṁ, bhikkhave, rañño antepuraṁ hatthisammaddaṁ assasammaddaṁ rathasammaddaṁ rajanīyāni rūpasaddagandharasaphoṭṭhabbāni, yāni na pabbajitassa sāruppāni. </span><br> <span class=sujato>Furthermore, in the royal compound there is a trampling of elephants, horses, and chariots, as well as arousing sights, sounds, smells, tastes, and touches that do not befit a monk. </span><br><p id=an10.45:10.2><span class=root>Ayaṁ, bhikkhave, dasamo ādīnavo rājantepurappavesane. </span><br> <span class=sujato>This is the tenth drawback of entering a royal compound. </span><br><p id=an10.45:10.3><span class=root>Ime kho, bhikkhave, dasa ādīnavā rājantepurappavesane”ti. </span><br> <span class=sujato>These are the ten drawbacks of entering a royal compound.” </span><br><p id=an10.45:10.4><span class=root>Pañcamaṁ. </span><br></main><footer class="container footer"><small><a href=/about/>Contact info</a></small></footer>