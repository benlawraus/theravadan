<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0075.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0074.html>Previous</a><a href=/canon/en/pli/ms/sutta/an/an0010/an0010P0076.html>Next</a></div><p><div class=verse-container id=an10.75:0.1><span>Aṅguttara Nikāya 10.75 </span><span class="translation sujato">Numbered Discourses 10.75 </span></div><p><div class=verse-container id=an10.75:0.2><span>8. Ākaṅkhavagga </span><span class="translation sujato">8. If You Want </span></div><p><div class=verse-container id=an10.75:0.3><span class=big-bold>Migasālāsutta </span><span class="translation sujato">With Migasālā </span></div><p><div class=verse-container id=an10.75:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an10.75:1.2><span>Atha kho āyasmā ānando pubbaṇhasamayaṁ nivāsetvā pattacīvaramādāya yena migasālāya upāsikāya nivesanaṁ tenupasaṅkami; upasaṅkamitvā paññatte āsane nisīdi. </span><span class="translation sujato">Then Venerable Ānanda robed up in the morning and, taking his bowl and robe, went to the home of the laywoman Migasālā, where he sat on the seat spread out. </span></div><p><div class=verse-container id=an10.75:1.3><span>Atha kho migasālā upāsikā yenāyasmā ānando tenupasaṅkami; upasaṅkamitvā āyasmantaṁ ānandaṁ abhivādetvā ekamantaṁ nisīdi. Ekamantaṁ nisinnā kho migasālā upāsikā āyasmantaṁ ānandaṁ etadavoca: </span><span class="translation sujato">Then the laywoman Migasālā went up to Ānanda, bowed, sat down to one side, and said to him: </span></div><p><div class=verse-container id=an10.75:2.1><span>“Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyaṁ. </span><span class="translation sujato">“Honorable Ānanda, how on earth are we supposed to understand the teaching taught by the Buddha, when the chaste and the unchaste are both reborn in exactly the same place in the next life? </span></div><p><div class=verse-container id=an10.75:2.2><span>Pitā me, bhante, purāṇo brahmacārī hoti ārācārī virato methunā gāmadhammā. </span><span class="translation sujato">My father Purāṇa was celibate, set apart, avoiding the vulgar act of sex. </span></div><p><div class=verse-container id=an10.75:2.3><span>So kālaṅkato bhagavatā byākato: ‘sakadāgāmī satto tusitaṁ kāyaṁ upapanno’ti. </span><span class="translation sujato">When he passed away the Buddha declared that, since he was a once-returner, he was reborn in the host of joyful gods. </span></div><p><div class=verse-container id=an10.75:2.4><span>Pitāmaho me, bhante, isidatto abrahmacārī ahosi sadārasantuṭṭho. </span><span class="translation sujato">But my uncle Isidatta was not celibate; he lived content with his wife. </span></div><p><div class=verse-container id=an10.75:2.5><span>Sopi kālaṅkato bhagavatā byākato: ‘sakadāgāmī satto tusitaṁ kāyaṁ upapanno’ti. </span><span class="translation sujato">When he passed away the Buddha also declared that, since he was a once-returner, he was reborn in the host of joyful gods. </span></div><p><div class=verse-container id=an10.75:3.1><span>Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyan”ti? </span><span class="translation sujato">How on earth are we supposed to understand the teaching taught by the Buddha, when the chaste and the unchaste are both reborn in exactly the same place in the next life?” </span></div><p><div class=verse-container id=an10.75:3.2><span>“Evaṁ kho panetaṁ, bhagini, bhagavatā byākatan”ti. </span><span class="translation sujato">“You’re right, sister, but that’s how the Buddha declared it.” </span></div><p><div class=verse-container id=an10.75:4.1><span>Atha kho āyasmā ānando migasālāya upāsikāya nivesane piṇḍapātaṁ gahetvā uṭṭhāyāsanā pakkāmi. </span><span class="translation sujato">Then Ānanda, after receiving almsfood at Migasālā’s home, rose from his seat and left. </span></div><p><div class=verse-container id=an10.75:4.2><span>Atha kho āyasmā ānando pacchābhattaṁ piṇḍapātapaṭikkanto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca: </span><span class="translation sujato">Then after the meal, on his return from almsround, Ānanda went to the Buddha, bowed, sat down to one side, and told him what had happened. </span></div><p><div class=verse-container id=an10.75:5.1><span>“Idhāhaṁ, bhante, pubbaṇhasamayaṁ nivāsetvā pattacīvaramādāya yena migasālāya upāsikāya nivesanaṁ tenupasaṅkami; upasaṅkamitvā paññatte āsane nisīdiṁ. </span></div><p><div class=verse-container id=an10.75:5.2><span>Atha kho, bhante, migasālā upāsikā yenāhaṁ tenupasaṅkami; upasaṅkamitvā maṁ abhivādetvā ekamantaṁ nisīdi. Ekamantaṁ nisinnā kho, bhante, migasālā upāsikā maṁ etadavoca: </span></div><p><div class=verse-container id=an10.75:6.1><span>‘Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyaṁ. </span></div><p><div class=verse-container id=an10.75:6.2><span>Pitā me, bhante, purāṇo brahmacārī ahosi ārācārī virato methunā gāmadhammā. </span></div><p><div class=verse-container id=an10.75:6.3><span>So kālaṅkato bhagavatā byākato sakadāgāmī satto tusitaṁ kāyaṁ upapannoti. </span></div><p><div class=verse-container id=an10.75:6.4><span>Pitāmaho me, bhante, isidatto abrahmacārī ahosi sadārasantuṭṭho. </span></div><p><div class=verse-container id=an10.75:6.5><span>Sopi kālaṅkato bhagavatā byākato—sakadāgāmī satto tusitaṁ kāyaṁ upapannoti. </span></div><p><div class=verse-container id=an10.75:7.1><span>Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyan’ti? </span></div><p><div class=verse-container id=an10.75:7.2><span>Evaṁ vutte, ahaṁ, bhante, migasālaṁ upāsikaṁ etadavocaṁ: </span></div><p><div class=verse-container id=an10.75:7.3><span>‘evaṁ kho panetaṁ, bhagini, bhagavatā byākatan’”ti. </span></div><p><div class=verse-container id=an10.75:8.1><span>“Kā cānanda, migasālā upāsikā bālā abyattā ammakā ammakapaññā, ke ca purisapuggalaparopariye ñāṇe? </span><span class="translation sujato">“Ānanda, who is this laywoman Migasālā, a foolish incompetent aunty, with an aunty’s wit? And who is it that knows how to assess individuals? </span></div><p><div class=verse-container id=an10.75:9.1><span>Dasayime, ānanda, puggalā santo saṁvijjamānā lokasmiṁ. </span><span class="translation sujato">These ten people are found in the world. </span></div><p><div class=verse-container id=an10.75:9.2><span>Katame dasa? </span><span class="translation sujato">What ten? </span></div><p><div class=verse-container id=an10.75:9.3><span>Idhānanda, ekacco puggalo dussīlo hoti. </span><span class="translation sujato">Take a certain person who is unethical. </span></div><p><div class=verse-container id=an10.75:9.4><span>Tañca cetovimuttiṁ paññāvimuttiṁ yathābhūtaṁ nappajānāti, yatthassa taṁ dussilyaṁ aparisesaṁ nirujjhati. </span><span class="translation sujato">And they don’t truly understand the freedom of heart and freedom by wisdom where that unethical conduct ceases without anything left over. </span></div><p><div class=verse-container id=an10.75:9.5><span>Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati. </span><span class="translation sujato">And they’ve not listened or learned or comprehended theoretically or found even temporary freedom. </span></div><p><div class=verse-container id=an10.75:9.6><span>So kāyassa bhedā paraṁ maraṇā hānāya pareti, no visesāya; </span><span class="translation sujato">When their body breaks up, after death, they’re headed for a lower place, not a higher. </span></div><p><div class=verse-container id=an10.75:9.7><span>hānagāmīyeva hoti, no visesagāmī. </span><span class="translation sujato">They’re going to a lower place, not a higher. </span></div><p><div class=verse-container id=an10.75:10.1><span>Idha panānanda, ekacco puggalo dussīlo hoti. </span><span class="translation sujato">Take a certain person who is unethical. </span></div><p><div class=verse-container id=an10.75:10.2><span>Tañca cetovimuttiṁ paññāvimuttiṁ yathābhūtaṁ pajānāti yatthassa taṁ dussilyaṁ aparisesaṁ nirujjhati. </span><span class="translation sujato">But they truly understand the freedom of heart and freedom by wisdom where that unethical conduct ceases without anything left over. </span></div><p><div class=verse-container id=an10.75:10.3><span>Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">And they have listened and learned and comprehended theoretically and found at least temporary freedom. </span></div><p><div class=verse-container id=an10.75:10.4><span>So kāyassa bhedā paraṁ maraṇā visesāya pareti, no hānāya; </span><span class="translation sujato">When their body breaks up, after death, they’re headed for a higher place, not a lower. </span></div><p><div class=verse-container id=an10.75:10.5><span>visesagāmīyeva hoti, no hānagāmī. </span><span class="translation sujato">They’re going to a higher place, not a lower. </span></div><p><div class=verse-container id=an10.75:11.1><span>Tatrānanda, pamāṇikā pamiṇanti: </span><span class="translation sujato">Judgmental people compare them, saying: </span></div><p><div class=verse-container id=an10.75:11.2><span>‘imassapi teva dhammā, aparassapi teva dhammā. Kasmā nesaṁ eko hīno eko paṇīto’ti? </span><span class="translation sujato">‘This one has just the same qualities as the other, so why is one worse and one better?’ </span></div><p><div class=verse-container id=an10.75:11.3><span>Tañhi tesaṁ, ānanda, hoti dīgharattaṁ ahitāya dukkhāya. </span><span class="translation sujato">This will be for their lasting harm and suffering. </span></div><p><div class=verse-container id=an10.75:12.1><span>Tatrānanda, yvāyaṁ puggalo dussīlo hoti. </span><span class="translation sujato">In this case, the person who is unethical, </span></div><p><div class=verse-container id=an10.75:12.2><span>Tañca cetovimuttiṁ paññāvimuttiṁ yathābhūtaṁ pajānāti yatthassa taṁ dussilyaṁ aparisesaṁ nirujjhati. </span><span class="translation sujato">but truly understands the freedom of heart … </span></div><p><div class=verse-container id=an10.75:12.3><span>Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">and has listened and learned and comprehended theoretically and found at least temporary freedom </span></div><p><div class=verse-container id=an10.75:12.4><span>Ayaṁ, ānanda, puggalo amunā purimena puggalena abhikkantataro ca paṇītataro ca. </span><span class="translation sujato">is better and finer than the other person. </span></div><p><div class=verse-container id=an10.75:12.5><span>Taṁ kissa hetu? </span><span class="translation sujato">Why is that? </span></div><p><div class=verse-container id=an10.75:12.6><span>Imaṁ hānanda, puggalaṁ dhammasoto nibbahati. </span><span class="translation sujato">Because the stream of the teaching carries them along. </span></div><p><div class=verse-container id=an10.75:12.7><span>Tadantaraṁ ko jāneyya, aññatra tathāgatena. </span><span class="translation sujato">But who knows the difference between them except a Realized One? </span></div><p><div class=verse-container id=an10.75:12.8><span>Tasmātihānanda, mā puggalesu pamāṇikā ahuvattha, </span><span class="translation sujato">So, Ānanda, don’t be judgmental about people. </span></div><p><div class=verse-container id=an10.75:12.9><span>mā puggalesu pamāṇaṁ gaṇhittha. </span><span class="translation sujato">Don’t pass judgment on people. </span></div><p><div class=verse-container id=an10.75:12.10><span>Khaññati hānanda, puggalesu pamāṇaṁ gaṇhanto. </span><span class="translation sujato">Those who pass judgment on people harm themselves. </span></div><p><div class=verse-container id=an10.75:12.11><span>Ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso. </span><span class="translation sujato">I, or someone like me, may pass judgment on people. </span></div><p><div class=verse-container id=an10.75:13.1><span>Idha panānanda, ekacco puggalo sīlavā hoti. </span><span class="translation sujato">Take a certain person who is ethical. </span></div><p><div class=verse-container id=an10.75:13.2><span>Tañca cetovimuttiṁ paññāvimuttiṁ yathābhūtaṁ nappajānāti yatthassa taṁ sīlaṁ aparisesaṁ nirujjhati. </span><span class="translation sujato">But they don’t truly understand the freedom of heart and freedom by wisdom where that ethical conduct ceases without anything left over. </span></div><p><div class=verse-container id=an10.75:13.3><span>Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati. </span><span class="translation sujato">And they’ve not listened or learned or comprehended theoretically or found even temporary freedom. </span></div><p><div class=verse-container id=an10.75:13.4><span>So kāyassa bhedā paraṁ maraṇā hānāya pareti, no visesāya; </span><span class="translation sujato">When their body breaks up, after death, they’re headed for a lower place, not a higher. </span></div><p><div class=verse-container id=an10.75:13.5><span>hānagāmīyeva hoti, no visesagāmī. </span><span class="translation sujato">They’re going to a lower place, not a higher. </span></div><p><div class=verse-container id=an10.75:14.1><span>Idha panānanda, ekacco puggalo sīlavā hoti. </span><span class="translation sujato">Take a certain person who is ethical. </span></div><p><div class=verse-container id=an10.75:14.2><span>Tañca cetovimuttiṁ paññāvimuttiṁ yathābhūtaṁ pajānāti yatthassa taṁ sīlaṁ aparisesaṁ nirujjhati. </span><span class="translation sujato">And they truly understand the freedom of heart and freedom by wisdom where that ethical conduct ceases without anything left over. </span></div><p><div class=verse-container id=an10.75:14.3><span>Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">And they’ve listened and learned and comprehended theoretically and found at least temporary freedom. </span></div><p><div class=verse-container id=an10.75:14.4><span>So kāyassa bhedā paraṁ maraṇā visesāya pareti, no hānāya; </span><span class="translation sujato">When their body breaks up, after death, they’re headed for a higher place, not a lower. </span></div><p><div class=verse-container id=an10.75:14.5><span>visesagāmīyeva hoti, no hānagāmī. </span><span class="translation sujato">They’re going to a higher place, not a lower. </span></div><p><div class=verse-container id=an10.75:15.1><span>Tatrānanda, pamāṇikā pamiṇanti …pe… </span><span class="translation sujato">Judgmental people compare them … </span></div><p><div class=verse-container id=an10.75:15.2><span>ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso. </span><span class="translation sujato">I, or someone like me, may pass judgment on people. </span></div><p><div class=verse-container id=an10.75:16.1><span>Idha panānanda, ekacco puggalo tibbarāgo hoti. </span><span class="translation sujato">Take a certain person who is very lustful. </span></div><p><div class=verse-container id=an10.75:16.2><span>Tañca cetovimuttiṁ paññāvimuttiṁ yathābhūtaṁ nappajānāti yatthassa so rāgo apariseso nirujjhati. </span><span class="translation sujato">And they don’t truly understand the freedom of heart and freedom by wisdom where that lust ceases without anything left over. </span></div><p><div class=verse-container id=an10.75:16.3><span>Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati. </span><span class="translation sujato">And they’ve not listened or learned or comprehended theoretically or found even temporary freedom. </span></div><p><div class=verse-container id=an10.75:16.4><span>So kāyassa bhedā paraṁ maraṇā hānāya pareti, no visesāya; </span><span class="translation sujato">When their body breaks up, after death, they’re headed for a lower place, not a higher. </span></div><p><div class=verse-container id=an10.75:16.5><span>hānagāmīyeva hoti, no visesagāmī. </span><span class="translation sujato">They’re going to a lower place, not a higher. </span></div><p><div class=verse-container id=an10.75:17.1><span>Idha panānanda, ekacco puggalo tibbarāgo hoti. </span><span class="translation sujato">Take a certain person who is very lustful. </span></div><p><div class=verse-container id=an10.75:17.2><span>Tañca cetovimuttiṁ paññāvimuttiṁ yathābhūtaṁ pajānāti yatthassa so rāgo apariseso nirujjhati. </span><span class="translation sujato">But they truly understand the freedom of heart and freedom by wisdom where that lust ceases without anything left over. </span></div><p><div class=verse-container id=an10.75:17.3><span>Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">And they’ve listened and learned and comprehended theoretically and found at least temporary freedom. </span></div><p><div class=verse-container id=an10.75:17.4><span>So kāyassa bhedā paraṁ maraṇā visesāya pareti, no hānāya; </span><span class="translation sujato">When their body breaks up, after death, they’re headed for a higher place, not a lower. </span></div><p><div class=verse-container id=an10.75:17.5><span>visesagāmīyeva hoti, no hānagāmī. </span><span class="translation sujato">They’re going to a higher place, not a lower. </span></div><p><div class=verse-container id=an10.75:18.1><span>Tatrānanda, pamāṇikā pamiṇanti …pe… </span><span class="translation sujato">Judgmental people compare them … </span></div><p><div class=verse-container id=an10.75:18.2><span>ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso. </span><span class="translation sujato">I, or someone like me, may pass judgment on people. </span></div><p><div class=verse-container id=an10.75:19.1><span>Idha panānanda, ekacco puggalo kodhano hoti. </span><span class="translation sujato">Take a certain person who is irritable. </span></div><p><div class=verse-container id=an10.75:19.2><span>Tañca cetovimuttiṁ paññāvimuttiṁ yathābhūtaṁ nappajānāti yatthassa so kodho apariseso nirujjhati. </span><span class="translation sujato">And they don’t truly understand the freedom of heart and freedom by wisdom where that anger ceases without anything left over. </span></div><p><div class=verse-container id=an10.75:19.3><span>Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati. </span><span class="translation sujato">And they’ve not listened or learned or comprehended theoretically or found even temporary freedom. </span></div><p><div class=verse-container id=an10.75:19.4><span>So kāyassa bhedā paraṁ maraṇā hānāya pareti, no visesāya; </span><span class="translation sujato">When their body breaks up, after death, they’re headed for a lower place, not a higher. </span></div><p><div class=verse-container id=an10.75:19.5><span>hānagāmīyeva hoti, no visesagāmī. </span><span class="translation sujato">They’re going to a lower place, not a higher. </span></div><p><div class=verse-container id=an10.75:20.1><span>Idha panānanda, ekacco puggalo kodhano hoti. </span><span class="translation sujato">Take a certain person who is irritable. </span></div><p><div class=verse-container id=an10.75:20.2><span>Tañca cetovimuttiṁ paññāvimuttiṁ yathābhūtaṁ pajānāti yatthassa so kodho apariseso nirujjhati. </span><span class="translation sujato">But they truly understand the freedom of heart and freedom by wisdom where that anger ceases without anything left over. </span></div><p><div class=verse-container id=an10.75:20.3><span>Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">And they’ve listened and learned and comprehended theoretically and found at least temporary freedom. </span></div><p><div class=verse-container id=an10.75:20.4><span>So kāyassa bhedā paraṁ maraṇā visesāya pareti, no hānāya; </span><span class="translation sujato">When their body breaks up, after death, they’re headed for a higher place, not a lower. </span></div><p><div class=verse-container id=an10.75:20.5><span>visesagāmīyeva hoti, no hānagāmī. </span><span class="translation sujato">They’re going to a higher place, not a lower. </span></div><p><div class=verse-container id=an10.75:21.1><span>Tatrānanda, pamāṇikā pamiṇanti …pe… </span><span class="translation sujato">Judgmental people compare them … </span></div><p><div class=verse-container id=an10.75:21.2><span>ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso. </span><span class="translation sujato">I, or someone like me, may pass judgment on people. </span></div><p><div class=verse-container id=an10.75:22.1><span>Idha panānanda, ekacco puggalo uddhato hoti. </span><span class="translation sujato">Take a certain person who is restless. </span></div><p><div class=verse-container id=an10.75:22.2><span>Tañca cetovimuttiṁ paññāvimuttiṁ yathābhūtaṁ nappajānāti yatthassa taṁ uddhaccaṁ aparisesaṁ nirujjhati. </span><span class="translation sujato">And they don’t truly understand the freedom of heart and freedom by wisdom where that restlessness ceases without anything left over. </span></div><p><div class=verse-container id=an10.75:22.3><span>Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati. </span><span class="translation sujato">And they’ve not listened or learned or comprehended theoretically or found even temporary freedom. </span></div><p><div class=verse-container id=an10.75:22.4><span>So kāyassa bhedā paraṁ maraṇā hānāya pareti, no visesāya; </span><span class="translation sujato">When their body breaks up, after death, they’re headed for a lower place, not a higher. </span></div><p><div class=verse-container id=an10.75:22.5><span>hānagāmīyeva hoti, no visesagāmī. </span><span class="translation sujato">They’re going to a lower place, not a higher. </span></div><p><div class=verse-container id=an10.75:23.1><span>Idha panānanda, ekacco puggalo uddhato hoti. </span><span class="translation sujato">Take a certain person who is restless. </span></div><p><div class=verse-container id=an10.75:23.2><span>Tañca cetovimuttiṁ paññāvimuttiṁ yathābhūtaṁ pajānāti yatthassa taṁ uddhaccaṁ aparisesaṁ nirujjhati. </span><span class="translation sujato">But they truly understand the freedom of heart and freedom by wisdom where that restlessness ceases without anything left over. </span></div><p><div class=verse-container id=an10.75:23.3><span>Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">And they’ve listened and learned and comprehended theoretically and found at least temporary freedom. </span></div><p><div class=verse-container id=an10.75:23.4><span>So kāyassa bhedā paraṁ maraṇā visesāya pareti, no hānāya; </span><span class="translation sujato">When their body breaks up, after death, they’re headed for a higher place, not a lower. </span></div><p><div class=verse-container id=an10.75:23.5><span>visesagāmīyeva hoti, no hānagāmī. </span><span class="translation sujato">They’re going to a higher place, not a lower. </span></div><p><div class=verse-container id=an10.75:24.1><span>Tatrānanda, pamāṇikā pamiṇanti: </span><span class="translation sujato">Judgmental people compare them, saying: </span></div><p><div class=verse-container id=an10.75:24.2><span>‘imassapi teva dhammā, aparassapi teva dhammā. Kasmā nesaṁ eko hīno eko paṇīto’ti? </span><span class="translation sujato">‘This one has just the same qualities as the other, so why is one worse and one better?’ </span></div><p><div class=verse-container id=an10.75:24.3><span>Tañhi tesaṁ, ānanda, hoti dīgharattaṁ ahitāya dukkhāya. </span><span class="translation sujato">This will be for their lasting harm and suffering. </span></div><p><div class=verse-container id=an10.75:25.1><span>Tatrānanda, yvāyaṁ puggalo uddhato hoti tañca cetovimuttiṁ paññāvimuttiṁ yathābhūtaṁ pajānāti yatthassa taṁ uddhaccaṁ aparisesaṁ nirujjhati, </span><span class="translation sujato">In this case the person who is restless, but truly understands the freedom of heart … </span></div><p><div class=verse-container id=an10.75:25.2><span>tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati. </span><span class="translation sujato">and has listened and learned and comprehended theoretically and found at least temporary freedom </span></div><p><div class=verse-container id=an10.75:25.3><span>Ayaṁ, ānanda, puggalo amunā purimena puggalena abhikkantataro ca paṇītataro ca. </span><span class="translation sujato">is better and finer than the other person. </span></div><p><div class=verse-container id=an10.75:25.4><span>Taṁ kissa hetu? </span><span class="translation sujato">Why is that? </span></div><p><div class=verse-container id=an10.75:25.5><span>Imaṁ hānanda, puggalaṁ dhammasoto nibbahati. </span><span class="translation sujato">Because the stream of the teaching carries them along. </span></div><p><div class=verse-container id=an10.75:25.6><span>Tadantaraṁ ko jāneyya aññatra tathāgatena. </span><span class="translation sujato">But who knows the difference between them except a Realized One? </span></div><p><div class=verse-container id=an10.75:25.7><span>Tasmātihānanda, mā puggalesu pamāṇikā ahuvattha; </span><span class="translation sujato">So, Ānanda, don’t be judgmental about people. </span></div><p><div class=verse-container id=an10.75:25.8><span>mā puggalesu pamāṇaṁ gaṇhittha. </span><span class="translation sujato">Don’t pass judgment on people. </span></div><p><div class=verse-container id=an10.75:25.9><span>Khaññati hānanda, puggalesu pamāṇaṁ gaṇhanto. </span><span class="translation sujato">Those who pass judgment on people harm themselves. </span></div><p><div class=verse-container id=an10.75:25.10><span>Ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso. </span><span class="translation sujato">I, or someone like me, may pass judgment on people. </span></div><p><div class=verse-container id=an10.75:26.1><span>Kā cānanda, migasālā upāsikā bālā abyattā ammakā ammakapaññā, ke ca purisapuggalaparopariye ñāṇe. </span><span class="translation sujato">Who is this laywoman Migasālā, a foolish incompetent aunty, with an aunty’s wit? And who is it that knows how to assess individuals? </span></div><p><div class=verse-container id=an10.75:26.2><span>Ime kho, ānanda, dasa puggalā santo saṁvijjamānā lokasmiṁ. </span><span class="translation sujato">These ten people are found in the world. </span></div><p><div class=verse-container id=an10.75:27.1><span>Yathārūpena, ānanda, sīlena purāṇo samannāgato ahosi tathārūpena sīlena isidatto samannāgato abhavissa, nayidha purāṇo isidattassa gatimpi aññassa. </span><span class="translation sujato">If Isidatta had achieved Purāṇa’s level of ethical conduct, Purāṇa could not have even known Isidatta’s destination. </span></div><p><div class=verse-container id=an10.75:27.2><span>Yathārūpāya cānanda, paññāya isidatto samannāgato ahosi tathārūpāya paññāya purāṇo samannāgato abhavissa, nayidha isidatto purāṇassa gatimpi aññassa. </span><span class="translation sujato">And if Purāṇa had achieved Isidatta’s level of wisdom, Isidatta could not have even known Purāṇa’s destination. </span></div><p><div class=verse-container id=an10.75:27.3><span>Iti kho, ānanda, ime puggalā ubho ekaṅgahīnā”ti. </span><span class="translation sujato">So both individuals were lacking in one respect.” </span></div><p><div class=verse-container id=an10.75:27.4><span>Pañcamaṁ. </span></div><div class=flex-between><a href=/canon/en/pli/ms/sutta/an/an0010/an0010P0074.html>Previous</a><a href=/canon/en/pli/ms/sutta/an/an0010/an0010P0076.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>