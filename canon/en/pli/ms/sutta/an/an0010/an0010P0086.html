<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0086.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0085.html>Previous</a><a href=/canon/en/pli/ms/sutta/an/an0010/an0010P0087.html>Next</a></div><p><div class=verse-container id=an10.86:0.1><span>Aṅguttara Nikāya 10.86 </span><span class="translation sujato">Numbered Discourses 10.86 </span></div><p><div class=verse-container id=an10.86:0.2><span>9. Theravagga </span><span class="translation sujato">9. Senior Mendicants </span></div><p><div class=verse-container id=an10.86:0.3><span class=big-bold>Adhimānasutta </span><span class="translation sujato">Overestimation </span></div><p><div class=verse-container id=an10.86:1.1><span>Ekaṁ samayaṁ āyasmā mahākassapo rājagahe viharati veḷuvane kalandakanivāpe. </span><span class="translation sujato">At one time Venerable Mahākassapa was staying near Rājagaha, in the Bamboo Grove, the squirrels’ feeding ground. </span></div><p><div class=verse-container id=an10.86:1.2><span>Tatra kho āyasmā mahākassapo bhikkhū āmantesi: </span><span class="translation sujato">There he addressed the mendicants: </span></div><p><div class=verse-container id=an10.86:1.3><span>“āvuso bhikkhave”ti. </span><span class="translation sujato">“Reverends, mendicants!” </span></div><p><div class=verse-container id=an10.86:1.4><span>“Āvuso”ti kho te bhikkhū āyasmato mahākassapassa paccassosuṁ. </span><span class="translation sujato">“Reverend,” they replied. </span></div><p><div class=verse-container id=an10.86:1.5><span>Āyasmā mahākassapo etadavoca: </span><span class="translation sujato">Venerable Mahākassapa said this: </span></div><p><div class=verse-container id=an10.86:2.1><span>“Idhāvuso, bhikkhu aññaṁ byākaroti: </span><span class="translation sujato">“Take a mendicant who declares enlightenment: </span></div><p><div class=verse-container id=an10.86:2.2><span>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><span class="translation sujato">‘I understand: “Rebirth is ended, the spiritual journey has been completed, what had to be done has been done, there is nothing further for this place.”’ </span></div><p><div class=verse-container id=an10.86:2.3><span>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati. </span><span class="translation sujato">They’re pursued, pressed, and grilled by the Realized One, or by one of his disciples who has the absorptions, and is skilled in attainments, in the minds of others, and in the ways of another’s mind. </span></div><p><div class=verse-container id=an10.86:2.4><span>So tathāgatena vā tathāgatasāvakena vā jhāyinā samāpattikusalena paracittakusalena paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati. </span><span class="translation sujato">Grilled in this way they get stuck or lose their way. They fall to ruin and disaster. </span></div><p><div class=verse-container id=an10.86:3.1><span>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti: </span><span class="translation sujato">The Realized One or one of his disciples comprehends their mind and investigates: </span></div><p><div class=verse-container id=an10.86:3.2><span>‘kiṁ nu kho ayamāyasmā aññaṁ byākaroti—</span><span class="translation sujato">‘Why does this venerable declare enlightenment, saying, </span></div><p><div class=verse-container id=an10.86:3.3><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><span class="translation sujato">“I understand: ‘Rebirth is ended, the spiritual journey has been completed, what had to be done has been done, there is nothing further for this place.’?”’ </span></div><p><div class=verse-container id=an10.86:4.1><span>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><span class="translation sujato">They understand, </span></div><p><div class=verse-container id=an10.86:5.1><span>‘Adhimāniko kho ayamāyasmā adhimānasacco, appatte pattasaññī, akate katasaññī, anadhigate adhigatasaññī. </span><span class="translation sujato">‘This venerable overestimates themselves and takes that to be the truth. They perceive that they’ve attained what they haven’t attained, done what they haven’t done, and achieved what they haven’t achieved. </span></div><p><div class=verse-container id=an10.86:5.2><span>Adhimānena aññaṁ byākaroti—</span><span class="translation sujato">And they declare enlightenment out of overestimation: </span></div><p><div class=verse-container id=an10.86:5.3><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><span class="translation sujato">“I understand: ‘Rebirth is ended, the spiritual journey has been completed, what had to be done has been done, there is nothing further for this place.’”’ </span></div><p><div class=verse-container id=an10.86:6.1><span>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti: </span><span class="translation sujato">The Realized One or one of his disciples comprehends their mind and investigates: </span></div><p><div class=verse-container id=an10.86:6.2><span>‘kiṁ nu kho ayamāyasmā nissāya adhimāniko adhimānasacco, appatte pattasaññī, akate katasaññī, anadhigate adhigatasaññī. </span><span class="translation sujato">‘Why does this venerable overestimate themselves and take that to be the truth? Why do they perceive that they’ve attained what they haven’t attained, done what they haven’t done, and achieved what they haven’t achieved? </span></div><p><div class=verse-container id=an10.86:6.3><span>Adhimānena aññaṁ byākaroti—</span><span class="translation sujato">And why do they declare enlightenment out of overestimation: </span></div><p><div class=verse-container id=an10.86:6.4><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><span class="translation sujato">“I understand: ‘Rebirth is ended, the spiritual journey has been completed, what had to be done has been done, there is nothing further for this place.’”’ </span></div><p><div class=verse-container id=an10.86:7.1><span>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><span class="translation sujato">They understand, </span></div><p><div class=verse-container id=an10.86:8.1><span>‘Bahussuto kho pana ayamāyasmā sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><span class="translation sujato">‘This venerable is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span></div><p><div class=verse-container id=an10.86:8.2><span>Tasmā ayamāyasmā adhimāniko adhimānasacco, appatte pattasaññī, akate katasaññī, anadhigate adhigatasaññī. </span><span class="translation sujato">Therefore this venerable overestimates themselves and takes that to be the truth. …’ </span></div><p><div class=verse-container id=an10.86:8.3><span>Adhimānena aññaṁ byākaroti—</span></div><p><div class=verse-container id=an10.86:8.4><span>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span></div><p><div class=verse-container id=an10.86:9.1><span>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><span class="translation sujato">They understand, </span></div><p><div class=verse-container id=an10.86:10.1><span>‘Abhijjhālu kho pana ayamāyasmā; </span><span class="translation sujato">‘This venerable is covetous, </span></div><p><div class=verse-container id=an10.86:10.2><span>abhijjhāpariyuṭṭhitena cetasā bahulaṁ viharati. </span><span class="translation sujato">and often lives with a heart full covetousness. </span></div><p><div class=verse-container id=an10.86:10.3><span>Abhijjhāpariyuṭṭhānaṁ kho pana tathāgatappavedite dhammavinaye parihānametaṁ. </span><span class="translation sujato">Being full of covetousness means decline in the teaching and training proclaimed by the Realized One. </span></div><p><div class=verse-container id=an10.86:11.1><span>Byāpanno kho pana ayamāyasmā; </span><span class="translation sujato">This venerable has ill will … </span></div><p><div class=verse-container id=an10.86:11.2><span>byāpādapariyuṭṭhitena cetasā bahulaṁ viharati. </span></div><p><div class=verse-container id=an10.86:11.3><span>Byāpādapariyuṭṭhānaṁ kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:12.1><span>Thinamiddho kho pana ayamāyasmā; </span><span class="translation sujato">dullness and drowsiness … </span></div><p><div class=verse-container id=an10.86:12.2><span>thinamiddhapariyuṭṭhitena cetasā bahulaṁ viharati. </span></div><p><div class=verse-container id=an10.86:12.3><span>Thinamiddhapariyuṭṭhānaṁ kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:13.1><span>Uddhato kho pana ayamāyasmā; </span><span class="translation sujato">restlessness … </span></div><p><div class=verse-container id=an10.86:13.2><span>uddhaccapariyuṭṭhitena cetasā bahulaṁ viharati. </span></div><p><div class=verse-container id=an10.86:13.3><span>Uddhaccapariyuṭṭhānaṁ kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:14.1><span>Vicikiccho kho pana ayamāyasmā; </span><span class="translation sujato">doubt … </span></div><p><div class=verse-container id=an10.86:14.2><span>vicikicchāpariyuṭṭhitena cetasā bahulaṁ viharati. </span></div><p><div class=verse-container id=an10.86:14.3><span>Vicikicchāpariyuṭṭhānaṁ kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:15.1><span>Kammārāmo kho pana ayamāyasmā kammarato kammārāmataṁ anuyutto. </span><span class="translation sujato">This venerable relishes work. They love it and like to relish it … </span></div><p><div class=verse-container id=an10.86:15.2><span>Kammārāmatā kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:16.1><span>Bhassārāmo kho pana ayamāyasmā bhassarato bhassārāmataṁ anuyutto. </span><span class="translation sujato">This venerable relishes talk … </span></div><p><div class=verse-container id=an10.86:16.2><span>Bhassārāmatā kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:17.1><span>Niddārāmo kho pana ayamāyasmā niddārato niddārāmataṁ anuyutto. </span><span class="translation sujato">sleep … </span></div><p><div class=verse-container id=an10.86:17.2><span>Niddārāmatā kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:18.1><span>Saṅgaṇikārāmo kho pana ayamāyasmā saṅgaṇikarato saṅgaṇikārāmataṁ anuyutto. </span><span class="translation sujato">company … </span></div><p><div class=verse-container id=an10.86:18.2><span>Saṅgaṇikārāmatā kho pana tathāgatappavedite dhammavinaye parihānametaṁ. </span></div><p><div class=verse-container id=an10.86:19.1><span>Sati kho pana ayamāyasmā uttari karaṇīye oramattakena visesādhigamena antarā vosānaṁ āpanno. </span><span class="translation sujato">When there is still more to be done, this venerable stopped half-way after achieving some insignificant distinction. </span></div><p><div class=verse-container id=an10.86:19.2><span>Antarā vosānagamanaṁ kho pana tathāgatappavedite dhammavinaye parihānametaṁ’. </span><span class="translation sujato">Stopping half-way means decline in the teaching and training proclaimed by the Realized One.’ </span></div><p><div class=verse-container id=an10.86:20.1><span>So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati. </span><span class="translation sujato">It is quite impossible for a mendicant to achieve growth, improvement, or maturity in this teaching and training without giving up these ten qualities. </span></div><p><div class=verse-container id=an10.86:20.2><span>So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti. </span><span class="translation sujato">It is quite possible for a mendicant to achieve growth, improvement, or maturity in this teaching and training after giving up these ten qualities.” </span></div><p><div class=verse-container id=an10.86:20.3><span>Chaṭṭhaṁ. </span></div><div class=flex-between><a href=/canon/en/pli/ms/sutta/an/an0010/an0010P0085.html>Previous</a><a href=/canon/en/pli/ms/sutta/an/an0010/an0010P0087.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>