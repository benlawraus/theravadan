<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0086.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0085.html>Previous</a><a href=/canon/en/pli/ms/sutta/an/an0010/an0010P0087.html>Next</a></div><p id=an10.86:0.1><span class=root>Aṅguttara Nikāya 10.86 </span><br> <span class=sujato>Numbered Discourses 10.86 </span><br><p id=an10.86:0.2><span class=root>9. Theravagga </span><br> <span class=sujato>9. Senior Mendicants </span><br><p id=an10.86:0.3><span class="root big-bold">Adhimānasutta </span><br> <span class=sujato>Overestimation </span><br><p id=an10.86:1.1><span class=root>Ekaṁ samayaṁ āyasmā mahākassapo rājagahe viharati veḷuvane kalandakanivāpe. </span><br> <span class=sujato>At one time Venerable Mahākassapa was staying near Rājagaha, in the Bamboo Grove, the squirrels’ feeding ground. </span><br><p id=an10.86:1.2><span class=root>Tatra kho āyasmā mahākassapo bhikkhū āmantesi: </span><br> <span class=sujato>There he addressed the mendicants: </span><br><p id=an10.86:1.3><span class=root>“āvuso bhikkhave”ti. </span><br> <span class=sujato>“Reverends, mendicants!” </span><br><p id=an10.86:1.4><span class=root>“Āvuso”ti kho te bhikkhū āyasmato mahākassapassa paccassosuṁ. </span><br> <span class=sujato>“Reverend,” they replied. </span><br><p id=an10.86:1.5><span class=root>Āyasmā mahākassapo etadavoca: </span><br> <span class=sujato>Venerable Mahākassapa said this: </span><br><p id=an10.86:2.1><span class=root>“Idhāvuso, bhikkhu aññaṁ byākaroti: </span><br> <span class=sujato>“Take a mendicant who declares enlightenment: </span><br><p id=an10.86:2.2><span class=root>‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><br> <span class=sujato>‘I understand: “Rebirth is ended, the spiritual journey has been completed, what had to be done has been done, there is nothing further for this place.”’ </span><br><p id=an10.86:2.3><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati. </span><br> <span class=sujato>They’re pursued, pressed, and grilled by the Realized One, or by one of his disciples who has the absorptions, and is skilled in attainments, in the minds of others, and in the ways of another’s mind. </span><br><p id=an10.86:2.4><span class=root>So tathāgatena vā tathāgatasāvakena vā jhāyinā samāpattikusalena paracittakusalena paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati. </span><br> <span class=sujato>Grilled in this way they get stuck or lose their way. They fall to ruin and disaster. </span><br><p id=an10.86:3.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti: </span><br> <span class=sujato>The Realized One or one of his disciples comprehends their mind and investigates: </span><br><p id=an10.86:3.2><span class=root>‘kiṁ nu kho ayamāyasmā aññaṁ byākaroti—</span><br> <span class=sujato>‘Why does this venerable declare enlightenment, saying, </span><br><p id=an10.86:3.3><span class=root>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><br> <span class=sujato>“I understand: ‘Rebirth is ended, the spiritual journey has been completed, what had to be done has been done, there is nothing further for this place.’?”’ </span><br><p id=an10.86:4.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><br> <span class=sujato>They understand, </span><br><p id=an10.86:5.1><span class=root>‘Adhimāniko kho ayamāyasmā adhimānasacco, appatte pattasaññī, akate katasaññī, anadhigate adhigatasaññī. </span><br> <span class=sujato>‘This venerable overestimates themselves and takes that to be the truth. They perceive that they’ve attained what they haven’t attained, done what they haven’t done, and achieved what they haven’t achieved. </span><br><p id=an10.86:5.2><span class=root>Adhimānena aññaṁ byākaroti—</span><br> <span class=sujato>And they declare enlightenment out of overestimation: </span><br><p id=an10.86:5.3><span class=root>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><br> <span class=sujato>“I understand: ‘Rebirth is ended, the spiritual journey has been completed, what had to be done has been done, there is nothing further for this place.’”’ </span><br><p id=an10.86:6.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti: </span><br> <span class=sujato>The Realized One or one of his disciples comprehends their mind and investigates: </span><br><p id=an10.86:6.2><span class=root>‘kiṁ nu kho ayamāyasmā nissāya adhimāniko adhimānasacco, appatte pattasaññī, akate katasaññī, anadhigate adhigatasaññī. </span><br> <span class=sujato>‘Why does this venerable overestimate themselves and take that to be the truth? Why do they perceive that they’ve attained what they haven’t attained, done what they haven’t done, and achieved what they haven’t achieved? </span><br><p id=an10.86:6.3><span class=root>Adhimānena aññaṁ byākaroti—</span><br> <span class=sujato>And why do they declare enlightenment out of overestimation: </span><br><p id=an10.86:6.4><span class=root>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><br> <span class=sujato>“I understand: ‘Rebirth is ended, the spiritual journey has been completed, what had to be done has been done, there is nothing further for this place.’”’ </span><br><p id=an10.86:7.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><br> <span class=sujato>They understand, </span><br><p id=an10.86:8.1><span class=root>‘Bahussuto kho pana ayamāyasmā sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><br> <span class=sujato>‘This venerable is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. </span><br><p id=an10.86:8.2><span class=root>Tasmā ayamāyasmā adhimāniko adhimānasacco, appatte pattasaññī, akate katasaññī, anadhigate adhigatasaññī. </span><br> <span class=sujato>Therefore this venerable overestimates themselves and takes that to be the truth. …’ </span><br><p id=an10.86:8.3><span class=root>Adhimānena aññaṁ byākaroti—</span><br><p id=an10.86:8.4><span class=root>khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti. </span><br><p id=an10.86:9.1><span class=root>Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti: </span><br> <span class=sujato>They understand, </span><br><p id=an10.86:10.1><span class=root>‘Abhijjhālu kho pana ayamāyasmā; </span><br> <span class=sujato>‘This venerable is covetous, </span><br><p id=an10.86:10.2><span class=root>abhijjhāpariyuṭṭhitena cetasā bahulaṁ viharati. </span><br> <span class=sujato>and often lives with a heart full covetousness. </span><br><p id=an10.86:10.3><span class=root>Abhijjhāpariyuṭṭhānaṁ kho pana tathāgatappavedite dhammavinaye parihānametaṁ. </span><br> <span class=sujato>Being full of covetousness means decline in the teaching and training proclaimed by the Realized One. </span><br><p id=an10.86:11.1><span class=root>Byāpanno kho pana ayamāyasmā; </span><br> <span class=sujato>This venerable has ill will … </span><br><p id=an10.86:11.2><span class=root>byāpādapariyuṭṭhitena cetasā bahulaṁ viharati. </span><br><p id=an10.86:11.3><span class=root>Byāpādapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.86:12.1><span class=root>Thinamiddho kho pana ayamāyasmā; </span><br> <span class=sujato>dullness and drowsiness … </span><br><p id=an10.86:12.2><span class=root>thinamiddhapariyuṭṭhitena cetasā bahulaṁ viharati. </span><br><p id=an10.86:12.3><span class=root>Thinamiddhapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.86:13.1><span class=root>Uddhato kho pana ayamāyasmā; </span><br> <span class=sujato>restlessness … </span><br><p id=an10.86:13.2><span class=root>uddhaccapariyuṭṭhitena cetasā bahulaṁ viharati. </span><br><p id=an10.86:13.3><span class=root>Uddhaccapariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.86:14.1><span class=root>Vicikiccho kho pana ayamāyasmā; </span><br> <span class=sujato>doubt … </span><br><p id=an10.86:14.2><span class=root>vicikicchāpariyuṭṭhitena cetasā bahulaṁ viharati. </span><br><p id=an10.86:14.3><span class=root>Vicikicchāpariyuṭṭhānaṁ kho pana tathāgatappavedite dhammavinaye parihānametaṁ. </span><br><p id=an10.86:15.1><span class=root>Kammārāmo kho pana ayamāyasmā kammarato kammārāmataṁ anuyutto. </span><br> <span class=sujato>This venerable relishes work. They love it and like to relish it … </span><br><p id=an10.86:15.2><span class=root>Kammārāmatā kho pana tathāgatappavedite dhammavinaye parihānametaṁ. </span><br><p id=an10.86:16.1><span class=root>Bhassārāmo kho pana ayamāyasmā bhassarato bhassārāmataṁ anuyutto. </span><br> <span class=sujato>This venerable relishes talk … </span><br><p id=an10.86:16.2><span class=root>Bhassārāmatā kho pana tathāgatappavedite dhammavinaye parihānametaṁ. </span><br><p id=an10.86:17.1><span class=root>Niddārāmo kho pana ayamāyasmā niddārato niddārāmataṁ anuyutto. </span><br> <span class=sujato>sleep … </span><br><p id=an10.86:17.2><span class=root>Niddārāmatā kho pana tathāgatappavedite dhammavinaye parihānametaṁ. </span><br><p id=an10.86:18.1><span class=root>Saṅgaṇikārāmo kho pana ayamāyasmā saṅgaṇikarato saṅgaṇikārāmataṁ anuyutto. </span><br> <span class=sujato>company … </span><br><p id=an10.86:18.2><span class=root>Saṅgaṇikārāmatā kho pana tathāgatappavedite dhammavinaye parihānametaṁ. </span><br><p id=an10.86:19.1><span class=root>Sati kho pana ayamāyasmā uttari karaṇīye oramattakena visesādhigamena antarā vosānaṁ āpanno. </span><br> <span class=sujato>When there is still more to be done, this venerable stopped half-way after achieving some insignificant distinction. </span><br><p id=an10.86:19.2><span class=root>Antarā vosānagamanaṁ kho pana tathāgatappavedite dhammavinaye parihānametaṁ’. </span><br> <span class=sujato>Stopping half-way means decline in the teaching and training proclaimed by the Realized One.’ </span><br><p id=an10.86:20.1><span class=root>So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati. </span><br> <span class=sujato>It is quite impossible for a mendicant to achieve growth, improvement, or maturity in this teaching and training without giving up these ten qualities. </span><br><p id=an10.86:20.2><span class=root>So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti. </span><br> <span class=sujato>It is quite possible for a mendicant to achieve growth, improvement, or maturity in this teaching and training after giving up these ten qualities.” </span><br><p id=an10.86:20.3><span class=root>Chaṭṭhaṁ. </span><br></main><footer class="container footer"><small><a href=/about>Contact info</a></small></footer>