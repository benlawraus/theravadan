<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0177.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0176.html>Previous</a><a href=/canon/en/pli/ms/sutta/an/an0010/an0010P0178.html>Next</a></div><p id=an10.177:0.1><span class=root>Aṅguttara Nikāya 10.177 </span><br> <span class=sujato>Numbered Discourses 10.177 </span><br><p id=an10.177:0.2><span class=root>17. Jāṇussoṇivagga </span><br> <span class=sujato>17. With Jānussoṇi </span><br><p id=an10.177:0.3><span class="root big-bold">Jāṇussoṇisutta </span><br> <span class=sujato>With Jānussoṇi </span><br><p id=an10.177:1.1><span class=root>Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. </span><br> <span class=sujato>Then the brahmin Jānussoṇi went up to the Buddha, and exchanged greetings with him. </span><br><p id=an10.177:1.2><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca: </span><br> <span class=sujato>When the greetings and polite conversation were over, he sat down to one side and said to the Buddha, </span><br><p id=an10.177:2.1><span class=root>“Mayamassu, bho gotama, brāhmaṇā nāma. </span><br> <span class=sujato>“We who are known as brahmins </span><br><p id=an10.177:2.2><span class=root>Dānāni dema, saddhāni karoma: </span><br> <span class=sujato>give gifts and perform memorial rites for the dead: </span><br><p id=an10.177:2.3><span class=root>‘idaṁ dānaṁ petānaṁ ñātisālohitānaṁ upakappatu, idaṁ dānaṁ petā ñātisālohitā paribhuñjantū’ti. </span><br> <span class=sujato>‘May this gift aid my departed relatives and kin. May they partake of this gift.’ </span><br><p id=an10.177:2.4><span class=root>Kacci taṁ, bho gotama, dānaṁ petānaṁ ñātisālohitānaṁ upakappati; </span><br> <span class=sujato>But does this gift really aid departed relatives and kin? </span><br><p id=an10.177:2.5><span class=root>kacci te petā ñātisālohitā taṁ dānaṁ paribhuñjantī”ti? </span><br> <span class=sujato>Do they actually partake of it?” </span><br><p id=an10.177:2.6><span class=root>“Ṭhāne kho, brāhmaṇa, upakappati, no aṭṭhāne”ti. </span><br> <span class=sujato>“It aids them if the conditions are right, brahmin, but not if the conditions are wrong.” </span><br><p id=an10.177:3.1><span class=root>“Katamaṁ pana, bho gotama, ṭhānaṁ, katamaṁ aṭṭhānan”ti? </span><br> <span class=sujato>“Then, worthy Gotama, what are the right and wrong conditions?” </span><br><p id=an10.177:3.2><span class=root>“Idha, brāhmaṇa, ekacco pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhiko hoti. </span><br> <span class=sujato>“Brahmin, take someone who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, with wrong view. </span><br><p id=an10.177:3.3><span class=root>So kāyassa bhedā paraṁ maraṇā nirayaṁ upapajjati. </span><br> <span class=sujato>When their body breaks up, after death, they’re reborn in hell. </span><br><p id=an10.177:3.4><span class=root>Yo nerayikānaṁ sattānaṁ āhāro, tena so tattha yāpeti, tena so tattha tiṭṭhati. </span><br> <span class=sujato>There they survive feeding on the food of the hell beings. </span><br><p id=an10.177:3.5><span class=root>Idampi kho, brāhmaṇa, aṭṭhānaṁ yattha ṭhitassa taṁ dānaṁ na upakappati. </span><br> <span class=sujato>The conditions there are wrong, so the gift does not aid the one who lives there. </span><br><p id=an10.177:4.1><span class=root>Idha pana, brāhmaṇa, ekacco pāṇātipātī …pe… micchādiṭṭhiko hoti. </span><br> <span class=sujato>Take someone else who kills living creatures … and has wrong view. </span><br><p id=an10.177:4.2><span class=root>So kāyassa bhedā paraṁ maraṇā tiracchānayoniṁ upapajjati. </span><br> <span class=sujato>When their body breaks up, after death, they’re reborn in the animal realm. </span><br><p id=an10.177:4.3><span class=root>Yo tiracchānayonikānaṁ sattānaṁ āhāro, tena so tattha yāpeti, tena so tattha tiṭṭhati. </span><br> <span class=sujato>There they survive feeding on the food of the beings in the animal realm. </span><br><p id=an10.177:4.4><span class=root>Idampi kho, brāhmaṇa, aṭṭhānaṁ yattha ṭhitassa taṁ dānaṁ na upakappati. </span><br> <span class=sujato>The conditions there too are wrong, so the gift does not aid the one who lives there. </span><br><p id=an10.177:5.1><span class=root>Idha pana, brāhmaṇa, ekacco pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto hoti, sammādiṭṭhiko hoti. </span><br> <span class=sujato>Take someone else who doesn’t kill living creatures, steal, commit sexual misconduct, or use speech that’s false, divisive, harsh, or nonsensical. They’re contented, kind-hearted, and have right view. </span><br><p id=an10.177:5.2><span class=root>So kāyassa bhedā paraṁ maraṇā manussānaṁ sahabyataṁ upapajjati. </span><br> <span class=sujato>When their body breaks up, after death, they’re reborn in the human realm. </span><br><p id=an10.177:5.3><span class=root>Yo manussānaṁ āhāro, tena so tattha yāpeti, tena so tattha tiṭṭhati. </span><br> <span class=sujato>There they survive feeding on human food. </span><br><p id=an10.177:5.4><span class=root>Idampi kho, brāhmaṇa, aṭṭhānaṁ yattha ṭhitassa taṁ dānaṁ na upakappati. </span><br> <span class=sujato>The conditions there too are wrong, so the gift does not aid the one who lives there. </span><br><p id=an10.177:6.1><span class=root>Idha pana, brāhmaṇa, ekacco pāṇātipātā paṭivirato hoti …pe… sammādiṭṭhiko hoti. </span><br> <span class=sujato>Take someone else who doesn’t kill living creatures … and has right view. </span><br><p id=an10.177:6.2><span class=root>So kāyassa bhedā paraṁ maraṇā devānaṁ sahabyataṁ upapajjati. </span><br> <span class=sujato>When their body breaks up, after death, they’re reborn in the company of the gods. </span><br><p id=an10.177:6.3><span class=root>Yo devānaṁ āhāro, tena so tattha yāpeti, tena so tattha tiṭṭhati. </span><br> <span class=sujato>There they survive feeding on the food of the gods. </span><br><p id=an10.177:6.4><span class=root>Idampi, brāhmaṇa, aṭṭhānaṁ yattha ṭhitassa taṁ dānaṁ upakappati. </span><br> <span class=sujato>The conditions there too are wrong, so the gift does not aid the one who lives there. </span><br><p id=an10.177:7.1><span class=root>Idha pana, brāhmaṇa, ekacco pāṇātipātī hoti …pe… micchādiṭṭhiko hoti. </span><br> <span class=sujato>Take someone else who kills living creatures … and has wrong view. </span><br><p id=an10.177:7.2><span class=root>So kāyassa bhedā paraṁ maraṇā pettivisayaṁ upapajjati. </span><br> <span class=sujato>When their body breaks up, after death, they’re reborn in the ghost realm. </span><br><p id=an10.177:7.3><span class=root>Yo pettivesayikānaṁ sattānaṁ āhāro, tena so tattha yāpeti, tena so tattha tiṭṭhati, yaṁ vā panassa ito anuppavecchanti mittāmaccā vā ñātisālohitā vā, tena so tattha yāpeti, tena so tattha tiṭṭhati. </span><br> <span class=sujato>There they survive feeding on the food of the beings in the ghost realm. Or else they survive feeding on what friends and colleagues, relatives and kin provide them with from here. </span><br><p id=an10.177:7.4><span class=root>Idaṁ kho, brāhmaṇa, ṭhānaṁ yattha ṭhitassa taṁ dānaṁ upakappatī”ti. </span><br> <span class=sujato>The conditions there are right, so the gift aids the one who lives there.” </span><br><p id=an10.177:8.1><span class=root>“Sace pana, bho gotama, so peto ñātisālohito taṁ ṭhānaṁ anupapanno hoti, ko taṁ dānaṁ paribhuñjatī”ti? </span><br> <span class=sujato>“But worthy Gotama, who partakes of that gift if the departed relative is not reborn in that place?” </span><br><p id=an10.177:8.2><span class=root>“Aññepissa, brāhmaṇa, petā ñātisālohitā taṁ ṭhānaṁ upapannā honti, te taṁ dānaṁ paribhuñjantī”ti. </span><br> <span class=sujato>“Other departed relatives reborn there will partake of that gift.” </span><br><p id=an10.177:9.1><span class=root>“Sace pana, bho gotama, so ceva peto ñātisālohito taṁ ṭhānaṁ anupapanno hoti aññepissa ñātisālohitā petā taṁ ṭhānaṁ anupapannā honti, ko taṁ dānaṁ paribhuñjatī”ti? </span><br> <span class=sujato>“But who partakes of the gift when neither that relative nor other relatives have been reborn in that place?” </span><br><p id=an10.177:9.2><span class=root>“Aṭṭhānaṁ kho etaṁ, brāhmaṇa, anavakāso yaṁ taṁ ṭhānaṁ vivittaṁ assa iminā dīghena addhunā yadidaṁ petehi ñātisālohitehi. </span><br> <span class=sujato>“It’s impossible, brahmin, it cannot happen that that place is vacant of departed relatives in all this long time. </span><br><p id=an10.177:9.3><span class=root>Api ca, brāhmaṇa, dāyakopi anipphalo”ti. </span><br> <span class=sujato>It’s never fruitless for the donor.” </span><br><p id=an10.177:10.1><span class=root>“Aṭṭhānepi bhavaṁ gotamo parikappaṁ vadatī”ti? </span><br> <span class=sujato>“Does the worthy Gotama propose this even when the conditions are wrong?” </span><br><p id=an10.177:10.2><span class=root>“Aṭṭhānepi kho ahaṁ, brāhmaṇa, parikappaṁ vadāmi. </span><br> <span class=sujato>“I propose this even when the conditions are wrong. </span><br><p id=an10.177:10.3><span class=root>Idha, brāhmaṇa, ekacco pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto hoti, micchādiṭṭhiko hoti; </span><br> <span class=sujato>Take someone who kills living creatures, steals, and commits sexual misconduct. They use speech that’s false, divisive, harsh, or nonsensical. And they’re covetous, malicious, with wrong view. </span><br><p id=an10.177:10.4><span class=root>so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span><br> <span class=sujato>They give to ascetics or brahmins such things as food, drink, clothing, vehicles; garlands, fragrance, and makeup; and bed, house, and lighting. </span><br><p id=an10.177:10.5><span class=root>So kāyassa bhedā paraṁ maraṇā hatthīnaṁ sahabyataṁ upapajjati. </span><br> <span class=sujato>When their body breaks up, after death, they’re reborn in the company of elephants. </span><br><p id=an10.177:10.6><span class=root>So tattha lābhī hoti annassa pānassa mālānānālaṅkārassa. </span><br> <span class=sujato>There they get to have food and drink, garlands and various adornments. </span><br><p id=an10.177:11.1><span class=root>Yaṁ kho, brāhmaṇa, idha pāṇātipātī adinnādāyī kāmesumicchācārī musāvādī pisuṇavāco pharusavāco samphappalāpī abhijjhālu byāpannacitto micchādiṭṭhiko, tena so kāyassa bhedā paraṁ maraṇā hatthīnaṁ sahabyataṁ upapajjati. </span><br> <span class=sujato>Since in this life they killed living creatures … and had wrong view, they were reborn in the company of elephants. </span><br><p id=an10.177:11.2><span class=root>Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tena so tattha lābhī hoti annassa pānassa mālānānālaṅkārassa. </span><br> <span class=sujato>Since they gave to ascetics or brahmins … they get to have food and drink, garlands and various adornments. </span><br><p id=an10.177:12.1><span class=root>Idha pana, brāhmaṇa, ekacco pāṇātipātī hoti …pe… micchādiṭṭhiko hoti. </span><br> <span class=sujato>Take someone else who kills living creatures … and has wrong view. </span><br><p id=an10.177:12.2><span class=root>So dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span><br> <span class=sujato>They give to ascetics or brahmins … </span><br><p id=an10.177:12.3><span class=root>So kāyassa bhedā paraṁ maraṇā assānaṁ sahabyataṁ upapajjati …pe… </span><br> <span class=sujato>When their body breaks up, after death, they’re reborn in the company of horses. … </span><br><p id=an10.177:12.4><span class=root>gunnaṁ sahabyataṁ upapajjati …pe… </span><br> <span class=sujato>cattle … </span><br><p id=an10.177:12.5><span class=root>kukkurānaṁ sahabyataṁ upapajjati. </span><br> <span class=sujato>dogs. </span><br><p id=an10.177:12.6><span class=root>So tattha lābhī hoti annassa pānassa mālānānālaṅkārassa. </span><br> <span class=sujato>There they get to have food and drink, garlands and various adornments. </span><br><p id=an10.177:13.1><span class=root>Yaṁ kho, brāhmaṇa, idha pāṇātipātī …pe… micchādiṭṭhiko, tena so kāyassa bhedā paraṁ maraṇā kukkurānaṁ sahabyataṁ upapajjati. </span><br> <span class=sujato>Since in this life they killed living creatures … and had wrong view, they were reborn in the company of dogs. </span><br><p id=an10.177:13.2><span class=root>Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tena so tattha lābhī hoti annassa pānassa mālānānālaṅkārassa. </span><br> <span class=sujato>Since they gave to ascetics or brahmins … they get to have food and drink, garlands and various adornments. </span><br><p id=an10.177:14.1><span class=root>Idha pana, brāhmaṇa, ekacco pāṇātipātā paṭivirato hoti …pe… sammādiṭṭhiko hoti. </span><br> <span class=sujato>Take someone else who doesn’t kill living creatures, steal, or commit sexual misconduct. They don’t use speech that’s false, divisive, harsh, or nonsensical. And they’re contented, kind-hearted, with right view. </span><br><p id=an10.177:14.2><span class=root>So dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span><br> <span class=sujato>They give to ascetics or brahmins … </span><br><p id=an10.177:14.3><span class=root>So kāyassa bhedā paraṁ maraṇā manussānaṁ sahabyataṁ upapajjati. </span><br> <span class=sujato>When their body breaks up, after death, they’re reborn in the human realm. </span><br><p id=an10.177:14.4><span class=root>So tattha lābhī hoti mānusakānaṁ pañcannaṁ kāmaguṇānaṁ. </span><br> <span class=sujato>There they get to have the five kinds of human sensual stimulation. </span><br><p id=an10.177:15.1><span class=root>Yaṁ kho, brāhmaṇa, idha pāṇātipātā paṭivirato hoti …pe… sammādiṭṭhiko, tena so kāyassa bhedā paraṁ maraṇā manussānaṁ sahabyataṁ upapajjati. </span><br> <span class=sujato>Since in this life they didn’t kill living creatures … and had right view, they were reborn in the company of humans. </span><br><p id=an10.177:15.2><span class=root>Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tena so tattha lābhī hoti mānusakānaṁ pañcannaṁ kāmaguṇānaṁ. </span><br> <span class=sujato>Since they gave to ascetics or brahmins … they get to have the five kinds of human sensual stimulation. </span><br><p id=an10.177:16.1><span class=root>Idha pana, brāhmaṇa, ekacco pāṇātipātā paṭivirato hoti …pe… sammādiṭṭhiko hoti. </span><br> <span class=sujato>Take someone else who doesn’t kill living creatures … and has right view. </span><br><p id=an10.177:16.2><span class=root>So dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ. </span><br> <span class=sujato>They give to ascetics or brahmins … </span><br><p id=an10.177:16.3><span class=root>So kāyassa bhedā paraṁ maraṇā devānaṁ sahabyataṁ upapajjati. </span><br> <span class=sujato>When their body breaks up, after death, they’re reborn in the company of the gods. </span><br><p id=an10.177:16.4><span class=root>So tattha lābhī hoti dibbānaṁ pañcannaṁ kāmaguṇānaṁ. </span><br> <span class=sujato>There they get to have the five kinds of heavenly sensual stimulation. </span><br><p id=an10.177:17.1><span class=root>Yaṁ kho, brāhmaṇa, idha pāṇātipātā paṭivirato hoti …pe… sammādiṭṭhiko, tena so kāyassa bhedā paraṁ maraṇā devānaṁ sahabyataṁ upapajjati. </span><br> <span class=sujato>Since in this life they didn’t kill living creatures … and had right view, they were reborn in the company of the gods. </span><br><p id=an10.177:17.2><span class=root>Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tena so tattha lābhī hoti dibbānaṁ pañcannaṁ kāmaguṇānaṁ. </span><br> <span class=sujato>Since they gave to ascetics or brahmins … they get to have the five kinds of heavenly sensual stimulation. </span><br><p id=an10.177:17.3><span class=root>Api ca, brāhmaṇa, dāyakopi anipphalo”ti. </span><br> <span class=sujato>It’s never fruitless for the donor.” </span><br><p id=an10.177:18.1><span class=root>“Acchariyaṁ, bho gotama, abbhutaṁ, bho gotama. </span><br> <span class=sujato>“It’s incredible, worthy Gotama, it’s amazing, </span><br><p id=an10.177:18.2><span class=root>Yāvañcidaṁ, bho gotama, alameva dānāni dātuṁ, alaṁ saddhāni kātuṁ, yatra hi nāma dāyakopi anipphalo”ti. </span><br> <span class=sujato>This is quite enough to justify giving gifts and performing memorial rites for the dead, since it’s never fruitless for the donor.” </span><br><p id=an10.177:18.3><span class=root>“Evametaṁ, brāhmaṇa, dāyakopi hi, brāhmaṇa, anipphalo”ti. </span><br> <span class=sujato>“That’s so true, brahmin. It’s never fruitless for the donor.” </span><br><p id=an10.177:19.1><span class=root>“Abhikkantaṁ, bho gotama, abhikkantaṁ, bho gotama …pe… </span><br> <span class=sujato>“Excellent, worthy Gotama! Excellent! … </span><br><p id=an10.177:19.2><span class=root>upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti. </span><br> <span class=sujato>From this day forth, may the worthy Gotama remember me as a lay follower who has gone for refuge for life.” </span><br><p id=an10.177:19.3><span class=root>Ekādasamaṁ. </span><br><p id=an10.177:19.4><span class=root>Jāṇussoṇivaggo dutiyo. </span><br></main><footer class="container footer"><small><a href=/about/>Contact info</a></small></footer>