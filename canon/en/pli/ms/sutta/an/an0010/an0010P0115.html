<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0115.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0114.html>Previous</a><a href=/canon/en/pli/ms/sutta/an/an0010/an0010P0116.html>Next</a></div><p><div class=verse-container id=an10.115:0.1><span>Aṅguttara Nikāya 10.115 </span><span class="translation sujato">Numbered Discourses 10.115 </span></div><p><div class=verse-container id=an10.115:0.2><span>12. Paccorohaṇivagga </span><span class="translation sujato">12. The Ceremony of Descent </span></div><p><div class=verse-container id=an10.115:0.3><span class=big-bold>Tatiyaadhammasutta </span><span class="translation sujato">Bad Principles (3rd) </span></div><p><div class=verse-container id=an10.115:1.1><span>“Adhammo ca, bhikkhave, veditabbo dhammo ca; </span><span class="translation sujato">“Mendicants, you should know bad principles and good principles. </span></div><p><div class=verse-container id=an10.115:1.2><span>anattho ca veditabbo attho ca. </span><span class="translation sujato">And you should know bad results and good results. </span></div><p><div class=verse-container id=an10.115:1.3><span>Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti. </span><span class="translation sujato">Knowing these things, your practice should follow the good principles with good results.” </span></div><p><div class=verse-container id=an10.115:1.4><span>Idamavoca bhagavā. </span><span class="translation sujato">That is what the Buddha said. </span></div><p><div class=verse-container id=an10.115:1.5><span>Idaṁ vatvāna sugato uṭṭhāyāsanā vihāraṁ pāvisi. </span><span class="translation sujato">When he had spoken, the Holy One got up from his seat and entered his dwelling. </span></div><p><div class=verse-container id=an10.115:2.1><span>Atha kho tesaṁ bhikkhūnaṁ acirapakkantassa bhagavato etadahosi: </span><span class="translation sujato">Soon after the Buddha left, those mendicants considered, </span></div><p><div class=verse-container id=an10.115:2.2><span>“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">“The Buddha gave this brief summary recital, then entered his dwelling without explaining the meaning in detail. </span></div><p><div class=verse-container id=an10.115:2.3><span>‘adhammo ca, bhikkhave, veditabbo dhammo ca; </span></div><p><div class=verse-container id=an10.115:2.4><span>anattho ca veditabbo attho ca. </span></div><p><div class=verse-container id=an10.115:2.5><span>Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. </span></div><p><div class=verse-container id=an10.115:2.6><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti? </span><span class="translation sujato">Who can explain in detail the meaning of this brief summary recital given by the Buddha?” </span></div><p><div class=verse-container id=an10.115:3.1><span>Atha kho tesaṁ bhikkhūnaṁ etadahosi: </span><span class="translation sujato">Then they considered, </span></div><p><div class=verse-container id=an10.115:3.2><span>“ayaṁ kho āyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ. </span><span class="translation sujato">“This Venerable Ānanda is praised by the Buddha and esteemed by his sensible spiritual companions. </span></div><p><div class=verse-container id=an10.115:3.3><span>Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sujato">He is capable of explaining in detail the meaning of this brief summary recital given by the Buddha. </span></div><p><div class=verse-container id=an10.115:3.4><span>Yannūna mayaṁ yenāyasmā ānando tenupasaṅkameyyāma; upasaṅkamitvā āyasmantaṁ ānandaṁ etamatthaṁ paṭipuccheyyāma. </span><span class="translation sujato">Let’s go to him, and ask him about this matter. </span></div><p><div class=verse-container id=an10.115:3.5><span>Yathā no āyasmā ānando byākarissati tathā naṁ dhāressāmā”ti. </span><span class="translation sujato">As he answers, so we’ll remember it.” </span></div><p><div class=verse-container id=an10.115:4.1><span>Atha kho te bhikkhū yenāyasmā ānando tenupasaṅkamiṁsu; upasaṅkamitvā āyasmatā ānandena saddhiṁ sammodiṁsu. </span><span class="translation sujato">Then those mendicants went to Ānanda, and exchanged greetings with him. </span></div><p><div class=verse-container id=an10.115:4.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ ānandaṁ etadavocuṁ: </span><span class="translation sujato">When the greetings and polite conversation were over, they sat down to one side. They told him what had happened, and said, </span></div><p><div class=verse-container id=an10.115:5.1><span>“Idaṁ kho no, āvuso ānanda, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=an10.115:5.2><span>‘adhammo ca …pe… </span></div><p><div class=verse-container id=an10.115:5.3><span>tathā paṭipajjitabban’ti. </span></div><p><div class=verse-container id=an10.115:6.1><span>Tesaṁ no, āvuso, amhākaṁ acirapakkantassa bhagavato etadahosi: </span></div><p><div class=verse-container id=an10.115:6.2><span>‘idaṁ kho no, āvuso, bhagavatā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span></div><p><div class=verse-container id=an10.115:6.3><span>adhammo ca …pe… </span></div><p><div class=verse-container id=an10.115:6.4><span>tathā paṭipajjitabbanti. </span></div><p><div class=verse-container id=an10.115:6.5><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=an10.115:7.1><span>Tesaṁ no, āvuso, amhākaṁ etadahosi: </span></div><p><div class=verse-container id=an10.115:7.2><span>‘ayaṁ kho āyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ. </span></div><p><div class=verse-container id=an10.115:7.3><span>Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=an10.115:7.4><span>Yannūna mayaṁ yenāyasmā ānando tenupasaṅkameyyāma; upasaṅkamitvā āyasmantaṁ ānandaṁ etamatthaṁ paṭipuccheyyāma. </span></div><p><div class=verse-container id=an10.115:7.5><span>Yathā no āyasmā ānando byākarissati tathā naṁ dhāressāmā’ti. </span></div><p><div class=verse-container id=an10.115:7.6><span>Vibhajatu āyasmā ānando”ti. </span><span class="translation sujato">“May Venerable Ānanda please explain this.” </span></div><p><div class=verse-container id=an10.115:8.1><span>“Seyyathāpi, āvuso, puriso sāratthiko sāragavesī sārapariyesanaṁ caramāno mahato rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ pariyesitabbaṁ maññeyya; </span><span class="translation sujato">“Reverends, suppose there was a person in need of heartwood. And while wandering in search of heartwood he’d come across a large tree standing with heartwood. But he’d pass over the roots and trunk, imagining that the heartwood should be sought in the branches and leaves. </span></div><p><div class=verse-container id=an10.115:8.2><span>evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha. </span><span class="translation sujato">Such is the consequence for the venerables. Though you were face to face with the Buddha, you overlooked him, imagining that you should ask me about this matter. </span></div><p><div class=verse-container id=an10.115:8.3><span>So hāvuso, bhagavā jānaṁ jānāti passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sujato">For he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One. </span></div><p><div class=verse-container id=an10.115:8.4><span>So ceva panetassa kālo ahosi yaṁ tumhe bhagavantaṁyeva upasaṅkamitvā etamatthaṁ paṭipuccheyyātha. </span><span class="translation sujato">That was the time to approach the Buddha and ask about this matter. </span></div><p><div class=verse-container id=an10.115:8.5><span>Yathā vo bhagavā byākareyya tathā naṁ dhāreyyāthā”ti. </span><span class="translation sujato">You should have remembered it in line with the Buddha’s answer.” </span></div><p><div class=verse-container id=an10.115:9.1><span>“Addhāvuso ānanda, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span><span class="translation sujato">“Certainly he is the Buddha, the one who knows and sees. He is vision, he is knowledge, he is the manifestation of principle, he is the manifestation of divinity. He is the teacher, the proclaimer, the elucidator of meaning, the bestower of freedom from death, the lord of truth, the Realized One. </span></div><p><div class=verse-container id=an10.115:9.2><span>So ceva panetassa kālo ahosi yaṁ mayaṁ bhagavantaṁyeva upasaṅkamitvā etamatthaṁ paṭipuccheyyāma, </span><span class="translation sujato">That was the time to approach the Buddha and ask about this matter. </span></div><p><div class=verse-container id=an10.115:9.3><span>yathā no bhagavā byākareyya tathā naṁ dhāreyyāma. </span><span class="translation sujato">We should have remembered it in line with the Buddha’s answer. </span></div><p><div class=verse-container id=an10.115:9.4><span>Api cāyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ. </span><span class="translation sujato">Still, Venerable Ānanda is praised by the Buddha and esteemed by his sensible spiritual companions. </span></div><p><div class=verse-container id=an10.115:9.5><span>Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span><span class="translation sujato">You are capable of explaining in detail the meaning of this brief summary recital given by the Buddha. </span></div><p><div class=verse-container id=an10.115:9.6><span>Vibhajatāyasmā ānando agaruṁ katvā”ti. </span><span class="translation sujato">Please explain this, if it’s no trouble.” </span></div><p><div class=verse-container id=an10.115:10.1><span>“Tenahāvuso, suṇātha, sādhukaṁ manasi karotha, bhāsissāmī”ti. </span><span class="translation sujato">“Then listen and apply your mind well, I will speak.” </span></div><p><div class=verse-container id=an10.115:10.2><span>“Evamāvuso”ti kho te bhikkhū āyasmato ānandassa paccassosuṁ. </span><span class="translation sujato">“Yes, reverend,” they replied. </span></div><p><div class=verse-container id=an10.115:10.3><span>Athāyasmā ānando etadavoca: </span><span class="translation sujato">Ānanda said this: </span></div><p><div class=verse-container id=an10.115:11.1><span>“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">“Reverends, the Buddha gave this brief summary recital, then entered his dwelling without explaining the meaning in detail: </span></div><p><div class=verse-container id=an10.115:11.2><span>‘adhammo ca, bhikkhave, veditabbo dhammo ca; </span><span class="translation sujato">‘You should know bad principles and good principles. </span></div><p><div class=verse-container id=an10.115:11.3><span>anattho ca veditabbo attho ca. </span><span class="translation sujato">And you should know bad results and good results. </span></div><p><div class=verse-container id=an10.115:11.4><span>Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti. </span><span class="translation sujato">Knowing these things, your practice should follow the good principles with good results.’ </span></div><p><div class=verse-container id=an10.115:12.1><span>Katamo cāvuso, adhammo, katamo ca dhammo, katamo ca anattho, katamo ca attho? </span><span class="translation sujato">So what are bad principles? What are good principles? What are bad results? And what are good results? </span></div><p><div class=verse-container id=an10.115:13.1><span>Micchādiṭṭhi, āvuso, adhammo; </span><span class="translation sujato">Wrong view is a bad principle. </span></div><p><div class=verse-container id=an10.115:13.2><span>sammādiṭṭhi dhammo; </span><span class="translation sujato">Right view is a good principle. </span></div><p><div class=verse-container id=an10.115:13.3><span>ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho; </span><span class="translation sujato">And the many bad, unskillful qualities produced by wrong view are bad results. </span></div><p><div class=verse-container id=an10.115:13.4><span>sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sujato">And the many skillful qualities fully developed because of right view are good results. </span></div><p><div class=verse-container id=an10.115:14.1><span>Micchāsaṅkappo, āvuso, adhammo; </span><span class="translation sujato">Wrong thought is a bad principle. </span></div><p><div class=verse-container id=an10.115:14.2><span>sammāsaṅkappo dhammo … </span><span class="translation sujato">Right thought is a good principle. … </span></div><p><div class=verse-container id=an10.115:14.3><span>micchāvācā, āvuso, adhammo; </span><span class="translation sujato">Wrong speech is a bad principle. </span></div><p><div class=verse-container id=an10.115:14.4><span>sammāvācā dhammo … </span><span class="translation sujato">Right speech is a good principle. … </span></div><p><div class=verse-container id=an10.115:14.5><span>micchākammanto, āvuso, adhammo; </span><span class="translation sujato">Wrong action is a bad principle. </span></div><p><div class=verse-container id=an10.115:14.6><span>sammākammanto dhammo … </span><span class="translation sujato">Right action is a good principle. … </span></div><p><div class=verse-container id=an10.115:14.7><span>micchāājīvo, āvuso, adhammo; </span><span class="translation sujato">Wrong livelihood is a bad principle. </span></div><p><div class=verse-container id=an10.115:14.8><span>sammāājīvo dhammo … </span><span class="translation sujato">Right livelihood is a good principle. … </span></div><p><div class=verse-container id=an10.115:14.9><span>micchāvāyāmo, āvuso, adhammo; </span><span class="translation sujato">Wrong effort is a bad principle. </span></div><p><div class=verse-container id=an10.115:14.10><span>sammāvāyāmo dhammo … </span><span class="translation sujato">Right effort is a good principle. … </span></div><p><div class=verse-container id=an10.115:14.11><span>micchāsati, āvuso, adhammo; </span><span class="translation sujato">Wrong mindfulness is a bad principle. </span></div><p><div class=verse-container id=an10.115:14.12><span>sammāsati dhammo … </span><span class="translation sujato">Right mindfulness is a good principle. … </span></div><p><div class=verse-container id=an10.115:14.13><span>micchāsamādhi, āvuso, adhammo; </span><span class="translation sujato">Wrong immersion is a bad principle. </span></div><p><div class=verse-container id=an10.115:14.14><span>sammāsamādhi dhammo … </span><span class="translation sujato">Right immersion is a good principle. … </span></div><p><div class=verse-container id=an10.115:14.15><span>micchāñāṇaṁ, āvuso, adhammo; </span><span class="translation sujato">Wrong knowledge is a bad principle. </span></div><p><div class=verse-container id=an10.115:14.16><span>sammāñāṇaṁ dhammo …. </span><span class="translation sujato">Right knowledge is a good principle. … </span></div><p><div class=verse-container id=an10.115:15.1><span>Micchāvimutti, āvuso, adhammo; </span><span class="translation sujato">Wrong freedom is a bad principle. </span></div><p><div class=verse-container id=an10.115:15.2><span>sammāvimutti dhammo; </span><span class="translation sujato">Right freedom is a good principle. </span></div><p><div class=verse-container id=an10.115:15.3><span>ye ca micchāvimuttipaccayā aneke pāpakā akusalā dhammā sambhavanti, ayaṁ anattho; </span><span class="translation sujato">And the many bad, unskillful qualities produced by wrong freedom are bad results. </span></div><p><div class=verse-container id=an10.115:15.4><span>sammāvimuttipaccayā ca aneke kusalā dhammā bhāvanāpāripūriṁ gacchanti, ayaṁ attho. </span><span class="translation sujato">And the many skillful qualities fully developed because of right freedom are good results. </span></div><p><div class=verse-container id=an10.115:16.1><span>Ayaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span><span class="translation sujato">The Buddha gave this brief summary recital, then entered his dwelling without explaining the meaning in detail: </span></div><p><div class=verse-container id=an10.115:16.2><span>‘adhammo ca, bhikkhave, veditabbo dhammo ca …pe… </span><span class="translation sujato">‘You should know bad principles and good principles … </span></div><p><div class=verse-container id=an10.115:16.3><span>tathā paṭipajjitabban’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi. </span><span class="translation sujato">and practice accordingly.’ And this is how I understand the detailed meaning of this summary recital. </span></div><p><div class=verse-container id=an10.115:16.4><span>Ākaṅkhamānā ca pana tumhe, āvuso, bhagavantaṁyeva upasaṅkamitvā etamatthaṁ paṭipuccheyyātha. </span><span class="translation sujato">If you wish, you may go to the Buddha and ask him about this. </span></div><p><div class=verse-container id=an10.115:16.5><span>Yathā vo bhagavā byākaroti tathā naṁ dhāreyyāthā”ti. </span><span class="translation sujato">You should remember it in line with the Buddha’s answer.” </span></div><p><div class=verse-container id=an10.115:17.1><span>“Evamāvuso”ti kho te bhikkhū āyasmato ānandassa bhāsitaṁ abhinanditvā anumoditvā uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ: </span><span class="translation sujato">“Yes, reverend,” said those mendicants, approving and agreeing with what Ānanda said. Then they rose from their seats and went to the Buddha, bowed, sat down to one side, and told him what had happened. Then they said: </span></div><p><div class=verse-container id=an10.115:18.1><span>“Yaṁ kho no bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho: </span></div><p><div class=verse-container id=an10.115:18.2><span>‘adhammo ca, bhikkhave, veditabbo …pe… </span></div><p><div class=verse-container id=an10.115:18.3><span>tathā paṭipajjitabban’ti. </span></div><p><div class=verse-container id=an10.115:19.1><span>Tesaṁ no, bhante, amhākaṁ acirapakkantassa bhagavato etadahosi: </span></div><p><div class=verse-container id=an10.115:19.2><span>‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—</span></div><p><div class=verse-container id=an10.115:19.3><span>adhammo ca, bhikkhave, veditabbo …pe… </span></div><p><div class=verse-container id=an10.115:19.4><span>tathā paṭipajjitabbanti. </span></div><p><div class=verse-container id=an10.115:19.5><span>Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti? </span></div><p><div class=verse-container id=an10.115:20.1><span>Tesaṁ no, bhante, amhākaṁ etadahosi: </span></div><p><div class=verse-container id=an10.115:20.2><span>‘ayaṁ kho āyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ. </span></div><p><div class=verse-container id=an10.115:20.3><span>Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ. </span></div><p><div class=verse-container id=an10.115:20.4><span>Yannūna mayaṁ yenāyasmā ānando tenupasaṅkameyyāma; upasaṅkamitvā āyasmantaṁ ānandaṁ etamatthaṁ paṭipuccheyyāma. </span></div><p><div class=verse-container id=an10.115:20.5><span>Yathā no āyasmā ānando byākarissati tathā naṁ dhāressāmā’ti. </span></div><p><div class=verse-container id=an10.115:21.1><span>Atha kho mayaṁ, bhante, yenāyasmā ānando tenupasaṅkamimhā; upasaṅkamitvā āyasmantaṁ ānandaṁ etamatthaṁ apucchimhā. </span><span class="translation sujato">“Sir, we went to Ānanda and asked him about this matter. </span></div><p><div class=verse-container id=an10.115:21.2><span>Tesaṁ no, bhante, āyasmatā ānandena imehi ākārehi imehi padehi imehi byañjanehi attho suvibhatto”ti. </span><span class="translation sujato">And Ānanda clearly explained the meaning to us in this manner, with these words and phrases.” </span></div><p><div class=verse-container id=an10.115:22.1><span>“Sādhu sādhu, bhikkhave. </span><span class="translation sujato">“Good, good, mendicants! </span></div><p><div class=verse-container id=an10.115:22.2><span>Paṇḍito, bhikkhave, ānando. </span><span class="translation sujato">Ānanda is astute, </span></div><p><div class=verse-container id=an10.115:22.3><span>Mahāpañño, bhikkhave, ānando. </span><span class="translation sujato">he has great wisdom. </span></div><p><div class=verse-container id=an10.115:22.4><span>Mañcepi tumhe, bhikkhave, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ ānandena byākataṁ. </span><span class="translation sujato">If you came to me and asked this question, I would answer it in exactly the same way as Ānanda. </span></div><p><div class=verse-container id=an10.115:22.5><span>Eso ceva tassa attho evañca naṁ dhāreyyāthā”ti. </span><span class="translation sujato">That is what it means, and that’s how you should remember it.” </span></div><p><div class=verse-container id=an10.115:22.6><span>Tatiyaṁ. </span></div><div class=flex-between><a href=/canon/en/pli/ms/sutta/an/an0010/an0010P0114.html>Previous</a><a href=/canon/en/pli/ms/sutta/an/an0010/an0010P0116.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>