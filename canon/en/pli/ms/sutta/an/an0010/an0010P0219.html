<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0219.html>Deutsch</a> , <a href=/canon/ru/pli/ms/sutta/an/an0010/an0010P0219.html>ру́сский язы́к</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0218.html>Previous</a><a href=/canon/en/pli/ms/sutta/an/an0010/an0010P0220.html>Next</a></div><p><div class=verse-container id=an10.219:0.1><span>Aṅguttara Nikāya 10.219 </span><span class="translation sujato">Numbered Discourses 10.219 </span></div><p><div class=verse-container id=an10.219:0.2><span>21. Karajakāyavagga </span><span class="translation sujato">21. The Body Born of Deeds </span></div><p><div class=verse-container id=an10.219:0.3><span class=big-bold>Karajakāyasutta </span><span class="translation sujato">The Body Born of Deeds </span></div><p><div class=verse-container id=an10.219:1.1><span>“Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi, </span><span class="translation sujato">“Mendicants, I don’t say that intentional deeds that have been performed and accumulated are eliminated without being experienced. </span></div><p><div class=verse-container id=an10.219:1.2><span>tañca kho diṭṭheva dhamme upapajje vā apare vā pariyāye. </span><span class="translation sujato">And that may be in this very life, or in the next life, or in some subsequent period. </span></div><p><div class=verse-container id=an10.219:1.3><span>Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi. </span><span class="translation sujato">And I don’t say that suffering is ended without experiencing intentional deeds that have been performed and accumulated. </span></div><p><div class=verse-container id=an10.219:2.1><span>Sa kho so, bhikkhave, ariyasāvako evaṁ vigatābhijjho vigatabyāpādo asammūḷho sampajāno paṭissato mettāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sujato">That noble disciple is rid of desire, rid of ill will, unconfused, aware, and mindful. They meditate spreading a heart full of love to one direction, and to the second, and to the third, and to the fourth. In the same way above, below, across, everywhere, all around, they spread a heart full of love to the whole world—abundant, expansive, limitless, free of enmity and ill will. </span></div><p><div class=verse-container id=an10.219:3.1><span>So evaṁ pajānāti: </span><span class="translation sujato">They understand: </span></div><p><div class=verse-container id=an10.219:3.2><span>‘pubbe kho me idaṁ cittaṁ parittaṁ ahosi abhāvitaṁ, etarahi pana me idaṁ cittaṁ appamāṇaṁ subhāvitaṁ. Yaṁ kho pana kiñci pamāṇakataṁ kammaṁ, na taṁ tatrāvasissati na taṁ tatrāvatiṭṭhatī’ti. </span><span class="translation sujato">‘Formerly my mind was limited and undeveloped. Now it’s limitless and well developed. Whatever limited deeds I’ve done don’t remain or persist there.’ </span></div><p><div class=verse-container id=an10.219:4.1><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=an10.219:4.2><span>daharatagge ce so ayaṁ kumāro mettaṁ cetovimuttiṁ bhāveyya, api nu kho pāpakammaṁ kareyyā”ti? </span><span class="translation sujato">Suppose a child had developed the heart’s release by love from their childhood on. Would they still do any bad deed?” </span></div><p><div class=verse-container id=an10.219:4.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=an10.219:5.1><span>“Akarontaṁ kho pana pāpakammaṁ api nu kho dukkhaṁ phuseyyā”ti? </span><span class="translation sujato">“Not doing any bad deed, would they still experience any suffering?” </span></div><p><div class=verse-container id=an10.219:5.2><span>“No hetaṁ, bhante. </span><span class="translation sujato">“No, sir. </span></div><p><div class=verse-container id=an10.219:5.3><span>Akarontañhi, bhante, pāpakammaṁ kuto dukkhaṁ phusissatī”ti. </span><span class="translation sujato">For if they don’t do any bad deed, from where would suffering afflict them?” </span></div><p><div class=verse-container id=an10.219:6.1><span>“Bhāvetabbā kho panāyaṁ, bhikkhave, mettācetovimutti itthiyā vā purisena vā. </span><span class="translation sujato">“This heart’s release by love should be developed by women or men. </span></div><p><div class=verse-container id=an10.219:6.2><span>Itthiyā vā, bhikkhave, purisassa vā nāyaṁ kāyo ādāya gamanīyo. </span><span class="translation sujato">For neither women nor men take this body with them when they go. </span></div><p><div class=verse-container id=an10.219:6.3><span>Cittantaro ayaṁ, bhikkhave, macco. </span><span class="translation sujato">The mind is what’s inside mortal beings. </span></div><p><div class=verse-container id=an10.219:6.4><span>So evaṁ pajānāti: </span><span class="translation sujato">They understand: </span></div><p><div class=verse-container id=an10.219:6.5><span>‘yaṁ kho me idaṁ kiñci pubbe iminā karajakāyena pāpakammaṁ kataṁ, sabbaṁ taṁ idha vedanīyaṁ; </span><span class="translation sujato">‘Whatever bad deeds I have done in the past with this deed-born body I will experience here. </span></div><p><div class=verse-container id=an10.219:6.6><span>na taṁ anugaṁ bhavissatī’ti. </span><span class="translation sujato">It will not follow me to my next life.’ </span></div><p><div class=verse-container id=an10.219:6.7><span>Evaṁ bhāvitā kho, bhikkhave, mettā cetovimutti anāgāmitāya saṁvattati, idha paññassa bhikkhuno uttari vimuttiṁ appaṭivijjhato. </span><span class="translation sujato">The heart’s release by love developed in this way leads to non-return for a wise mendicant here who has not penetrated to a higher freedom. </span></div><p><div class=verse-container id=an10.219:7.1><span>Karuṇāsahagatena cetasā … </span><span class="translation sujato">They meditate spreading a heart full of compassion … </span></div><p><div class=verse-container id=an10.219:7.2><span>muditāsahagatena cetasā … </span><span class="translation sujato">They meditate spreading a heart full of rejoicing … </span></div><p><div class=verse-container id=an10.219:7.3><span>upekkhāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ. </span><span class="translation sujato">They meditate spreading a heart full of equanimity to one direction, and to the second, and to the third, and to the fourth. </span></div><p><div class=verse-container id=an10.219:7.4><span>Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati. </span><span class="translation sujato">In the same way above, below, across, everywhere, all around, they spread a heart full of equanimity to the whole world—abundant, expansive, limitless, free of enmity and ill will. </span></div><p><div class=verse-container id=an10.219:8.1><span>So evaṁ pajānāti: </span><span class="translation sujato">They understand: </span></div><p><div class=verse-container id=an10.219:8.2><span>‘pubbe kho me idaṁ cittaṁ parittaṁ ahosi abhāvitaṁ, etarahi pana me idaṁ cittaṁ appamāṇaṁ subhāvitaṁ. Yaṁ kho pana kiñci pamāṇakataṁ kammaṁ, na taṁ tatrāvasissati na taṁ tatrāvatiṭṭhatī’ti. </span><span class="translation sujato">‘Formerly my mind was limited and undeveloped. Now it’s limitless and well developed. Whatever limited deeds I’ve done don’t remain or persist there.’ </span></div><p><div class=verse-container id=an10.219:9.1><span>Taṁ kiṁ maññatha, bhikkhave, </span><span class="translation sujato">What do you think, mendicants? </span></div><p><div class=verse-container id=an10.219:9.2><span>daharatagge ce so ayaṁ kumāro upekkhaṁ cetovimuttiṁ bhāveyya, api nu kho pāpakammaṁ kareyyā”ti? </span><span class="translation sujato">Suppose a child had developed the heart’s release by equanimity from their childhood on. Would they still do any bad deed?” </span></div><p><div class=verse-container id=an10.219:9.3><span>“No hetaṁ, bhante”. </span><span class="translation sujato">“No, sir.” </span></div><p><div class=verse-container id=an10.219:10.1><span>“Akarontaṁ kho pana pāpakammaṁ api nu kho dukkhaṁ phuseyyā”ti? </span><span class="translation sujato">“Not doing any bad deed, would they still experience any suffering?” </span></div><p><div class=verse-container id=an10.219:10.2><span>“No hetaṁ, bhante. </span><span class="translation sujato">“No, sir. </span></div><p><div class=verse-container id=an10.219:10.3><span>Akarontañhi, bhante, pāpakammaṁ kuto dukkhaṁ phusissatī”ti. </span><span class="translation sujato">For if they don’t do any bad deed, from where would suffering afflict them?” </span></div><p><div class=verse-container id=an10.219:11.1><span>“Bhāvetabbā kho panāyaṁ, bhikkhave, upekkhā cetovimutti itthiyā vā purisena vā. </span><span class="translation sujato">“This heart’s release by equanimity should be developed by women or men. </span></div><p><div class=verse-container id=an10.219:11.2><span>Itthiyā vā, bhikkhave, purisassa vā nāyaṁ kāyo ādāya gamanīyo. </span><span class="translation sujato">For neither women nor men take this body with them when they go. </span></div><p><div class=verse-container id=an10.219:11.3><span>Cittantaro ayaṁ, bhikkhave, macco. </span><span class="translation sujato">The mind is what’s inside mortal beings. </span></div><p><div class=verse-container id=an10.219:11.4><span>So evaṁ pajānāti: </span><span class="translation sujato">They understand: </span></div><p><div class=verse-container id=an10.219:11.5><span>‘yaṁ kho me idaṁ kiñci pubbe iminā karajakāyena pāpakammaṁ kataṁ, sabbaṁ taṁ idha vedanīyaṁ; </span><span class="translation sujato">‘Whatever bad deeds I have done in the past with this deed-born body I will experience here. </span></div><p><div class=verse-container id=an10.219:11.6><span>na taṁ anugaṁ bhavissatī’ti. </span><span class="translation sujato">It will not follow me to my next life.’ </span></div><p><div class=verse-container id=an10.219:11.7><span>Evaṁ bhāvitā kho, bhikkhave, upekkhā cetovimutti anāgāmitāya saṁvattati, idha paññassa bhikkhuno uttari vimuttiṁ appaṭivijjhato”ti. </span><span class="translation sujato">The heart’s release by equanimity developed in this way leads to non-return for a wise mendicant here who has not penetrated to a higher freedom.” </span></div><p><div class=verse-container id=an10.219:11.8><span>Navamaṁ. </span></div><div class=flex-between><a href=/canon/en/pli/ms/sutta/an/an0010/an0010P0218.html>Previous</a><a href=/canon/en/pli/ms/sutta/an/an0010/an0010P0220.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>