<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0093.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0092.html>Previous</a><a href=/canon/en/pli/ms/sutta/an/an0010/an0010P0094.html>Next</a></div><p id=an10.93:0.1><span class=root>Aṅguttara Nikāya 10.93 </span><br> <span class=sujato>Numbered Discourses 10.93 </span><br><p id=an10.93:0.2><span class=root>10. Upālivagga </span><br> <span class=sujato>10. With Upāli </span><br><p id=an10.93:0.3><span class="root big-bold">Kiṁdiṭṭhikasutta </span><br> <span class=sujato>What Is Your View? </span><br><p id=an10.93:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an10.93:1.2><span class=root>Atha kho anāthapiṇḍiko gahapati divā divassa sāvatthiyā nikkhami bhagavantaṁ dassanāya. </span><br> <span class=sujato>Then the householder Anāthapiṇḍika left Sāvatthī in the middle of the day to see the Buddha. </span><br><p id=an10.93:1.3><span class=root>Atha kho anāthapiṇḍikassa gahapatissa etadahosi: </span><br> <span class=sujato>Then it occurred to him, </span><br><p id=an10.93:1.4><span class=root>“akālo kho tāva bhagavantaṁ dassanāya. </span><br> <span class=sujato>“It’s the wrong time to see the Buddha, </span><br><p id=an10.93:1.5><span class=root>Paṭisallīno bhagavā. </span><br> <span class=sujato>as he’s in retreat. </span><br><p id=an10.93:1.6><span class=root>Manobhāvanīyānampi bhikkhūnaṁ akālo dassanāya. </span><br> <span class=sujato>And it’s the wrong time to see the esteemed mendicants, </span><br><p id=an10.93:1.7><span class=root>Paṭisallīnā manobhāvanīyā bhikkhū. </span><br> <span class=sujato>as they’re in retreat. </span><br><p id=an10.93:1.8><span class=root>Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti. </span><br> <span class=sujato>Why don’t I visit the monastery of the wanderers of other religions?” </span><br><p id=an10.93:2.1><span class=root>Atha kho anāthapiṇḍiko gahapati yena aññatitthiyānaṁ paribbājakānaṁ ārāmo tenupasaṅkami. </span><br> <span class=sujato>Then he went to the monastery of the wanderers of other religions. </span><br><p id=an10.93:2.2><span class=root>Tena kho pana samayena aññatitthiyā paribbājakā saṅgamma samāgamma unnādino uccāsaddamahāsaddā anekavihitaṁ tiracchānakathaṁ kathentā nisinnā honti. </span><br> <span class=sujato>Now at that time, the wanderers of other religions had come together, making an uproar, a dreadful racket as they sat and talked about all kinds of low topics. </span><br><p id=an10.93:2.3><span class=root>Addasaṁsu kho te aññatitthiyā paribbājakā anāthapiṇḍikaṁ gahapatiṁ dūratova āgacchantaṁ. </span><br> <span class=sujato>They saw Anāthapiṇḍika coming off in the distance, </span><br><p id=an10.93:2.4><span class=root>Disvāna aññamaññaṁ saṇṭhāpesuṁ: </span><br> <span class=sujato>and stopped each other, saying, </span><br><p id=an10.93:2.5><span class=root>“appasaddā bhonto hontu, mā bhonto saddamakattha. </span><br> <span class=sujato>“Be quiet, good fellows, don’t make a sound. </span><br><p id=an10.93:2.6><span class=root>Ayaṁ anāthapiṇḍiko gahapati ārāmaṁ āgacchati samaṇassa gotamassa sāvako. </span><br> <span class=sujato>The householder Anāthapiṇḍika, a disciple of the ascetic Gotama, is coming into our monastery. </span><br><p id=an10.93:2.7><span class=root>Yāvatā kho pana samaṇassa gotamassa sāvakā gihī odātavasanā sāvatthiyaṁ paṭivasanti, ayaṁ tesaṁ aññataro anāthapiṇḍiko gahapati. </span><br> <span class=sujato>He is included among the white-clothed lay disciples of the ascetic Gotama, who is residing in Sāvatthī. </span><br><p id=an10.93:2.8><span class=root>Appasaddakāmā kho pana te āyasmanto appasaddavinītā appasaddassa vaṇṇavādino. </span><br> <span class=sujato>Such venerables like the quiet, are educated to be quiet, and praise the quiet. </span><br><p id=an10.93:2.9><span class=root>Appeva nāma appasaddaṁ parisaṁ viditvā upasaṅkamitabbaṁ maññeyyā”ti. </span><br> <span class=sujato>Hopefully if he sees that our assembly is quiet he’ll see fit to approach.” </span><br><p id=an10.93:3.1><span class=root>Atha kho te aññatitthiyā paribbājakā tuṇhī ahesuṁ. </span><br> <span class=sujato>Then those wanderers of other religions fell silent. </span><br><p id=an10.93:3.2><span class=root>Atha kho anāthapiṇḍiko gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi. </span><br> <span class=sujato>Then Anāthapiṇḍika went up to them, and exchanged greetings with those wanderers. </span><br><p id=an10.93:3.3><span class=root>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ te aññatitthiyā paribbājakā etadavocuṁ: </span><br> <span class=sujato>When the greetings and polite conversation were over, he sat down to one side. The wanderers said to him, </span><br><p id=an10.93:3.4><span class=root>“vadehi, gahapati, kiṁdiṭṭhiko samaṇo gotamo”ti? </span><br> <span class=sujato>“Tell us, householder, what is the view of the ascetic Gotama?” </span><br><p id=an10.93:3.5><span class=root>“Na kho ahaṁ, bhante, bhagavato sabbaṁ diṭṭhiṁ jānāmī”ti. </span><br> <span class=sujato>“Sirs, I don’t know all his views.” </span><br><p id=an10.93:4.1><span class=root>“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi; </span><br> <span class=sujato>“Well then, since it seems you don’t know all the views of the ascetic Gotama, </span><br><p id=an10.93:4.2><span class=root>vadehi, gahapati, kiṁdiṭṭhikā bhikkhū”ti? </span><br> <span class=sujato>tell us, what are the views of the mendicants?” </span><br><p id=an10.93:4.3><span class=root>“Bhikkhūnampi kho ahaṁ, bhante, na sabbaṁ diṭṭhiṁ jānāmī”ti. </span><br> <span class=sujato>“Sirs, I don’t know all the mendicants’ views.” </span><br><p id=an10.93:5.1><span class=root>“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi napi bhikkhūnaṁ sabbaṁ diṭṭhiṁ jānāsi; </span><br> <span class=sujato>“Well then, since it seems you don’t know all the views of the ascetic Gotama or of the mendicants, </span><br><p id=an10.93:5.2><span class=root>vadehi, gahapati, kiṁdiṭṭhikosi tuvan”ti? </span><br> <span class=sujato>tell us, householder, what is your view?” </span><br><p id=an10.93:5.3><span class=root>“Etaṁ kho, bhante, amhehi na dukkaraṁ byākātuṁ yaṁdiṭṭhikā mayaṁ. </span><br> <span class=sujato>“Sirs, it’s not hard for me to explain what my views are. </span><br><p id=an10.93:5.4><span class=root>Iṅgha tāva āyasmanto yathāsakāni diṭṭhigatāni byākarontu, pacchāpetaṁ amhehi na dukkaraṁ bhavissati byākātuṁ yaṁdiṭṭhikā mayan”ti. </span><br> <span class=sujato>But please, let the venerables explain their own convictions first. Afterwards it won’t be hard for me to explain my views.” </span><br><p id=an10.93:6.1><span class=root>Evaṁ vutte, aññataro paribbājako anāthapiṇḍikaṁ gahapatiṁ etadavoca: </span><br> <span class=sujato>When he said this, one of the wanderers said to him, </span><br><p id=an10.93:6.2><span class=root>“sassato loko, idameva saccaṁ moghamaññanti—</span><br> <span class=sujato>“The cosmos is eternal. This is the only truth, anything else is futile. </span><br><p id=an10.93:6.3><span class=root>evaṁdiṭṭhiko ahaṁ, gahapatī”ti. </span><br> <span class=sujato>That’s my view, householder.” </span><br><p id=an10.93:7.1><span class=root>Aññataropi kho paribbājako anāthapiṇḍikaṁ gahapatiṁ etadavoca: </span><br> <span class=sujato>Another wanderer said, </span><br><p id=an10.93:7.2><span class=root>“asassato loko, idameva saccaṁ moghamaññanti—</span><br> <span class=sujato>“The cosmos is not eternal. This is the only truth, anything else is futile. </span><br><p id=an10.93:7.3><span class=root>evaṁdiṭṭhiko ahaṁ, gahapatī”ti. </span><br> <span class=sujato>That’s my view, householder.” </span><br><p id=an10.93:8.1><span class=root>Aññataropi kho paribbājako anāthapiṇḍikaṁ gahapatiṁ etadavoca: </span><br> <span class=sujato>Another wanderer said, </span><br><p id=an10.93:8.2><span class=root>“antavā loko …pe… </span><br> <span class=sujato>“The cosmos is finite …” … </span><br><p id=an10.93:8.3><span class=root>anantavā loko … </span><br> <span class=sujato>“The cosmos is infinite …” … </span><br><p id=an10.93:8.4><span class=root>taṁ jīvaṁ taṁ sarīraṁ … </span><br> <span class=sujato>“The soul and the body are the same thing …” … </span><br><p id=an10.93:8.5><span class=root>aññaṁ jīvaṁ aññaṁ sarīraṁ … </span><br> <span class=sujato>“The soul and the body are different things …” … </span><br><p id=an10.93:8.6><span class=root>hoti tathāgato paraṁ maraṇā … </span><br> <span class=sujato>“A realized one still exists after death …” … </span><br><p id=an10.93:8.7><span class=root>na hoti tathāgato paraṁ maraṇā … </span><br> <span class=sujato>“A realized one no longer exists after death …” … </span><br><p id=an10.93:8.8><span class=root>hoti ca na ca hoti tathāgato paraṁ maraṇā … </span><br> <span class=sujato>“A realized one both still exists and no longer exists after death …” … </span><br><p id=an10.93:8.9><span class=root>neva hoti na na hoti tathāgato paraṁ maraṇā, idameva saccaṁ moghamaññanti—</span><br> <span class=sujato>“A Realized One neither exists nor doesn’t exist after death. This is the only truth, anything else is futile. </span><br><p id=an10.93:8.10><span class=root>evaṁdiṭṭhiko ahaṁ, gahapatī”ti. </span><br> <span class=sujato>That’s my view, householder.” </span><br><p id=an10.93:9.1><span class=root>Evaṁ vutte, anāthapiṇḍiko gahapati te paribbājake etadavoca: </span><br> <span class=sujato>When this was said, Anāthapiṇḍika said this, </span><br><p id=an10.93:9.2><span class=root>“yvāyaṁ, bhante, āyasmā evamāha: </span><br> <span class=sujato>“Sirs, regarding the venerable who said this: </span><br><p id=an10.93:9.3><span class=root>‘sassato loko, idameva saccaṁ moghamaññanti—</span><br> <span class=sujato>‘The cosmos is eternal. This is the only truth, anything else is futile. </span><br><p id=an10.93:9.4><span class=root>evaṁdiṭṭhiko ahaṁ, gahapatī’ti, </span><br> <span class=sujato>That’s my view, householder.’ </span><br><p id=an10.93:9.5><span class=root>imassa ayamāyasmato diṭṭhi attano vā ayonisomanasikārahetu uppannā paratoghosapaccayā vā. </span><br> <span class=sujato>This view of his has either arisen from his own irrational application of mind, or is conditioned by what someone else says. </span><br><p id=an10.93:9.6><span class=root>Sā kho panesā diṭṭhi bhūtā saṅkhatā cetayitā paṭiccasamuppannā. </span><br> <span class=sujato>But that view is created, conditioned, chosen, dependently originated. </span><br><p id=an10.93:9.7><span class=root>Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><br> <span class=sujato>Anything that is created, conditioned, chosen, and dependently originated is impermanent. </span><br><p id=an10.93:9.8><span class=root>Yadaniccaṁ taṁ dukkhaṁ. </span><br> <span class=sujato>And what’s impermanent is suffering. </span><br><p id=an10.93:9.9><span class=root>Yaṁ dukkhaṁ tadeveso āyasmā allīno, tadeveso āyasmā ajjhupagato. </span><br> <span class=sujato>What he clings to and holds to is just suffering. </span><br><p id=an10.93:10.1><span class=root>Yopāyaṁ, bhante, āyasmā evamāha: </span><br> <span class=sujato>Regarding the venerable who said this: </span><br><p id=an10.93:10.2><span class=root>‘asassato loko, idameva saccaṁ moghamaññanti—</span><br> <span class=sujato>‘The cosmos is not eternal. This is the only truth, anything else is futile. </span><br><p id=an10.93:10.3><span class=root>evaṁdiṭṭhiko ahaṁ, gahapatī’ti, </span><br> <span class=sujato>That’s my view, householder.’ </span><br><p id=an10.93:10.4><span class=root>imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā. </span><br> <span class=sujato>This view of his has either arisen from his own irrational application of mind, or is conditioned by what someone else says. </span><br><p id=an10.93:10.5><span class=root>Sā kho panesā diṭṭhi bhūtā saṅkhatā cetayitā paṭiccasamuppannā. </span><br> <span class=sujato>But that view is created, conditioned, chosen, dependently originated. </span><br><p id=an10.93:10.6><span class=root>Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><br> <span class=sujato>Anything that is created, conditioned, chosen, and dependently originated is impermanent. </span><br><p id=an10.93:10.7><span class=root>Yadaniccaṁ taṁ dukkhaṁ. </span><br> <span class=sujato>And what’s impermanent is suffering. </span><br><p id=an10.93:10.8><span class=root>Yaṁ dukkhaṁ tadeveso āyasmā allīno, tadeveso āyasmā ajjhupagato. </span><br> <span class=sujato>What he clings to and holds to is just suffering. </span><br><p id=an10.93:11.1><span class=root>Yopāyaṁ, bhante, āyasmā evamāha: </span><br> <span class=sujato>Regarding the venerable who said this: </span><br><p id=an10.93:11.2><span class=root>‘antavā loko …pe… </span><br> <span class=sujato>‘The cosmos is finite …’ … </span><br><p id=an10.93:11.3><span class=root>anantavā loko … </span><br> <span class=sujato>‘The cosmos is infinite …’ … </span><br><p id=an10.93:11.4><span class=root>taṁ jīvaṁ taṁ sarīraṁ … </span><br> <span class=sujato>‘The soul and the body are the same thing …’ … </span><br><p id=an10.93:11.5><span class=root>aññaṁ jīvaṁ aññaṁ sarīraṁ … </span><br> <span class=sujato>‘The soul and the body are different things …’ … </span><br><p id=an10.93:11.6><span class=root>hoti tathāgato paraṁ maraṇā … </span><br> <span class=sujato>‘A realized one still exists after death …’ … </span><br><p id=an10.93:11.7><span class=root>na hoti tathāgato paraṁ maraṇā … </span><br> <span class=sujato>‘A realized one no longer exists after death …’ … </span><br><p id=an10.93:11.8><span class=root>hoti ca na ca hoti tathāgato paraṁ maraṇā … </span><br> <span class=sujato>‘A realized one both still exists and no longer exists after death …’ … </span><br><p id=an10.93:11.9><span class=root>neva hoti na na hoti tathāgato paraṁ maraṇā, idameva saccaṁ moghamaññanti—</span><br> <span class=sujato>‘A Realized One neither exists nor doesn’t exist after death. This is the only truth, anything else is futile. </span><br><p id=an10.93:11.10><span class=root>evaṁdiṭṭhiko ahaṁ, gahapatī’ti, </span><br> <span class=sujato>That’s my view, householder.’ </span><br><p id=an10.93:11.11><span class=root>imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā. </span><br> <span class=sujato>This view of his has either arisen from his own irrational application of mind, or is conditioned by what someone else says. </span><br><p id=an10.93:11.12><span class=root>Sā kho panesā diṭṭhi bhūtā saṅkhatā cetayitā paṭiccasamuppannā. </span><br> <span class=sujato>But that view is created, conditioned, chosen, dependently originated. </span><br><p id=an10.93:11.13><span class=root>Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><br> <span class=sujato>Anything that is created, conditioned, chosen, and dependently originated is impermanent. </span><br><p id=an10.93:11.14><span class=root>Yadaniccaṁ taṁ dukkhaṁ. </span><br> <span class=sujato>And what’s impermanent is suffering. </span><br><p id=an10.93:11.15><span class=root>Yaṁ dukkhaṁ tadeveso āyasmā allīno, tadeveso āyasmā ajjhupagato”ti. </span><br> <span class=sujato>What he clings to and holds to is just suffering.” </span><br><p id=an10.93:12.1><span class=root>Evaṁ vutte te paribbājakā anāthapiṇḍikaṁ gahapatiṁ etadavocuṁ: </span><br> <span class=sujato>When he said this the wanderers said to him, </span><br><p id=an10.93:12.2><span class=root>“byākatāni kho, gahapati, amhehi sabbeheva yathāsakāni diṭṭhigatāni. </span><br> <span class=sujato>“Householder, we’ve each explained our own convictions. </span><br><p id=an10.93:12.3><span class=root>Vadehi, gahapati, kiṁdiṭṭhikosi tuvan”ti? </span><br> <span class=sujato>Tell us, householder, what is your view?” </span><br><p id=an10.93:12.4><span class=root>“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><br> <span class=sujato>“Sirs, anything that is created, conditioned, chosen, and dependently originated is impermanent. </span><br><p id=an10.93:12.5><span class=root>Yadaniccaṁ taṁ dukkhaṁ. </span><br> <span class=sujato>And what’s impermanent is suffering. </span><br><p id=an10.93:12.6><span class=root>‘Yaṁ dukkhaṁ taṁ netaṁ mama, nesohamasmi, na meso attā’ti—</span><br> <span class=sujato>And what’s suffering is not mine, I am not this, this is not my self. </span><br><p id=an10.93:12.7><span class=root>evaṁdiṭṭhiko ahaṁ, bhante”ti. </span><br> <span class=sujato>That’s my view, sirs.” </span><br><p id=an10.93:13.1><span class=root>“Yaṁ kho, gahapati, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><br> <span class=sujato>“Householder, anything that is created, conditioned, chosen, and dependently originated is impermanent. </span><br><p id=an10.93:13.2><span class=root>Yadaniccaṁ taṁ dukkhaṁ. </span><br> <span class=sujato>And what’s impermanent is suffering. </span><br><p id=an10.93:13.3><span class=root>Yaṁ dukkhaṁ tadeva tvaṁ, gahapati, allīno, tadeva tvaṁ, gahapati, ajjhupagato”ti. </span><br> <span class=sujato>What you cling to and hold to is just suffering.” </span><br><p id=an10.93:14.1><span class=root>“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><br> <span class=sujato>“Sirs, anything that is created, conditioned, chosen, and dependently originated is impermanent. </span><br><p id=an10.93:14.2><span class=root>Yadaniccaṁ taṁ dukkhaṁ. </span><br> <span class=sujato>And what’s impermanent is suffering. </span><br><p id=an10.93:14.3><span class=root>‘Yaṁ dukkhaṁ taṁ netaṁ mama, nesohamasmi, nameso attā’ti—evametaṁ yathābhūtaṁ sammappaññāya sudiṭṭhaṁ. </span><br> <span class=sujato>And I’ve truly seen clearly with right wisdom that what’s suffering is not mine, I am not this, it’s not my self. </span><br><p id=an10.93:14.4><span class=root>Tassa ca uttari nissaraṇaṁ yathābhūtaṁ pajānāmī”ti. </span><br> <span class=sujato>And I truly understand the escape beyond that.” </span><br><p id=an10.93:15.1><span class=root>Evaṁ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṁsu. </span><br> <span class=sujato>When this was said, those wanderers sat silent, dismayed, shoulders drooping, downcast, depressed, with nothing to say. </span><br><p id=an10.93:15.2><span class=root>Atha kho anāthapiṇḍiko gahapati te paribbājake tuṇhībhūte maṅkubhūte pattakkhandhe adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho anāthapiṇḍiko gahapati yāvatako ahosi tehi aññatitthiyehi paribbājakehi saddhiṁ kathāsallāpo taṁ sabbaṁ bhagavato ārocesi. </span><br> <span class=sujato>Seeing this, Anāthapiṇḍika got up from his seat. He went to the Buddha, bowed, sat down to one side, and informed the Buddha of all they had discussed. </span><br><p id=an10.93:15.3><span class=root>“Sādhu sādhu, gahapati. </span><br> <span class=sujato>“Good, good, householder! </span><br><p id=an10.93:15.4><span class=root>Evaṁ kho te, gahapati, moghapurisā kālena kālaṁ sahadhammena suniggahitaṁ niggahetabbā”ti. </span><br> <span class=sujato>That’s how you should legitimately and completely refute those futile men from time to time.” </span><br><p id=an10.93:16.1><span class=root>Atha kho bhagavā anāthapiṇḍikaṁ gahapatiṁ dhammiyā kathāya sandassesi samādapesi samuttejesi sampahaṁsesi. </span><br> <span class=sujato>Then the Buddha educated, encouraged, fired up, and inspired the householder Anāthapiṇḍika with a Dhamma talk, </span><br><p id=an10.93:16.2><span class=root>Atha kho anāthapiṇḍiko gahapati bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><br> <span class=sujato>after which Anāthapiṇḍika got up from his seat, bowed, and respectfully circled the Buddha before leaving. </span><br><p id=an10.93:17.1><span class=root>Atha kho bhagavā acirapakkante anāthapiṇḍike gahapatimhi bhikkhū āmantesi: </span><br> <span class=sujato>Then, not long after Anāthapiṇḍika had left, the Buddha addressed the mendicants: </span><br><p id=an10.93:17.2><span class=root>“yopi so, bhikkhave, bhikkhu vassasatupasampanno imasmiṁ dhammavinaye, sopi evamevaṁ aññatitthiye paribbājake sahadhammena suniggahitaṁ niggaṇheyya yathā taṁ anāthapiṇḍikena gahapatinā niggahitā”ti. </span><br> <span class=sujato>“Mendicants, even a mendicant who has ordained for a hundred years in this teaching and training would legitimately and completely refute those wanderers of other religions just as the householder Anāthapiṇḍika did.” </span><br><p id=an10.93:17.3><span class=root>Tatiyaṁ. </span><br></main><footer class="container footer"><small><a href=/about>Contact info</a></small></footer>