<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0093.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0092.html>Previous</a><a href=/canon/en/pli/ms/sutta/an/an0010/an0010P0094.html>Next</a></div><p><div class=verse-container id=an10.93:0.1><span>Aṅguttara Nikāya 10.93 </span><span class="translation sujato">Numbered Discourses 10.93 </span></div><p><div class=verse-container id=an10.93:0.2><span>10. Upālivagga </span><span class="translation sujato">10. With Upāli </span></div><p><div class=verse-container id=an10.93:0.3><span class=big-bold>Kiṁdiṭṭhikasutta </span><span class="translation sujato">What Is Your View? </span></div><p><div class=verse-container id=an10.93:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an10.93:1.2><span>Atha kho anāthapiṇḍiko gahapati divā divassa sāvatthiyā nikkhami bhagavantaṁ dassanāya. </span><span class="translation sujato">Then the householder Anāthapiṇḍika left Sāvatthī in the middle of the day to see the Buddha. </span></div><p><div class=verse-container id=an10.93:1.3><span>Atha kho anāthapiṇḍikassa gahapatissa etadahosi: </span><span class="translation sujato">Then it occurred to him, </span></div><p><div class=verse-container id=an10.93:1.4><span>“akālo kho tāva bhagavantaṁ dassanāya. </span><span class="translation sujato">“It’s the wrong time to see the Buddha, </span></div><p><div class=verse-container id=an10.93:1.5><span>Paṭisallīno bhagavā. </span><span class="translation sujato">as he’s in retreat. </span></div><p><div class=verse-container id=an10.93:1.6><span>Manobhāvanīyānampi bhikkhūnaṁ akālo dassanāya. </span><span class="translation sujato">And it’s the wrong time to see the esteemed mendicants, </span></div><p><div class=verse-container id=an10.93:1.7><span>Paṭisallīnā manobhāvanīyā bhikkhū. </span><span class="translation sujato">as they’re in retreat. </span></div><p><div class=verse-container id=an10.93:1.8><span>Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti. </span><span class="translation sujato">Why don’t I visit the monastery of the wanderers of other religions?” </span></div><p><div class=verse-container id=an10.93:2.1><span>Atha kho anāthapiṇḍiko gahapati yena aññatitthiyānaṁ paribbājakānaṁ ārāmo tenupasaṅkami. </span><span class="translation sujato">Then he went to the monastery of the wanderers of other religions. </span></div><p><div class=verse-container id=an10.93:2.2><span>Tena kho pana samayena aññatitthiyā paribbājakā saṅgamma samāgamma unnādino uccāsaddamahāsaddā anekavihitaṁ tiracchānakathaṁ kathentā nisinnā honti. </span><span class="translation sujato">Now at that time, the wanderers of other religions had come together, making an uproar, a dreadful racket as they sat and talked about all kinds of low topics. </span></div><p><div class=verse-container id=an10.93:2.3><span>Addasaṁsu kho te aññatitthiyā paribbājakā anāthapiṇḍikaṁ gahapatiṁ dūratova āgacchantaṁ. </span><span class="translation sujato">They saw Anāthapiṇḍika coming off in the distance, </span></div><p><div class=verse-container id=an10.93:2.4><span>Disvāna aññamaññaṁ saṇṭhāpesuṁ: </span><span class="translation sujato">and stopped each other, saying, </span></div><p><div class=verse-container id=an10.93:2.5><span>“appasaddā bhonto hontu, mā bhonto saddamakattha. </span><span class="translation sujato">“Be quiet, good fellows, don’t make a sound. </span></div><p><div class=verse-container id=an10.93:2.6><span>Ayaṁ anāthapiṇḍiko gahapati ārāmaṁ āgacchati samaṇassa gotamassa sāvako. </span><span class="translation sujato">The householder Anāthapiṇḍika, a disciple of the ascetic Gotama, is coming into our monastery. </span></div><p><div class=verse-container id=an10.93:2.7><span>Yāvatā kho pana samaṇassa gotamassa sāvakā gihī odātavasanā sāvatthiyaṁ paṭivasanti, ayaṁ tesaṁ aññataro anāthapiṇḍiko gahapati. </span><span class="translation sujato">He is included among the white-clothed lay disciples of the ascetic Gotama, who is residing in Sāvatthī. </span></div><p><div class=verse-container id=an10.93:2.8><span>Appasaddakāmā kho pana te āyasmanto appasaddavinītā appasaddassa vaṇṇavādino. </span><span class="translation sujato">Such venerables like the quiet, are educated to be quiet, and praise the quiet. </span></div><p><div class=verse-container id=an10.93:2.9><span>Appeva nāma appasaddaṁ parisaṁ viditvā upasaṅkamitabbaṁ maññeyyā”ti. </span><span class="translation sujato">Hopefully if he sees that our assembly is quiet he’ll see fit to approach.” </span></div><p><div class=verse-container id=an10.93:3.1><span>Atha kho te aññatitthiyā paribbājakā tuṇhī ahesuṁ. </span><span class="translation sujato">Then those wanderers of other religions fell silent. </span></div><p><div class=verse-container id=an10.93:3.2><span>Atha kho anāthapiṇḍiko gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi. </span><span class="translation sujato">Then Anāthapiṇḍika went up to them, and exchanged greetings with those wanderers. </span></div><p><div class=verse-container id=an10.93:3.3><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ te aññatitthiyā paribbājakā etadavocuṁ: </span><span class="translation sujato">When the greetings and polite conversation were over, he sat down to one side. The wanderers said to him, </span></div><p><div class=verse-container id=an10.93:3.4><span>“vadehi, gahapati, kiṁdiṭṭhiko samaṇo gotamo”ti? </span><span class="translation sujato">“Tell us, householder, what is the view of the ascetic Gotama?” </span></div><p><div class=verse-container id=an10.93:3.5><span>“Na kho ahaṁ, bhante, bhagavato sabbaṁ diṭṭhiṁ jānāmī”ti. </span><span class="translation sujato">“Sirs, I don’t know all his views.” </span></div><p><div class=verse-container id=an10.93:4.1><span>“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi; </span><span class="translation sujato">“Well then, since it seems you don’t know all the views of the ascetic Gotama, </span></div><p><div class=verse-container id=an10.93:4.2><span>vadehi, gahapati, kiṁdiṭṭhikā bhikkhū”ti? </span><span class="translation sujato">tell us, what are the views of the mendicants?” </span></div><p><div class=verse-container id=an10.93:4.3><span>“Bhikkhūnampi kho ahaṁ, bhante, na sabbaṁ diṭṭhiṁ jānāmī”ti. </span><span class="translation sujato">“Sirs, I don’t know all the mendicants’ views.” </span></div><p><div class=verse-container id=an10.93:5.1><span>“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi napi bhikkhūnaṁ sabbaṁ diṭṭhiṁ jānāsi; </span><span class="translation sujato">“Well then, since it seems you don’t know all the views of the ascetic Gotama or of the mendicants, </span></div><p><div class=verse-container id=an10.93:5.2><span>vadehi, gahapati, kiṁdiṭṭhikosi tuvan”ti? </span><span class="translation sujato">tell us, householder, what is your view?” </span></div><p><div class=verse-container id=an10.93:5.3><span>“Etaṁ kho, bhante, amhehi na dukkaraṁ byākātuṁ yaṁdiṭṭhikā mayaṁ. </span><span class="translation sujato">“Sirs, it’s not hard for me to explain what my views are. </span></div><p><div class=verse-container id=an10.93:5.4><span>Iṅgha tāva āyasmanto yathāsakāni diṭṭhigatāni byākarontu, pacchāpetaṁ amhehi na dukkaraṁ bhavissati byākātuṁ yaṁdiṭṭhikā mayan”ti. </span><span class="translation sujato">But please, let the venerables explain their own convictions first. Afterwards it won’t be hard for me to explain my views.” </span></div><p><div class=verse-container id=an10.93:6.1><span>Evaṁ vutte, aññataro paribbājako anāthapiṇḍikaṁ gahapatiṁ etadavoca: </span><span class="translation sujato">When he said this, one of the wanderers said to him, </span></div><p><div class=verse-container id=an10.93:6.2><span>“sassato loko, idameva saccaṁ moghamaññanti—</span><span class="translation sujato">“The cosmos is eternal. This is the only truth, anything else is futile. </span></div><p><div class=verse-container id=an10.93:6.3><span>evaṁdiṭṭhiko ahaṁ, gahapatī”ti. </span><span class="translation sujato">That’s my view, householder.” </span></div><p><div class=verse-container id=an10.93:7.1><span>Aññataropi kho paribbājako anāthapiṇḍikaṁ gahapatiṁ etadavoca: </span><span class="translation sujato">Another wanderer said, </span></div><p><div class=verse-container id=an10.93:7.2><span>“asassato loko, idameva saccaṁ moghamaññanti—</span><span class="translation sujato">“The cosmos is not eternal. This is the only truth, anything else is futile. </span></div><p><div class=verse-container id=an10.93:7.3><span>evaṁdiṭṭhiko ahaṁ, gahapatī”ti. </span><span class="translation sujato">That’s my view, householder.” </span></div><p><div class=verse-container id=an10.93:8.1><span>Aññataropi kho paribbājako anāthapiṇḍikaṁ gahapatiṁ etadavoca: </span><span class="translation sujato">Another wanderer said, </span></div><p><div class=verse-container id=an10.93:8.2><span>“antavā loko …pe… </span><span class="translation sujato">“The cosmos is finite …” … </span></div><p><div class=verse-container id=an10.93:8.3><span>anantavā loko … </span><span class="translation sujato">“The cosmos is infinite …” … </span></div><p><div class=verse-container id=an10.93:8.4><span>taṁ jīvaṁ taṁ sarīraṁ … </span><span class="translation sujato">“The soul and the body are the same thing …” … </span></div><p><div class=verse-container id=an10.93:8.5><span>aññaṁ jīvaṁ aññaṁ sarīraṁ … </span><span class="translation sujato">“The soul and the body are different things …” … </span></div><p><div class=verse-container id=an10.93:8.6><span>hoti tathāgato paraṁ maraṇā … </span><span class="translation sujato">“A realized one still exists after death …” … </span></div><p><div class=verse-container id=an10.93:8.7><span>na hoti tathāgato paraṁ maraṇā … </span><span class="translation sujato">“A realized one no longer exists after death …” … </span></div><p><div class=verse-container id=an10.93:8.8><span>hoti ca na ca hoti tathāgato paraṁ maraṇā … </span><span class="translation sujato">“A realized one both still exists and no longer exists after death …” … </span></div><p><div class=verse-container id=an10.93:8.9><span>neva hoti na na hoti tathāgato paraṁ maraṇā, idameva saccaṁ moghamaññanti—</span><span class="translation sujato">“A Realized One neither exists nor doesn’t exist after death. This is the only truth, anything else is futile. </span></div><p><div class=verse-container id=an10.93:8.10><span>evaṁdiṭṭhiko ahaṁ, gahapatī”ti. </span><span class="translation sujato">That’s my view, householder.” </span></div><p><div class=verse-container id=an10.93:9.1><span>Evaṁ vutte, anāthapiṇḍiko gahapati te paribbājake etadavoca: </span><span class="translation sujato">When this was said, Anāthapiṇḍika said this, </span></div><p><div class=verse-container id=an10.93:9.2><span>“yvāyaṁ, bhante, āyasmā evamāha: </span><span class="translation sujato">“Sirs, regarding the venerable who said this: </span></div><p><div class=verse-container id=an10.93:9.3><span>‘sassato loko, idameva saccaṁ moghamaññanti—</span><span class="translation sujato">‘The cosmos is eternal. This is the only truth, anything else is futile. </span></div><p><div class=verse-container id=an10.93:9.4><span>evaṁdiṭṭhiko ahaṁ, gahapatī’ti, </span><span class="translation sujato">That’s my view, householder.’ </span></div><p><div class=verse-container id=an10.93:9.5><span>imassa ayamāyasmato diṭṭhi attano vā ayonisomanasikārahetu uppannā paratoghosapaccayā vā. </span><span class="translation sujato">This view of his has either arisen from his own irrational application of mind, or is conditioned by what someone else says. </span></div><p><div class=verse-container id=an10.93:9.6><span>Sā kho panesā diṭṭhi bhūtā saṅkhatā cetayitā paṭiccasamuppannā. </span><span class="translation sujato">But that view is created, conditioned, chosen, dependently originated. </span></div><p><div class=verse-container id=an10.93:9.7><span>Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><span class="translation sujato">Anything that is created, conditioned, chosen, and dependently originated is impermanent. </span></div><p><div class=verse-container id=an10.93:9.8><span>Yadaniccaṁ taṁ dukkhaṁ. </span><span class="translation sujato">And what’s impermanent is suffering. </span></div><p><div class=verse-container id=an10.93:9.9><span>Yaṁ dukkhaṁ tadeveso āyasmā allīno, tadeveso āyasmā ajjhupagato. </span><span class="translation sujato">What he clings to and holds to is just suffering. </span></div><p><div class=verse-container id=an10.93:10.1><span>Yopāyaṁ, bhante, āyasmā evamāha: </span><span class="translation sujato">Regarding the venerable who said this: </span></div><p><div class=verse-container id=an10.93:10.2><span>‘asassato loko, idameva saccaṁ moghamaññanti—</span><span class="translation sujato">‘The cosmos is not eternal. This is the only truth, anything else is futile. </span></div><p><div class=verse-container id=an10.93:10.3><span>evaṁdiṭṭhiko ahaṁ, gahapatī’ti, </span><span class="translation sujato">That’s my view, householder.’ </span></div><p><div class=verse-container id=an10.93:10.4><span>imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā. </span><span class="translation sujato">This view of his has either arisen from his own irrational application of mind, or is conditioned by what someone else says. </span></div><p><div class=verse-container id=an10.93:10.5><span>Sā kho panesā diṭṭhi bhūtā saṅkhatā cetayitā paṭiccasamuppannā. </span><span class="translation sujato">But that view is created, conditioned, chosen, dependently originated. </span></div><p><div class=verse-container id=an10.93:10.6><span>Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><span class="translation sujato">Anything that is created, conditioned, chosen, and dependently originated is impermanent. </span></div><p><div class=verse-container id=an10.93:10.7><span>Yadaniccaṁ taṁ dukkhaṁ. </span><span class="translation sujato">And what’s impermanent is suffering. </span></div><p><div class=verse-container id=an10.93:10.8><span>Yaṁ dukkhaṁ tadeveso āyasmā allīno, tadeveso āyasmā ajjhupagato. </span><span class="translation sujato">What he clings to and holds to is just suffering. </span></div><p><div class=verse-container id=an10.93:11.1><span>Yopāyaṁ, bhante, āyasmā evamāha: </span><span class="translation sujato">Regarding the venerable who said this: </span></div><p><div class=verse-container id=an10.93:11.2><span>‘antavā loko …pe… </span><span class="translation sujato">‘The cosmos is finite …’ … </span></div><p><div class=verse-container id=an10.93:11.3><span>anantavā loko … </span><span class="translation sujato">‘The cosmos is infinite …’ … </span></div><p><div class=verse-container id=an10.93:11.4><span>taṁ jīvaṁ taṁ sarīraṁ … </span><span class="translation sujato">‘The soul and the body are the same thing …’ … </span></div><p><div class=verse-container id=an10.93:11.5><span>aññaṁ jīvaṁ aññaṁ sarīraṁ … </span><span class="translation sujato">‘The soul and the body are different things …’ … </span></div><p><div class=verse-container id=an10.93:11.6><span>hoti tathāgato paraṁ maraṇā … </span><span class="translation sujato">‘A realized one still exists after death …’ … </span></div><p><div class=verse-container id=an10.93:11.7><span>na hoti tathāgato paraṁ maraṇā … </span><span class="translation sujato">‘A realized one no longer exists after death …’ … </span></div><p><div class=verse-container id=an10.93:11.8><span>hoti ca na ca hoti tathāgato paraṁ maraṇā … </span><span class="translation sujato">‘A realized one both still exists and no longer exists after death …’ … </span></div><p><div class=verse-container id=an10.93:11.9><span>neva hoti na na hoti tathāgato paraṁ maraṇā, idameva saccaṁ moghamaññanti—</span><span class="translation sujato">‘A Realized One neither exists nor doesn’t exist after death. This is the only truth, anything else is futile. </span></div><p><div class=verse-container id=an10.93:11.10><span>evaṁdiṭṭhiko ahaṁ, gahapatī’ti, </span><span class="translation sujato">That’s my view, householder.’ </span></div><p><div class=verse-container id=an10.93:11.11><span>imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā. </span><span class="translation sujato">This view of his has either arisen from his own irrational application of mind, or is conditioned by what someone else says. </span></div><p><div class=verse-container id=an10.93:11.12><span>Sā kho panesā diṭṭhi bhūtā saṅkhatā cetayitā paṭiccasamuppannā. </span><span class="translation sujato">But that view is created, conditioned, chosen, dependently originated. </span></div><p><div class=verse-container id=an10.93:11.13><span>Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><span class="translation sujato">Anything that is created, conditioned, chosen, and dependently originated is impermanent. </span></div><p><div class=verse-container id=an10.93:11.14><span>Yadaniccaṁ taṁ dukkhaṁ. </span><span class="translation sujato">And what’s impermanent is suffering. </span></div><p><div class=verse-container id=an10.93:11.15><span>Yaṁ dukkhaṁ tadeveso āyasmā allīno, tadeveso āyasmā ajjhupagato”ti. </span><span class="translation sujato">What he clings to and holds to is just suffering.” </span></div><p><div class=verse-container id=an10.93:12.1><span>Evaṁ vutte te paribbājakā anāthapiṇḍikaṁ gahapatiṁ etadavocuṁ: </span><span class="translation sujato">When he said this the wanderers said to him, </span></div><p><div class=verse-container id=an10.93:12.2><span>“byākatāni kho, gahapati, amhehi sabbeheva yathāsakāni diṭṭhigatāni. </span><span class="translation sujato">“Householder, we’ve each explained our own convictions. </span></div><p><div class=verse-container id=an10.93:12.3><span>Vadehi, gahapati, kiṁdiṭṭhikosi tuvan”ti? </span><span class="translation sujato">Tell us, householder, what is your view?” </span></div><p><div class=verse-container id=an10.93:12.4><span>“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><span class="translation sujato">“Sirs, anything that is created, conditioned, chosen, and dependently originated is impermanent. </span></div><p><div class=verse-container id=an10.93:12.5><span>Yadaniccaṁ taṁ dukkhaṁ. </span><span class="translation sujato">And what’s impermanent is suffering. </span></div><p><div class=verse-container id=an10.93:12.6><span>‘Yaṁ dukkhaṁ taṁ netaṁ mama, nesohamasmi, na meso attā’ti—</span><span class="translation sujato">And what’s suffering is not mine, I am not this, this is not my self. </span></div><p><div class=verse-container id=an10.93:12.7><span>evaṁdiṭṭhiko ahaṁ, bhante”ti. </span><span class="translation sujato">That’s my view, sirs.” </span></div><p><div class=verse-container id=an10.93:13.1><span>“Yaṁ kho, gahapati, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><span class="translation sujato">“Householder, anything that is created, conditioned, chosen, and dependently originated is impermanent. </span></div><p><div class=verse-container id=an10.93:13.2><span>Yadaniccaṁ taṁ dukkhaṁ. </span><span class="translation sujato">And what’s impermanent is suffering. </span></div><p><div class=verse-container id=an10.93:13.3><span>Yaṁ dukkhaṁ tadeva tvaṁ, gahapati, allīno, tadeva tvaṁ, gahapati, ajjhupagato”ti. </span><span class="translation sujato">What you cling to and hold to is just suffering.” </span></div><p><div class=verse-container id=an10.93:14.1><span>“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ. </span><span class="translation sujato">“Sirs, anything that is created, conditioned, chosen, and dependently originated is impermanent. </span></div><p><div class=verse-container id=an10.93:14.2><span>Yadaniccaṁ taṁ dukkhaṁ. </span><span class="translation sujato">And what’s impermanent is suffering. </span></div><p><div class=verse-container id=an10.93:14.3><span>‘Yaṁ dukkhaṁ taṁ netaṁ mama, nesohamasmi, nameso attā’ti—evametaṁ yathābhūtaṁ sammappaññāya sudiṭṭhaṁ. </span><span class="translation sujato">And I’ve truly seen clearly with right wisdom that what’s suffering is not mine, I am not this, it’s not my self. </span></div><p><div class=verse-container id=an10.93:14.4><span>Tassa ca uttari nissaraṇaṁ yathābhūtaṁ pajānāmī”ti. </span><span class="translation sujato">And I truly understand the escape beyond that.” </span></div><p><div class=verse-container id=an10.93:15.1><span>Evaṁ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṁsu. </span><span class="translation sujato">When this was said, those wanderers sat silent, dismayed, shoulders drooping, downcast, depressed, with nothing to say. </span></div><p><div class=verse-container id=an10.93:15.2><span>Atha kho anāthapiṇḍiko gahapati te paribbājake tuṇhībhūte maṅkubhūte pattakkhandhe adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho anāthapiṇḍiko gahapati yāvatako ahosi tehi aññatitthiyehi paribbājakehi saddhiṁ kathāsallāpo taṁ sabbaṁ bhagavato ārocesi. </span><span class="translation sujato">Seeing this, Anāthapiṇḍika got up from his seat. He went to the Buddha, bowed, sat down to one side, and informed the Buddha of all they had discussed. </span></div><p><div class=verse-container id=an10.93:15.3><span>“Sādhu sādhu, gahapati. </span><span class="translation sujato">“Good, good, householder! </span></div><p><div class=verse-container id=an10.93:15.4><span>Evaṁ kho te, gahapati, moghapurisā kālena kālaṁ sahadhammena suniggahitaṁ niggahetabbā”ti. </span><span class="translation sujato">That’s how you should legitimately and completely refute those futile men from time to time.” </span></div><p><div class=verse-container id=an10.93:16.1><span>Atha kho bhagavā anāthapiṇḍikaṁ gahapatiṁ dhammiyā kathāya sandassesi samādapesi samuttejesi sampahaṁsesi. </span><span class="translation sujato">Then the Buddha educated, encouraged, fired up, and inspired the householder Anāthapiṇḍika with a Dhamma talk, </span></div><p><div class=verse-container id=an10.93:16.2><span>Atha kho anāthapiṇḍiko gahapati bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi. </span><span class="translation sujato">after which Anāthapiṇḍika got up from his seat, bowed, and respectfully circled the Buddha before leaving. </span></div><p><div class=verse-container id=an10.93:17.1><span>Atha kho bhagavā acirapakkante anāthapiṇḍike gahapatimhi bhikkhū āmantesi: </span><span class="translation sujato">Then, not long after Anāthapiṇḍika had left, the Buddha addressed the mendicants: </span></div><p><div class=verse-container id=an10.93:17.2><span>“yopi so, bhikkhave, bhikkhu vassasatupasampanno imasmiṁ dhammavinaye, sopi evamevaṁ aññatitthiye paribbājake sahadhammena suniggahitaṁ niggaṇheyya yathā taṁ anāthapiṇḍikena gahapatinā niggahitā”ti. </span><span class="translation sujato">“Mendicants, even a mendicant who has ordained for a hundred years in this teaching and training would legitimately and completely refute those wanderers of other religions just as the householder Anāthapiṇḍika did.” </span></div><p><div class=verse-container id=an10.93:17.3><span>Tatiyaṁ. </span></div><div class=flex-between><a href=/canon/en/pli/ms/sutta/an/an0010/an0010P0092.html>Previous</a><a href=/canon/en/pli/ms/sutta/an/an0010/an0010P0094.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>