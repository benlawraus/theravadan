<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0028.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0027.html>Previous</a><a href=/canon/en/pli/ms/sutta/an/an0010/an0010P0029.html>Next</a></div><p><div class=verse-container id=an10.28:0.1><span>Aṅguttara Nikāya 10.28 </span><span class="translation sujato">Numbered Discourses 10.28 </span></div><p><div class=verse-container id=an10.28:0.2><span>3. Mahāvagga </span><span class="translation sujato">3. The Great Chapter </span></div><p><div class=verse-container id=an10.28:0.3><span class=big-bold>Dutiyamahāpañhāsutta </span><span class="translation sujato">The Great Questions (2nd) </span></div><p><div class=verse-container id=an10.28:1.1><span>Ekaṁ samayaṁ bhagavā kajaṅgalāyaṁ viharati veḷuvane. </span><span class="translation sujato">At one time the Buddha was staying near Kajaṅgalā in a bamboo grove. </span></div><p><div class=verse-container id=an10.28:1.2><span>Atha kho sambahulā kajaṅgalakā upāsakā yena kajaṅgalikā bhikkhunī tenupasaṅkamiṁsu; upasaṅkamitvā kajaṅgalikaṁ bhikkhuniṁ abhivādetvā ekamantaṁ nisīdiṁsu. Ekamantaṁ nisinnā kho kajaṅgalakā upāsakā kajaṅgalikaṁ bhikkhuniṁ etadavocuṁ: </span><span class="translation sujato">Then several lay followers of Kajaṅgalā went to the nun Kajaṅgalikā, bowed, sat down to one side, and said to her: </span></div><p><div class=verse-container id=an10.28:2.1><span>“Vuttamidaṁ, ayye, bhagavatā mahāpañhesu: </span><span class="translation sujato">“Ma’am, this was said by the Buddha in ‘The Great Questions’: </span></div><p><div class=verse-container id=an10.28:2.2><span>‘eko pañho eko uddeso ekaṁ veyyākaraṇaṁ, dve pañhā dve uddesā dve veyyākaraṇāni, tayo pañhā tayo uddesā tīṇi veyyākaraṇāni, cattāro pañhā cattāro uddesā cattāri veyyākaraṇāni, pañca pañhā pañcuddesā pañca veyyākaraṇāni, cha pañhā cha uddesā cha veyyākaraṇāni, satta pañhā sattuddesā satta veyyākaraṇāni, aṭṭha pañhā aṭṭhuddesā aṭṭha veyyākaraṇāni, nava pañhā navuddesā nava veyyākaraṇāni, dasa pañhā dasuddesā dasa veyyākaraṇānī’ti. </span><span class="translation sujato">‘One thing: question, summary recital, and answer. Two … three … four … five … six … seven … eight … nine … ten things: question, summary recital, and answer.’ </span></div><p><div class=verse-container id=an10.28:2.3><span>Imassa nu kho, ayye, bhagavatā saṅkhittena bhāsitassa kathaṁ vitthārena attho daṭṭhabbo”ti? </span><span class="translation sujato">How should we see the detailed meaning of the Buddha’s brief statement?” </span></div><p><div class=verse-container id=an10.28:3.1><span>“Na kho panetaṁ, āvuso, bhagavato sammukhā sutaṁ sammukhā paṭiggahitaṁ, napi manobhāvanīyānaṁ bhikkhūnaṁ sammukhā sutaṁ sammukhā paṭiggahitaṁ; </span><span class="translation sujato">“Good people, I haven’t heard and learned this in the presence of the Buddha or from esteemed mendicants. </span></div><p><div class=verse-container id=an10.28:3.2><span>api ca yathā mettha khāyati </span><span class="translation sujato">But as to how it seems to me, </span></div><p><div class=verse-container id=an10.28:3.3><span>taṁ suṇātha, sādhukaṁ manasi karotha, bhāsissāmī”ti. </span><span class="translation sujato">listen and apply your mind well, I will speak.” </span></div><p><div class=verse-container id=an10.28:3.4><span>“Evaṁ, ayye”ti, kho kajaṅgalakā upāsakā kajaṅgalikāya bhikkhuniyā paccassosuṁ. </span><span class="translation sujato">“Yes, ma’am,” replied the lay followers. </span></div><p><div class=verse-container id=an10.28:3.5><span>Kajaṅgalikā bhikkhunī etadavoca: </span><span class="translation sujato">The nun Kajaṅgalikā said this: </span></div><p><div class=verse-container id=an10.28:4.1><span>“‘Eko pañho eko uddeso ekaṁ veyyākaraṇan’ti, iti kho panetaṁ vuttaṁ bhagavatā. </span><span class="translation sujato">“‘One thing: question, summary recital, and answer.’ That’s what the Buddha said, </span></div><p><div class=verse-container id=an10.28:4.2><span>Kiñcetaṁ paṭicca vuttaṁ? </span><span class="translation sujato">but why did he say it? </span></div><p><div class=verse-container id=an10.28:4.3><span>Ekadhamme, āvuso, bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">Becoming completely disillusioned, dispassionate, and freed regarding one thing, seeing its limits and fully comprehending its meaning, a mendicant makes an end of suffering in this very life. </span></div><p><div class=verse-container id=an10.28:4.4><span>Katamasmiṁ ekadhamme? </span><span class="translation sujato">What one thing? </span></div><p><div class=verse-container id=an10.28:4.5><span>Sabbe sattā āhāraṭṭhitikā—</span><span class="translation sujato">‘All sentient beings are sustained by food.’ </span></div><p><div class=verse-container id=an10.28:4.6><span>imasmiṁ kho, āvuso, ekadhamme bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">Becoming completely disillusioned, dispassionate, and freed regarding this one thing, seeing its limits and fully comprehending its meaning, a mendicant makes an end of suffering in this very life. </span></div><p><div class=verse-container id=an10.28:4.7><span>‘Eko pañho eko uddeso ekaṁ veyyākaraṇan’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><span class="translation sujato">‘One thing: question, summary recital, and answer.’ That’s what the Buddha said, and this is why he said it. </span></div><p><div class=verse-container id=an10.28:5.1><span>‘Dve pañhā dve uddesā dve veyyākaraṇānī’ti iti, kho panetaṁ vuttaṁ bhagavatā. </span></div><p><div class=verse-container id=an10.28:5.2><span>Kiñcetaṁ paṭicca vuttaṁ? </span></div><p><div class=verse-container id=an10.28:5.3><span>Dvīsu, āvuso, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.28:5.4><span>Katamesu dvīsu? </span><span class="translation sujato">What two? </span></div><p><div class=verse-container id=an10.28:5.5><span>Nāme ca rūpe ca …pe… </span><span class="translation sujato">Name and form. … </span></div><p><div class=verse-container id=an10.28:5.6><span>katamesu tīsu? </span><span class="translation sujato">What three? </span></div><p><div class=verse-container id=an10.28:5.7><span>Tīsu vedanāsu—</span><span class="translation sujato">Three feelings. … </span></div><p><div class=verse-container id=an10.28:5.8><span>imesu kho, āvuso, tīsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.28:5.9><span>‘Tayo pañhā tayo uddesā tīṇi veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span></div><p><div class=verse-container id=an10.28:6.1><span>‘Cattāro pañhā cattāro uddesā cattāri veyyākaraṇānī’ti, iti kho panetaṁ vuttaṁ bhagavatā. </span></div><p><div class=verse-container id=an10.28:6.2><span>Kiñcetaṁ paṭicca vuttaṁ? </span></div><p><div class=verse-container id=an10.28:6.3><span>Catūsu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">With a mind well developed in four things—seeing their limits and fully comprehending their meaning—a mendicant makes an end of suffering in this very life. </span></div><p><div class=verse-container id=an10.28:6.4><span>Katamesu catūsu? </span><span class="translation sujato">What four? </span></div><p><div class=verse-container id=an10.28:6.5><span>Catūsu satipaṭṭhānesu—</span><span class="translation sujato">The four kinds of mindfulness meditation. … </span></div><p><div class=verse-container id=an10.28:6.6><span>imesu kho, āvuso, catūsu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">With a mind well developed in these four things—seeing their limits and fully fathoming their meaning—a mendicant makes an end of suffering in this very life. … </span></div><p><div class=verse-container id=an10.28:6.7><span>‘Cattāro pañhā cattāro uddesā cattāri veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span></div><p><div class=verse-container id=an10.28:7.1><span>‘Pañca pañhā pañcuddesā pañca veyyākaraṇānī’ti, iti kho panetaṁ vuttaṁ bhagavatā. </span></div><p><div class=verse-container id=an10.28:7.2><span>Kiñcetaṁ paṭicca vuttaṁ? </span></div><p><div class=verse-container id=an10.28:7.3><span>Pañcasu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.28:7.4><span>Katamesu pañcasu? </span><span class="translation sujato">What five? </span></div><p><div class=verse-container id=an10.28:7.5><span>Pañcasu indriyesu …pe… </span><span class="translation sujato">The five faculties. … </span></div><p><div class=verse-container id=an10.28:7.6><span>katamesu chasu? </span><span class="translation sujato">What six? </span></div><p><div class=verse-container id=an10.28:7.7><span>Chasu nissaraṇīyāsu dhātūsu …pe… </span><span class="translation sujato">The six elements of escape. … </span></div><p><div class=verse-container id=an10.28:7.8><span>katamesu sattasu? </span><span class="translation sujato">What seven? </span></div><p><div class=verse-container id=an10.28:7.9><span>Sattasu bojjhaṅgesu …pe… </span><span class="translation sujato">The seven awakening factors. … </span></div><p><div class=verse-container id=an10.28:7.10><span>katamesu aṭṭhasu? </span><span class="translation sujato">What eight? </span></div><p><div class=verse-container id=an10.28:7.11><span>Aṭṭhasu ariyaaṭṭhaṅgikamaggesu—</span><span class="translation sujato">The noble eightfold path. … </span></div><p><div class=verse-container id=an10.28:7.12><span>imesu kho, āvuso, aṭṭhasu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span></div><p><div class=verse-container id=an10.28:7.13><span>‘Aṭṭha pañhā aṭṭhuddesā aṭṭha veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span></div><p><div class=verse-container id=an10.28:8.1><span>‘Nava pañhā navuddesā nava veyyākaraṇānī’ti, iti kho panetaṁ vuttaṁ bhagavatā. </span></div><p><div class=verse-container id=an10.28:8.2><span>Kiñcetaṁ paṭicca vuttaṁ? </span></div><p><div class=verse-container id=an10.28:8.3><span>Navasu, āvuso, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">Becoming completely disillusioned, dispassionate, and freed regarding nine things, seeing their limits and fully comprehending their meaning, a mendicant makes an end of suffering in this very life. </span></div><p><div class=verse-container id=an10.28:8.4><span>Katamesu navasu? </span><span class="translation sujato">What nine? </span></div><p><div class=verse-container id=an10.28:8.5><span>Navasu sattāvāsesu—</span><span class="translation sujato">The nine abodes of sentient beings. </span></div><p><div class=verse-container id=an10.28:8.6><span>imesu kho, āvuso, navasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">Becoming completely disillusioned, dispassionate, and freed regarding these nine things, seeing their limits and fully comprehending their meaning, a mendicant makes an end of suffering in this very life. </span></div><p><div class=verse-container id=an10.28:8.7><span>‘Nava pañhā navuddesā nava veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span></div><p><div class=verse-container id=an10.28:9.1><span>‘Dasa pañhā dasuddesā dasa veyyākaraṇānī’ti, iti kho panetaṁ vuttaṁ bhagavatā. </span><span class="translation sujato">‘Ten things: question, summary recital, and answer.’ That’s what the Buddha said, </span></div><p><div class=verse-container id=an10.28:9.2><span>Kiñcetaṁ paṭicca vuttaṁ? </span><span class="translation sujato">but why did he say it? </span></div><p><div class=verse-container id=an10.28:9.3><span>Dasasu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">Becoming well developed in ten things—seeing their limits and fully fathoming their meaning—a mendicant makes an end of suffering in this very life. </span></div><p><div class=verse-container id=an10.28:9.4><span>Katamesu dasasu? </span><span class="translation sujato">What ten? </span></div><p><div class=verse-container id=an10.28:9.5><span>Dasasu kusalesu kammapathesu—</span><span class="translation sujato">The ten ways of performing skillful deeds. </span></div><p><div class=verse-container id=an10.28:9.6><span>imesu kho, āvuso, dasasu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><span class="translation sujato">With a mind well developed in these ten things—seeing their limits and fully fathoming their meaning—a mendicant makes an end of suffering in this very life. </span></div><p><div class=verse-container id=an10.28:9.7><span>‘Dasa pañhā dasuddesā dasa veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><span class="translation sujato">‘Ten things: question, summary recital, and answer.’ That’s what the Buddha said, and this is why he said it. </span></div><p><div class=verse-container id=an10.28:10.1><span>Iti kho, āvuso, yaṁ taṁ vuttaṁ bhagavatā saṅkhittena bhāsitāsu mahāpañhāsu: </span><span class="translation sujato">That’s how I understand the detailed meaning of what the Buddha said in brief in ‘The Great Questions’. </span></div><p><div class=verse-container id=an10.28:10.2><span>‘eko pañho eko uddeso ekaṁ veyyākaraṇaṁ …pe… </span></div><p><div class=verse-container id=an10.28:10.3><span>dasa pañhā dasuddesā dasa veyyākaraṇānī’ti, imassa kho ahaṁ, āvuso, bhagavatā saṅkhittena bhāsitassa evaṁ vitthārena atthaṁ ājānāmi. </span></div><p><div class=verse-container id=an10.28:10.4><span>Ākaṅkhamānā ca pana tumhe, āvuso, bhagavantaññeva upasaṅkamitvā etamatthaṁ paṭipuccheyyātha. </span><span class="translation sujato">If you wish, you may go to the Buddha and ask him about this. </span></div><p><div class=verse-container id=an10.28:10.5><span>Yathā vo bhagavā byākaroti tathā naṁ dhāreyyāthā”ti. </span><span class="translation sujato">You should remember it in line with the Buddha’s answer.” </span></div><p><div class=verse-container id=an10.28:10.6><span>“Evaṁ, ayye”ti kho kajaṅgalakā upāsakā kajaṅgalikāya kho bhikkhuniyā bhāsitaṁ abhinanditvā anumoditvā uṭṭhāyāsanā kajaṅgalikaṁ bhikkhuniṁ abhivādetvā padakkhiṇaṁ katvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><span class="translation sujato">“Yes, ma’am,” replied those lay followers, approving and agreeing with what the nun Kajaṅgalikā said. Then they got up from their seat, bowed, and respectfully circled her, keeping her on their right. Then they went to the Buddha, bowed, sat down to one side, </span></div><p><div class=verse-container id=an10.28:10.7><span>Ekamantaṁ nisinnā kho kajaṅgalakā upāsakā yāvatako ahosi kajaṅgalikāya bhikkhuniyā saddhiṁ kathāsallāpo, taṁ sabbaṁ bhagavato ārocesuṁ. </span><span class="translation sujato">and informed the Buddha of all they had discussed. </span></div><p><div class=verse-container id=an10.28:11.1><span>“Sādhu sādhu, gahapatayo. </span><span class="translation sujato">“Good, good, householders. </span></div><p><div class=verse-container id=an10.28:11.2><span>Paṇḍitā, gahapatayo, kajaṅgalikā bhikkhunī. Mahāpaññā, gahapatayo, kajaṅgalikā bhikkhunī. </span><span class="translation sujato">The nun Kajaṅgalikā is astute, she has great wisdom. </span></div><p><div class=verse-container id=an10.28:11.3><span>Mañcepi tumhe, gahapatayo, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ kajaṅgalikāya bhikkhuniyā byākataṁ. </span><span class="translation sujato">If you came to me and asked this question, I would answer it in exactly the same way as the nun Kajaṅgalikā. </span></div><p><div class=verse-container id=an10.28:11.4><span>Eso ceva tassa attho. Evañca naṁ dhāreyyāthā”ti. </span><span class="translation sujato">That is what it means, and that’s how you should remember it.” </span></div><p><div class=verse-container id=an10.28:11.5><span>Aṭṭhamaṁ. </span></div><div class=flex-between><a href=/canon/en/pli/ms/sutta/an/an0010/an0010P0027.html>Previous</a><a href=/canon/en/pli/ms/sutta/an/an0010/an0010P0029.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>