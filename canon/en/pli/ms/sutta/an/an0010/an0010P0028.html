<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0028.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0027.html>Previous</a><a href=/canon/en/pli/ms/sutta/an/an0010/an0010P0029.html>Next</a></div><p id=an10.28:0.1><span class=root>Aṅguttara Nikāya 10.28 </span><br> <span class=sujato>Numbered Discourses 10.28 </span><br><p id=an10.28:0.2><span class=root>3. Mahāvagga </span><br> <span class=sujato>3. The Great Chapter </span><br><p id=an10.28:0.3><span class="root big-bold">Dutiyamahāpañhāsutta </span><br> <span class=sujato>The Great Questions (2nd) </span><br><p id=an10.28:1.1><span class=root>Ekaṁ samayaṁ bhagavā kajaṅgalāyaṁ viharati veḷuvane. </span><br> <span class=sujato>At one time the Buddha was staying near Kajaṅgalā in a bamboo grove. </span><br><p id=an10.28:1.2><span class=root>Atha kho sambahulā kajaṅgalakā upāsakā yena kajaṅgalikā bhikkhunī tenupasaṅkamiṁsu; upasaṅkamitvā kajaṅgalikaṁ bhikkhuniṁ abhivādetvā ekamantaṁ nisīdiṁsu. Ekamantaṁ nisinnā kho kajaṅgalakā upāsakā kajaṅgalikaṁ bhikkhuniṁ etadavocuṁ: </span><br> <span class=sujato>Then several lay followers of Kajaṅgalā went to the nun Kajaṅgalikā, bowed, sat down to one side, and said to her: </span><br><p id=an10.28:2.1><span class=root>“Vuttamidaṁ, ayye, bhagavatā mahāpañhesu: </span><br> <span class=sujato>“Ma’am, this was said by the Buddha in ‘The Great Questions’: </span><br><p id=an10.28:2.2><span class=root>‘eko pañho eko uddeso ekaṁ veyyākaraṇaṁ, dve pañhā dve uddesā dve veyyākaraṇāni, tayo pañhā tayo uddesā tīṇi veyyākaraṇāni, cattāro pañhā cattāro uddesā cattāri veyyākaraṇāni, pañca pañhā pañcuddesā pañca veyyākaraṇāni, cha pañhā cha uddesā cha veyyākaraṇāni, satta pañhā sattuddesā satta veyyākaraṇāni, aṭṭha pañhā aṭṭhuddesā aṭṭha veyyākaraṇāni, nava pañhā navuddesā nava veyyākaraṇāni, dasa pañhā dasuddesā dasa veyyākaraṇānī’ti. </span><br> <span class=sujato>‘One thing: question, summary recital, and answer. Two … three … four … five … six … seven … eight … nine … ten things: question, summary recital, and answer.’ </span><br><p id=an10.28:2.3><span class=root>Imassa nu kho, ayye, bhagavatā saṅkhittena bhāsitassa kathaṁ vitthārena attho daṭṭhabbo”ti? </span><br> <span class=sujato>How should we see the detailed meaning of the Buddha’s brief statement?” </span><br><p id=an10.28:3.1><span class=root>“Na kho panetaṁ, āvuso, bhagavato sammukhā sutaṁ sammukhā paṭiggahitaṁ, napi manobhāvanīyānaṁ bhikkhūnaṁ sammukhā sutaṁ sammukhā paṭiggahitaṁ; </span><br> <span class=sujato>“Good people, I haven’t heard and learned this in the presence of the Buddha or from esteemed mendicants. </span><br><p id=an10.28:3.2><span class=root>api ca yathā mettha khāyati </span><br> <span class=sujato>But as to how it seems to me, </span><br><p id=an10.28:3.3><span class=root>taṁ suṇātha, sādhukaṁ manasi karotha, bhāsissāmī”ti. </span><br> <span class=sujato>listen and apply your mind well, I will speak.” </span><br><p id=an10.28:3.4><span class=root>“Evaṁ, ayye”ti, kho kajaṅgalakā upāsakā kajaṅgalikāya bhikkhuniyā paccassosuṁ. </span><br> <span class=sujato>“Yes, ma’am,” replied the lay followers. </span><br><p id=an10.28:3.5><span class=root>Kajaṅgalikā bhikkhunī etadavoca: </span><br> <span class=sujato>The nun Kajaṅgalikā said this: </span><br><p id=an10.28:4.1><span class=root>“‘Eko pañho eko uddeso ekaṁ veyyākaraṇan’ti, iti kho panetaṁ vuttaṁ bhagavatā. </span><br> <span class=sujato>“‘One thing: question, summary recital, and answer.’ That’s what the Buddha said, </span><br><p id=an10.28:4.2><span class=root>Kiñcetaṁ paṭicca vuttaṁ? </span><br> <span class=sujato>but why did he say it? </span><br><p id=an10.28:4.3><span class=root>Ekadhamme, āvuso, bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>Becoming completely disillusioned, dispassionate, and freed regarding one thing, seeing its limits and fully comprehending its meaning, a mendicant makes an end of suffering in this very life. </span><br><p id=an10.28:4.4><span class=root>Katamasmiṁ ekadhamme? </span><br> <span class=sujato>What one thing? </span><br><p id=an10.28:4.5><span class=root>Sabbe sattā āhāraṭṭhitikā—</span><br> <span class=sujato>‘All sentient beings are sustained by food.’ </span><br><p id=an10.28:4.6><span class=root>imasmiṁ kho, āvuso, ekadhamme bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>Becoming completely disillusioned, dispassionate, and freed regarding this one thing, seeing its limits and fully comprehending its meaning, a mendicant makes an end of suffering in this very life. </span><br><p id=an10.28:4.7><span class=root>‘Eko pañho eko uddeso ekaṁ veyyākaraṇan’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><br> <span class=sujato>‘One thing: question, summary recital, and answer.’ That’s what the Buddha said, and this is why he said it. </span><br><p id=an10.28:5.1><span class=root>‘Dve pañhā dve uddesā dve veyyākaraṇānī’ti iti, kho panetaṁ vuttaṁ bhagavatā. </span><br><p id=an10.28:5.2><span class=root>Kiñcetaṁ paṭicca vuttaṁ? </span><br><p id=an10.28:5.3><span class=root>Dvīsu, āvuso, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br><p id=an10.28:5.4><span class=root>Katamesu dvīsu? </span><br> <span class=sujato>What two? </span><br><p id=an10.28:5.5><span class=root>Nāme ca rūpe ca …pe… </span><br> <span class=sujato>Name and form. … </span><br><p id=an10.28:5.6><span class=root>katamesu tīsu? </span><br> <span class=sujato>What three? </span><br><p id=an10.28:5.7><span class=root>Tīsu vedanāsu—</span><br> <span class=sujato>Three feelings. … </span><br><p id=an10.28:5.8><span class=root>imesu kho, āvuso, tīsu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br><p id=an10.28:5.9><span class=root>‘Tayo pañhā tayo uddesā tīṇi veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><br><p id=an10.28:6.1><span class=root>‘Cattāro pañhā cattāro uddesā cattāri veyyākaraṇānī’ti, iti kho panetaṁ vuttaṁ bhagavatā. </span><br><p id=an10.28:6.2><span class=root>Kiñcetaṁ paṭicca vuttaṁ? </span><br><p id=an10.28:6.3><span class=root>Catūsu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>With a mind well developed in four things—seeing their limits and fully comprehending their meaning—a mendicant makes an end of suffering in this very life. </span><br><p id=an10.28:6.4><span class=root>Katamesu catūsu? </span><br> <span class=sujato>What four? </span><br><p id=an10.28:6.5><span class=root>Catūsu satipaṭṭhānesu—</span><br> <span class=sujato>The four kinds of mindfulness meditation. … </span><br><p id=an10.28:6.6><span class=root>imesu kho, āvuso, catūsu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>With a mind well developed in these four things—seeing their limits and fully fathoming their meaning—a mendicant makes an end of suffering in this very life. … </span><br><p id=an10.28:6.7><span class=root>‘Cattāro pañhā cattāro uddesā cattāri veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><br><p id=an10.28:7.1><span class=root>‘Pañca pañhā pañcuddesā pañca veyyākaraṇānī’ti, iti kho panetaṁ vuttaṁ bhagavatā. </span><br><p id=an10.28:7.2><span class=root>Kiñcetaṁ paṭicca vuttaṁ? </span><br><p id=an10.28:7.3><span class=root>Pañcasu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br><p id=an10.28:7.4><span class=root>Katamesu pañcasu? </span><br> <span class=sujato>What five? </span><br><p id=an10.28:7.5><span class=root>Pañcasu indriyesu …pe… </span><br> <span class=sujato>The five faculties. … </span><br><p id=an10.28:7.6><span class=root>katamesu chasu? </span><br> <span class=sujato>What six? </span><br><p id=an10.28:7.7><span class=root>Chasu nissaraṇīyāsu dhātūsu …pe… </span><br> <span class=sujato>The six elements of escape. … </span><br><p id=an10.28:7.8><span class=root>katamesu sattasu? </span><br> <span class=sujato>What seven? </span><br><p id=an10.28:7.9><span class=root>Sattasu bojjhaṅgesu …pe… </span><br> <span class=sujato>The seven awakening factors. … </span><br><p id=an10.28:7.10><span class=root>katamesu aṭṭhasu? </span><br> <span class=sujato>What eight? </span><br><p id=an10.28:7.11><span class=root>Aṭṭhasu ariyaaṭṭhaṅgikamaggesu—</span><br> <span class=sujato>The noble eightfold path. … </span><br><p id=an10.28:7.12><span class=root>imesu kho, āvuso, aṭṭhasu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br><p id=an10.28:7.13><span class=root>‘Aṭṭha pañhā aṭṭhuddesā aṭṭha veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><br><p id=an10.28:8.1><span class=root>‘Nava pañhā navuddesā nava veyyākaraṇānī’ti, iti kho panetaṁ vuttaṁ bhagavatā. </span><br><p id=an10.28:8.2><span class=root>Kiñcetaṁ paṭicca vuttaṁ? </span><br><p id=an10.28:8.3><span class=root>Navasu, āvuso, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>Becoming completely disillusioned, dispassionate, and freed regarding nine things, seeing their limits and fully comprehending their meaning, a mendicant makes an end of suffering in this very life. </span><br><p id=an10.28:8.4><span class=root>Katamesu navasu? </span><br> <span class=sujato>What nine? </span><br><p id=an10.28:8.5><span class=root>Navasu sattāvāsesu—</span><br> <span class=sujato>The nine abodes of sentient beings. </span><br><p id=an10.28:8.6><span class=root>imesu kho, āvuso, navasu dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>Becoming completely disillusioned, dispassionate, and freed regarding these nine things, seeing their limits and fully comprehending their meaning, a mendicant makes an end of suffering in this very life. </span><br><p id=an10.28:8.7><span class=root>‘Nava pañhā navuddesā nava veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><br><p id=an10.28:9.1><span class=root>‘Dasa pañhā dasuddesā dasa veyyākaraṇānī’ti, iti kho panetaṁ vuttaṁ bhagavatā. </span><br> <span class=sujato>‘Ten things: question, summary recital, and answer.’ That’s what the Buddha said, </span><br><p id=an10.28:9.2><span class=root>Kiñcetaṁ paṭicca vuttaṁ? </span><br> <span class=sujato>but why did he say it? </span><br><p id=an10.28:9.3><span class=root>Dasasu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>Becoming well developed in ten things—seeing their limits and fully fathoming their meaning—a mendicant makes an end of suffering in this very life. </span><br><p id=an10.28:9.4><span class=root>Katamesu dasasu? </span><br> <span class=sujato>What ten? </span><br><p id=an10.28:9.5><span class=root>Dasasu kusalesu kammapathesu—</span><br> <span class=sujato>The ten ways of performing skillful deeds. </span><br><p id=an10.28:9.6><span class=root>imesu kho, āvuso, dasasu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti. </span><br> <span class=sujato>With a mind well developed in these ten things—seeing their limits and fully fathoming their meaning—a mendicant makes an end of suffering in this very life. </span><br><p id=an10.28:9.7><span class=root>‘Dasa pañhā dasuddesā dasa veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ. </span><br> <span class=sujato>‘Ten things: question, summary recital, and answer.’ That’s what the Buddha said, and this is why he said it. </span><br><p id=an10.28:10.1><span class=root>Iti kho, āvuso, yaṁ taṁ vuttaṁ bhagavatā saṅkhittena bhāsitāsu mahāpañhāsu: </span><br> <span class=sujato>That’s how I understand the detailed meaning of what the Buddha said in brief in ‘The Great Questions’. </span><br><p id=an10.28:10.2><span class=root>‘eko pañho eko uddeso ekaṁ veyyākaraṇaṁ …pe… </span><br><p id=an10.28:10.3><span class=root>dasa pañhā dasuddesā dasa veyyākaraṇānī’ti, imassa kho ahaṁ, āvuso, bhagavatā saṅkhittena bhāsitassa evaṁ vitthārena atthaṁ ājānāmi. </span><br><p id=an10.28:10.4><span class=root>Ākaṅkhamānā ca pana tumhe, āvuso, bhagavantaññeva upasaṅkamitvā etamatthaṁ paṭipuccheyyātha. </span><br> <span class=sujato>If you wish, you may go to the Buddha and ask him about this. </span><br><p id=an10.28:10.5><span class=root>Yathā vo bhagavā byākaroti tathā naṁ dhāreyyāthā”ti. </span><br> <span class=sujato>You should remember it in line with the Buddha’s answer.” </span><br><p id=an10.28:10.6><span class=root>“Evaṁ, ayye”ti kho kajaṅgalakā upāsakā kajaṅgalikāya kho bhikkhuniyā bhāsitaṁ abhinanditvā anumoditvā uṭṭhāyāsanā kajaṅgalikaṁ bhikkhuniṁ abhivādetvā padakkhiṇaṁ katvā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu. </span><br> <span class=sujato>“Yes, ma’am,” replied those lay followers, approving and agreeing with what the nun Kajaṅgalikā said. Then they got up from their seat, bowed, and respectfully circled her, keeping her on their right. Then they went to the Buddha, bowed, sat down to one side, </span><br><p id=an10.28:10.7><span class=root>Ekamantaṁ nisinnā kho kajaṅgalakā upāsakā yāvatako ahosi kajaṅgalikāya bhikkhuniyā saddhiṁ kathāsallāpo, taṁ sabbaṁ bhagavato ārocesuṁ. </span><br> <span class=sujato>and informed the Buddha of all they had discussed. </span><br><p id=an10.28:11.1><span class=root>“Sādhu sādhu, gahapatayo. </span><br> <span class=sujato>“Good, good, householders. </span><br><p id=an10.28:11.2><span class=root>Paṇḍitā, gahapatayo, kajaṅgalikā bhikkhunī. Mahāpaññā, gahapatayo, kajaṅgalikā bhikkhunī. </span><br> <span class=sujato>The nun Kajaṅgalikā is astute, she has great wisdom. </span><br><p id=an10.28:11.3><span class=root>Mañcepi tumhe, gahapatayo, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ kajaṅgalikāya bhikkhuniyā byākataṁ. </span><br> <span class=sujato>If you came to me and asked this question, I would answer it in exactly the same way as the nun Kajaṅgalikā. </span><br><p id=an10.28:11.4><span class=root>Eso ceva tassa attho. Evañca naṁ dhāreyyāthā”ti. </span><br> <span class=sujato>That is what it means, and that’s how you should remember it.” </span><br><p id=an10.28:11.5><span class=root>Aṭṭhamaṁ. </span><br></main><footer class="container footer"><small><a href=/about>Contact info</a></small></footer>