<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0048.html>Deutsch</a> , <a href=/canon/pl/pli/ms/sutta/an/an0010/an0010P0048.html>Polski</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0047.html>Previous</a><a href=/canon/en/pli/ms/sutta/an/an0010/an0010P0049.html>Next</a></div><p id=an10.48:0.1><span class=root>Aṅguttara Nikāya 10.48 </span><br> <span class=sujato>Numbered Discourses 10.48 </span><br><p id=an10.48:0.2><span class=root>5. Akkosavagga </span><br> <span class=sujato>5. Abuse </span><br><p id=an10.48:0.3><span class="root big-bold">Pabbajitaabhiṇhasutta </span><br> <span class=sujato>Ten Regular Reflections for a Renunciate </span><br><p id=an10.48:1.1><span class=root>“Dasayime, bhikkhave, dhammā pabbajitena abhiṇhaṁ paccavekkhitabbā. </span><br> <span class=sujato>“Mendicants, one who has gone forth should often review these ten things. </span><br><p id=an10.48:1.2><span class=root>Katame dasa? </span><br> <span class=sujato>What ten? </span><br><p id=an10.48:2.1><span class=root>‘Vevaṇṇiyamhi ajjhupagato’ti pabbajitena abhiṇhaṁ paccavekkhitabbaṁ. </span><br> <span class=sujato>One who has gone forth should often review this: ‘I have secured freedom from class.’ </span><br><p id=an10.48:3.1><span class=root>‘Parapaṭibaddhā me jīvikā’ti pabbajitena abhiṇhaṁ paccavekkhitabbaṁ. </span><br> <span class=sujato>‘My livelihood is tied up with others.’ </span><br><p id=an10.48:4.1><span class=root>‘Añño me ākappo karaṇīyo’ti pabbajitena abhiṇhaṁ paccavekkhitabbaṁ. </span><br> <span class=sujato>‘My behavior should be different.’ </span><br><p id=an10.48:5.1><span class=root>‘Kacci nu kho me attā sīlato na upavadatī’ti pabbajitena abhiṇhaṁ paccavekkhitabbaṁ. </span><br> <span class=sujato>‘I hope there’s no reason to blame myself when it comes to ethical conduct?’ </span><br><p id=an10.48:6.1><span class=root>‘Kacci nu kho maṁ anuvicca viññū sabrahmacārī sīlato na upavadantī’ti pabbajitena abhiṇhaṁ paccavekkhitabbaṁ. </span><br> <span class=sujato>‘I hope that, after examination, sensible spiritual companions don’t reproach any aspect of my ethics?’ </span><br><p id=an10.48:7.1><span class=root>‘Sabbehi me piyehi manāpehi nānābhāvo vinābhāvo’ti pabbajitena abhiṇhaṁ paccavekkhitabbaṁ. </span><br> <span class=sujato>‘I must be parted and separated from all I hold dear and beloved.’ </span><br><p id=an10.48:8.1><span class=root>‘Kammassakomhi kammadāyādo kammayoni kammabandhu kammapaṭisaraṇo, </span><br> <span class=sujato>‘I am the owner of my deeds and heir to my deeds. Deeds are my womb, my relative, and my refuge. </span><br><p id=an10.48:9.1><span class=root>yaṁ kammaṁ karissāmi kalyāṇaṁ vā pāpakaṁ vā tassa dāyādo bhavissāmī’ti pabbajitena abhiṇhaṁ paccavekkhitabbaṁ. </span><br> <span class=sujato>I shall be the heir of whatever deeds I do, whether good or bad.’ </span><br><p id=an10.48:10.1><span class=root>‘Kathaṁbhūtassa me rattindivā vītivattantī’ti pabbajitena abhiṇhaṁ paccavekkhitabbaṁ. </span><br> <span class=sujato>‘As the days and nights flit by, what sort of person am I becoming?’ </span><br><p id=an10.48:11.1><span class=root>‘Kacci nu kho ahaṁ suññāgāre abhiramāmī’ti pabbajitena abhiṇhaṁ paccavekkhitabbaṁ. </span><br> <span class=sujato>‘Do I love to stay in empty huts?’ </span><br><p id=an10.48:12.1><span class=root>‘Atthi nu kho me uttari manussadhammo alamariyañāṇadassanaviseso adhigato, yenāhaṁ pacchime kāle sabrahmacārīhi puṭṭho na maṅku bhavissāmī’ti pabbajitena abhiṇhaṁ paccavekkhitabbaṁ. </span><br> <span class=sujato>‘Do I have any superhuman distinctions in knowledge and vision worthy of the noble ones, so that when my spiritual companions question me on my deathbed I will not be embarrassed?’ </span><br><p id=an10.48:13.1><span class=root>Ime kho, bhikkhave, dasa dhammā pabbajitena abhiṇhaṁ paccavekkhitabbā”ti. </span><br> <span class=sujato>One who has gone forth should often review these ten things.” </span><br><p id=an10.48:13.2><span class=root>Aṭṭhamaṁ. </span><br></main><footer class="container footer"><small><a href=/about/>Contact info</a></small></footer>