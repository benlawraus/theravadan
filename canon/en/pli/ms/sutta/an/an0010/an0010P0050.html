<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0050.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0049.html>Previous</a><a href=/canon/en/pli/ms/sutta/an/an0010/an0010P0051.html>Next</a></div><p id=an10.50:0.1><span class=root>Aṅguttara Nikāya 10.50 </span><br> <span class=sujato>Numbered Discourses 10.50 </span><br><p id=an10.50:0.2><span class=root>5. Akkosavagga </span><br> <span class=sujato>5. Abuse </span><br><p id=an10.50:0.3><span class="root big-bold">Bhaṇḍanasutta </span><br> <span class=sujato>Arguments </span><br><p id=an10.50:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an10.50:1.2><span class=root>Tena kho pana samayena sambahulā bhikkhū pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti. </span><br> <span class=sujato>Now at that time, after the meal, on return from almsround, several mendicants sat together in the assembly hall. They were arguing, quarreling, and disputing, wounding each other with barbed words. </span><br><p id=an10.50:2.1><span class=root>Atha kho bhagavā sāyanhasamayaṁ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi. </span><br> <span class=sujato>Then in the late afternoon, the Buddha came out of retreat and went to the assembly hall. He sat down on the seat spread out, </span><br><p id=an10.50:2.2><span class=root>Nisajja kho bhagavā bhikkhū āmantesi: </span><br> <span class=sujato>and addressed the mendicants: </span><br><p id=an10.50:2.3><span class=root>“kāya nuttha, bhikkhave, etarahi kathāya sannisinnā sannipatitā, kā ca pana vo antarākathā vippakatā”ti? </span><br> <span class=sujato>“Mendicants, what were you sitting talking about just now? What conversation was left unfinished?” </span><br><p id=an10.50:3.1><span class=root>“Idha mayaṁ, bhante, pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā bhaṇḍanajātā kalahajātā vivādāpannā aññamaññaṁ mukhasattīhi vitudantā viharāmā”ti. </span><br> <span class=sujato>“Sir, after the meal, on return from almsround, we sat together in the assembly hall, arguing, quarreling, and disputing, wounding each other with barbed words.” </span><br><p id=an10.50:3.2><span class=root>“Na kho panetaṁ, bhikkhave, tumhākaṁ patirūpaṁ kulaputtānaṁ saddhāya agārasmā anagāriyaṁ pabbajitānaṁ, yaṁ tumhe bhaṇḍanajātā kalahajātā vivādāpannā aññamaññaṁ mukhasattīhi vitudantā vihareyyātha. </span><br> <span class=sujato>“Mendicants, this is not appropriate for you gentlemen who have gone forth out of faith from the lay life to homelessness. </span><br><p id=an10.50:4.1><span class=root>Dasayime, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti. </span><br> <span class=sujato>There are ten warm-hearted qualities that make for fondness and respect, conducing to inclusion, harmony, and unity, without quarreling. </span><br><p id=an10.50:4.2><span class=root>Katame dasa? </span><br> <span class=sujato>What ten? </span><br><p id=an10.50:4.3><span class=root>Idha, bhikkhave, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span><br> <span class=sujato>Firstly, a mendicant is ethical, restrained in the monastic code, conducting themselves well and resorting for alms in suitable places. Seeing danger in the slightest fault, they keep the rules they’ve undertaken. </span><br><p id=an10.50:4.4><span class=root>Yampi, bhikkhave, bhikkhu sīlavā hoti …pe… samādāya sikkhati sikkhāpadesu, </span><br> <span class=sujato>When a mendicant is ethical, </span><br><p id=an10.50:4.5><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br> <span class=sujato>this warm-hearted quality makes for fondness and respect, conducing to inclusion, harmony, and unity, without quarreling. </span><br><p id=an10.50:5.1><span class=root>Puna caparaṁ, bhikkhave, bhikkhu bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā. </span><br> <span class=sujato>Furthermore, a mendicant is very learned, remembering and keeping what they’ve learned. These teachings are good in the beginning, good in the middle, and good in the end, meaningful and well-phrased, describing a spiritual practice that’s entirely full and pure. They are very learned in such teachings, remembering them, rehearsing them, mentally scrutinizing them, and comprehending them theoretically. … </span><br><p id=an10.50:5.2><span class=root>Yampi, bhikkhave, bhikkhu bahussuto hoti …pe… diṭṭhiyā suppaṭividdhā, </span><br><p id=an10.50:5.3><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=an10.50:6.1><span class=root>Puna caparaṁ, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko. </span><br> <span class=sujato>Furthermore, a mendicant has good friends, companions, and associates. … </span><br><p id=an10.50:6.2><span class=root>Yampi, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko, </span><br><p id=an10.50:6.3><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=an10.50:7.1><span class=root>Puna caparaṁ, bhikkhave, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ. </span><br> <span class=sujato>Furthermore, a mendicant is easy to admonish, having qualities that make them easy to admonish. They’re patient, and take instruction respectfully. … </span><br><p id=an10.50:7.2><span class=root>Yampi, bhikkhave, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ, </span><br><p id=an10.50:7.3><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=an10.50:8.1><span class=root>Puna caparaṁ, bhikkhave, bhikkhu yāni tāni sabrahmacārīnaṁ uccāvacāni kiṅkaraṇīyāni—tattha dakkho hoti analaso, tatrūpāyāya vīmaṁsāya samannāgato alaṁ kātuṁ alaṁ saṁvidhātuṁ. </span><br> <span class=sujato>Furthermore, a mendicant is deft and tireless in a diverse spectrum of duties for their spiritual companions, understanding how to go about things in order to complete and organize the work. … </span><br><p id=an10.50:8.2><span class=root>Yampi, bhikkhave, bhikkhu yāni tāni sabrahmacārīnaṁ uccāvacāni kiṅkaraṇīyāni—tattha dakkho hoti analaso tatrūpāyāya vīmaṁsāya samannāgato alaṁ kātuṁ alaṁ saṁvidhātuṁ, </span><br><p id=an10.50:8.3><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=an10.50:9.1><span class=root>Puna caparaṁ, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo. </span><br> <span class=sujato>Furthermore, a mendicant loves the teachings and is a delight to converse with, being full of joy in the teaching and training. … </span><br><p id=an10.50:9.2><span class=root>Yampi, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo, </span><br><p id=an10.50:9.3><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=an10.50:10.1><span class=root>Puna caparaṁ, bhikkhave, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu. </span><br> <span class=sujato>Furthermore, a mendicant lives with energy roused up for giving up unskillful qualities and embracing skillful qualities. They are strong, staunchly vigorous, not slacking off when it comes to developing skillful qualities. … </span><br><p id=an10.50:10.2><span class=root>Yampi, bhikkhave, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu, </span><br><p id=an10.50:10.3><span class=root>ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati. </span><br><p id=an10.50:11.1><span class=root>Puna caparaṁ, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena. </span><br> <span class=sujato>Furthermore, a mendicant is content with any kind of robes, almsfood, lodgings, and medicines and supplies for the sick. … </span><br><p id=an10.50:11.2><span class=root>Yampi, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena, </span><br><p id=an10.50:11.3><span class=root>ayampi dhammo sāraṇīyo …pe… saṁvattati. </span><br><p id=an10.50:12.1><span class=root>Puna caparaṁ, bhikkhave, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā. </span><br> <span class=sujato>Furthermore, a mendicant is mindful. They have utmost mindfulness and alertness, and can remember and recall what was said and done long ago. … </span><br><p id=an10.50:12.2><span class=root>Yampi, bhikkhave, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā, </span><br><p id=an10.50:12.3><span class=root>ayampi dhammo sāraṇīyo …pe… saṁvattati. </span><br><p id=an10.50:13.1><span class=root>Puna caparaṁ, bhikkhave, bhikkhu paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā. </span><br> <span class=sujato>Furthermore, a mendicant is wise. They have the wisdom of arising and passing away which is noble, penetrative, and leads to the complete ending of suffering. </span><br><p id=an10.50:13.2><span class=root>Yampi, bhikkhave, bhikkhu paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā, </span><br> <span class=sujato>When a mendicant is wise, </span><br><p id=an10.50:13.3><span class=root>ayampi dhammo sāraṇīyo …pe… saṁvattati. </span><br> <span class=sujato>this warm-hearted quality makes for fondness and respect, helping the Saṅgha to live in harmony and unity, without quarreling. </span><br><p id=an10.50:14.1><span class=root>Ime kho, bhikkhave, dasa dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattantī”ti. </span><br> <span class=sujato>These ten warm-hearted qualities make for fondness and respect, conducing to inclusion, harmony, and unity, without quarreling.” </span><br><p id=an10.50:14.2><span class=root>Dasamaṁ. </span><br><p id=an10.50:14.3><span class=root>Akkosavaggo pañcamo. </span><br><p id=an10.50:15.0><span class=root>Tassuddānaṁ </span><br><p id=an10.50:15.1><span class=root>Vivādā dve ca mūlāni, </span><br><p id=an10.50:15.2><span class=root>kusinārapavesane; </span><br><p id=an10.50:15.3><span class=root>Sakko mahāli abhiṇhaṁ, </span><br><p id=an10.50:15.4><span class=root>sarīraṭṭhā ca bhaṇḍanāti. </span><br><p id=an10.50:15.5><span class=root>Paṭhamo paṇṇāsako samatto. </span><br></main><footer class="container footer"><small><a href=/about/>Contact info</a></small></footer>