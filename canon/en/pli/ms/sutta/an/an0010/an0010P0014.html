<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0014.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0013.html>Previous</a><a href=/canon/en/pli/ms/sutta/an/an0010/an0010P0015.html>Next</a></div><p><div class=verse-container id=an10.14:0.1><span>Aṅguttara Nikāya 10.14 </span><span class="translation sujato">Numbered Discourses 10.14 </span></div><p><div class=verse-container id=an10.14:0.2><span>2. Nāthavagga </span><span class="translation sujato">2. A Protector </span></div><p><div class=verse-container id=an10.14:0.3><span class=big-bold>Cetokhilasutta </span><span class="translation sujato">Hard-heartedness </span></div><p><div class=verse-container id=an10.14:1.1><span>“Yassa kassaci, bhikkhave, bhikkhussa vā bhikkhuniyā vā pañca cetokhilā appahīnā pañca cetasovinibandhā asamucchinnā, tassa yā ratti vā divaso vā āgacchati hāniyeva pāṭikaṅkhā kusalesu dhammesu no vuddhi. </span><span class="translation sujato">“Mendicants, a monk or nun who has not given up five kinds of hard-heartedness and has not severed five shackles of the heart can expect decline, not growth, in skillful qualities, whether by day or by night. </span></div><p><div class=verse-container id=an10.14:2.1><span>Katamassa pañca cetokhilā appahīnā honti? </span><span class="translation sujato">What are the five kinds of hard-heartedness they haven’t given up? </span></div><p><div class=verse-container id=an10.14:2.2><span>Idha, bhikkhave, bhikkhu satthari kaṅkhati vicikicchati nādhimuccati na sampasīdati. </span><span class="translation sujato">Firstly, a mendicant has doubts about the Teacher. They’re uncertain, undecided, and lacking confidence. </span></div><p><div class=verse-container id=an10.14:2.3><span>Yo so, bhikkhave, bhikkhu satthari kaṅkhati vicikicchati nādhimuccati na sampasīdati, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=an10.14:2.4><span>Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetokhilo appahīno hoti. </span><span class="translation sujato">This is the first kind of hard-heartedness they haven’t given up. </span></div><p><div class=verse-container id=an10.14:3.1><span>Puna caparaṁ, bhikkhave, bhikkhu dhamme kaṅkhati …pe… </span><span class="translation sujato">Furthermore, a mendicant has doubts about the teaching … </span></div><p><div class=verse-container id=an10.14:3.2><span>saṅghe kaṅkhati … </span><span class="translation sujato">the Saṅgha … </span></div><p><div class=verse-container id=an10.14:3.3><span>sikkhāya kaṅkhati … </span><span class="translation sujato">the training … </span></div><p><div class=verse-container id=an10.14:3.4><span>sabrahmacārīsu kupito hoti anattamano āhatacitto khilajāto. </span><span class="translation sujato">A mendicant is angry and upset with their spiritual companions, resentful and closed off. </span></div><p><div class=verse-container id=an10.14:3.5><span>Yo so, bhikkhave, bhikkhu sabrahmacārīsu kupito hoti anattamano āhatacitto khilajāto, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=an10.14:3.6><span>Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetokhilo appahīno hoti. </span><span class="translation sujato">This is the fifth kind of hard-heartedness they haven’t given up. </span></div><p><div class=verse-container id=an10.14:3.7><span>Imassa pañca cetokhilā appahīnā honti. </span><span class="translation sujato">These are the five kinds of hard-heartedness they haven’t given up. </span></div><p><div class=verse-container id=an10.14:4.1><span>Katamassa pañca cetasovinibandhā asamucchinnā honti? </span><span class="translation sujato">What are the five shackles of the heart they haven’t severed? </span></div><p><div class=verse-container id=an10.14:4.2><span>Idha, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho. </span><span class="translation sujato">Firstly, a mendicant isn’t free of greed, desire, fondness, thirst, passion, and craving for sensual pleasures. </span></div><p><div class=verse-container id=an10.14:4.3><span>Yo so, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=an10.14:4.4><span>Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetasovinibandho asamucchinno hoti. </span><span class="translation sujato">This is the first shackle of the heart they haven’t severed. </span></div><p><div class=verse-container id=an10.14:5.1><span>Puna caparaṁ, bhikkhave, bhikkhu kāye avītarāgo hoti …pe… </span><span class="translation sujato">Furthermore, a mendicant isn’t free of greed for the body … </span></div><p><div class=verse-container id=an10.14:5.2><span>rūpe avītarāgo hoti …pe… </span><span class="translation sujato">They’re not free of greed for form … </span></div><p><div class=verse-container id=an10.14:5.3><span>yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati … </span><span class="translation sujato">They eat as much as they like until their belly is full, then indulge in the pleasures of sleeping, lying down, and drowsing … </span></div><p><div class=verse-container id=an10.14:5.4><span>aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><span class="translation sujato">They lead the spiritual life wishing to be reborn in one of the orders of gods: ‘By this precept or observance or fervent austerity or spiritual life, may I become one of the gods!’ </span></div><p><div class=verse-container id=an10.14:5.5><span>Yo so, bhikkhave, bhikkhu aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti, tassa cittaṁ na namati ātappāya anuyogāya sātaccāya padhānāya. </span><span class="translation sujato">This being so, their mind doesn’t incline toward keenness, commitment, persistence, and striving. </span></div><p><div class=verse-container id=an10.14:5.6><span>Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetasovinibandho asamucchinno hoti. </span><span class="translation sujato">This is the fifth shackle of the heart they haven’t severed. </span></div><p><div class=verse-container id=an10.14:5.7><span>Imassa pañca cetasovinibandhā asamucchinnā honti. </span><span class="translation sujato">These are the five shackles of the heart they haven’t severed. </span></div><p><div class=verse-container id=an10.14:6.1><span>Yassa kassaci, bhikkhave, bhikkhussa vā bhikkhuniyā vā ime pañca cetokhilā appahīnā ime pañca cetasovinibandhā asamucchinnā, tassa yā ratti vā divaso vā āgacchati hāniyeva pāṭikaṅkhā kusalesu dhammesu no vuddhi. </span><span class="translation sujato">A monk or nun who has not given up these five kinds of hard-heartedness and has not severed these five shackles of the heart can expect decline, not growth, in skillful qualities, whether by day or by night. </span></div><p><div class=verse-container id=an10.14:7.1><span>Seyyathāpi, bhikkhave, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena; </span><span class="translation sujato">It’s like the moon in the waning fortnight. Whether by day or by night, its beauty, roundness, light, and diameter and circumference only decline. </span></div><p><div class=verse-container id=an10.14:7.2><span>evamevaṁ kho, bhikkhave, yassa kassaci bhikkhussa vā bhikkhuniyā vā ime pañca cetokhilā appahīnā ime pañca cetasovinibandhā asamucchinnā, tassa yā ratti vā divaso vā āgacchati hāniyeva pāṭikaṅkhā kusalesu dhammesu no vuddhi. </span><span class="translation sujato">In the same way, monk or nun who has not given up these five kinds of hard-heartedness and has not severed these five shackles of the heart can expect decline, not growth, in skillful qualities, whether by day or by night. </span></div><p><div class=verse-container id=an10.14:8.1><span>Yassa kassaci, bhikkhave, bhikkhussa vā bhikkhuniyā vā pañca cetokhilā pahīnā pañca cetasovinibandhā susamucchinnā, tassa yā ratti vā divaso vā āgacchati vuddhiyeva pāṭikaṅkhā kusalesu dhammesu no parihāni. </span><span class="translation sujato">A monk or nun who has given up five kinds of hard-heartedness and has severed five shackles of the heart can expect growth, not decline, in skillful qualities, whether by day or by night. </span></div><p><div class=verse-container id=an10.14:9.1><span>Katamassa pañca cetokhilā pahīnā honti? </span><span class="translation sujato">What are the five kinds of hard-heartedness they’ve given up? </span></div><p><div class=verse-container id=an10.14:9.2><span>Idha, bhikkhave, bhikkhu satthari na kaṅkhati na vicikicchati, adhimuccati sampasīdati. </span><span class="translation sujato">Firstly, a mendicant has no doubts about the Teacher. They’re not uncertain, undecided, or lacking confidence. </span></div><p><div class=verse-container id=an10.14:9.3><span>Yo so, bhikkhave, bhikkhu satthari na kaṅkhati na vicikicchati adhimuccati sampasīdati, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=an10.14:9.4><span>Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetokhilo pahīno hoti. </span><span class="translation sujato">This is the first kind of hard-heartedness they’ve given up. </span></div><p><div class=verse-container id=an10.14:10.1><span>Puna caparaṁ, bhikkhave, bhikkhu dhamme na kaṅkhati …pe… </span><span class="translation sujato">Furthermore, a mendicant has no doubts about the teaching … </span></div><p><div class=verse-container id=an10.14:10.2><span>saṅghe na kaṅkhati … </span><span class="translation sujato">the Saṅgha … </span></div><p><div class=verse-container id=an10.14:10.3><span>sikkhāya na kaṅkhati … </span><span class="translation sujato">the training … </span></div><p><div class=verse-container id=an10.14:10.4><span>sabrahmacārīsu na kupito hoti attamano na āhatacitto na khilajāto. </span><span class="translation sujato">A mendicant is not angry and upset with their spiritual companions, not resentful or closed off. </span></div><p><div class=verse-container id=an10.14:10.5><span>Yo so, bhikkhave, bhikkhu sabrahmacārīsu na kupito hoti attamano na āhatacitto na khilajāto, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=an10.14:10.6><span>Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetokhilo pahīno hoti. </span><span class="translation sujato">This is the fifth kind of hard-heartedness they’ve given up. </span></div><p><div class=verse-container id=an10.14:10.7><span>Imassa pañca cetokhilā pahīnā honti. </span><span class="translation sujato">These are the five kinds of hard-heartedness they’ve given up. </span></div><p><div class=verse-container id=an10.14:11.1><span>Katamassa pañca cetasovinibandhā susamucchinnā honti? </span><span class="translation sujato">What are the five shackles of the heart they’ve severed? </span></div><p><div class=verse-container id=an10.14:11.2><span>Idha, bhikkhave, bhikkhu kāmesu vītarāgo hoti vigatacchando vigatapemo vigatapipāso vigatapariḷāho vigatataṇho. </span><span class="translation sujato">Firstly, a mendicant is rid of greed, desire, fondness, thirst, passion, and craving for sensual pleasures. </span></div><p><div class=verse-container id=an10.14:11.3><span>Yo so, bhikkhave, bhikkhu kāmesu vītarāgo hoti vigatacchando vigatapemo vigatapipāso vigatapariḷāho vigatataṇho, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=an10.14:11.4><span>Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetasovinibandho susamucchinno hoti. </span><span class="translation sujato">This is the first shackle of the heart they’ve severed. </span></div><p><div class=verse-container id=an10.14:12.1><span>Puna caparaṁ, bhikkhave, bhikkhu kāye vītarāgo hoti …pe… </span><span class="translation sujato">Furthermore, a mendicant is rid of greed for the body … </span></div><p><div class=verse-container id=an10.14:12.2><span>rūpe vītarāgo hoti …pe… </span><span class="translation sujato">They’re rid of greed for form … </span></div><p><div class=verse-container id=an10.14:12.3><span>na yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati, </span><span class="translation sujato">They don’t eat as much as they like until their belly is full, then indulge in the pleasures of sleeping, lying down, and drowsing … </span></div><p><div class=verse-container id=an10.14:12.4><span>na aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti. </span><span class="translation sujato">They don’t lead the spiritual life wishing to be reborn in one of the orders of gods: ‘By this precept or observance or fervent austerity or spiritual life, may I become one of the gods!’ </span></div><p><div class=verse-container id=an10.14:12.5><span>Yo so, bhikkhave, bhikkhu na aññataraṁ devanikāyaṁ paṇidhāya …pe… devaññataro vāti, tassa cittaṁ namati ātappāya anuyogāya sātaccāya padhānāya. </span><span class="translation sujato">This being so, their mind inclines toward keenness, commitment, persistence, and striving. </span></div><p><div class=verse-container id=an10.14:12.6><span>Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetasovinibandho susamucchinno hoti. </span><span class="translation sujato">This is the fifth shackle of the heart they’ve severed. </span></div><p><div class=verse-container id=an10.14:12.7><span>Imassa pañca cetasovinibandhā susamucchinnā honti. </span><span class="translation sujato">These are the five shackles of the heart they’ve severed. </span></div><p><div class=verse-container id=an10.14:13.1><span>Yassa kassaci, bhikkhave, bhikkhussa vā bhikkhuniyā vā ime pañca cetokhilā pahīnā ime pañca cetasovinibandhā susamucchinnā, tassa yā ratti vā divaso vā āgacchati vuddhiyeva pāṭikaṅkhā kusalesu dhammesu no parihāni. </span><span class="translation sujato">A monk or nun who has given up these five kinds of hard-heartedness and has severed these five shackles of the heart can expect growth, not decline, in skillful qualities, whether by day or by night. </span></div><p><div class=verse-container id=an10.14:14.1><span>Seyyathāpi, bhikkhave, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena; </span><span class="translation sujato">It’s like the moon in the waxing fortnight. Whether by day or by night, its beauty, roundness, light, and diameter and circumference only grow. </span></div><p><div class=verse-container id=an10.14:14.2><span>evamevaṁ kho, bhikkhave, yassa kassaci bhikkhussa vā bhikkhuniyā vā ime pañca cetokhilā pahīnā ime pañca cetasovinibandhā susamucchinnā, tassa yā ratti vā divaso vā āgacchati vuddhiyeva pāṭikaṅkhā kusalesu dhammesu no parihānī”ti. </span><span class="translation sujato">In the same way, a monk or nun who has given up these five kinds of hard-heartedness and has severed these five shackles of the heart can expect growth, not decline, in skillful qualities, whether by day or by night.” </span></div><p><div class=verse-container id=an10.14:14.3><span>Catutthaṁ. </span></div><div class=flex-between><a href=/canon/en/pli/ms/sutta/an/an0010/an0010P0013.html>Previous</a><a href=/canon/en/pli/ms/sutta/an/an0010/an0010P0015.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>