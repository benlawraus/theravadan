<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0091.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0090.html>Previous</a><a href=/canon/en/pli/ms/sutta/an/an0010/an0010P0092.html>Next</a></div><p><div class=verse-container id=an10.91:0.1><span>Aṅguttara Nikāya 10.91 </span><span class="translation sujato">Numbered Discourses 10.91 </span></div><p><div class=verse-container id=an10.91:0.2><span>10. Upālivagga </span><span class="translation sujato">10. With Upāli </span></div><p><div class=verse-container id=an10.91:0.3><span class=big-bold>Kāmabhogīsutta </span><span class="translation sujato">Pleasure Seekers </span></div><p><div class=verse-container id=an10.91:1.1><span>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><span class="translation sujato">At one time the Buddha was staying near Sāvatthī in Jeta’s Grove, Anāthapiṇḍika’s monastery. </span></div><p><div class=verse-container id=an10.91:1.2><span>Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca: </span><span class="translation sujato">Then the householder Anāthapiṇḍika went up to the Buddha, bowed, and sat down to one side. Seated to one side, the Buddha said to the householder Anāthapiṇḍika: </span></div><p><div class=verse-container id=an10.91:2.1><span>“Dasayime, gahapati, kāmabhogī santo saṁvijjamānā lokasmiṁ. </span><span class="translation sujato">“These ten pleasure seekers are found in the world. </span></div><p><div class=verse-container id=an10.91:2.2><span>Katame dasa? </span><span class="translation sujato">What ten? </span></div><p><div class=verse-container id=an10.91:2.3><span>Idha, gahapati, ekacco kāmabhogī adhammena bhoge pariyesati sāhasena; </span><span class="translation sujato">First, a pleasure seeker seeks wealth using illegitimate, coercive means. </span></div><p><div class=verse-container id=an10.91:2.4><span>adhammena bhoge pariyesitvā sāhasena na attānaṁ sukheti na pīṇeti na saṁvibhajati na puññāni karoti. </span><span class="translation sujato">They don’t make themselves happy and pleased, nor share it and make merit. </span></div><p><div class=verse-container id=an10.91:3.1><span>Idha pana, gahapati, ekacco kāmabhogī adhammena bhoge pariyesati sāhasena; </span><span class="translation sujato">Next, a pleasure seeker seeks wealth using illegitimate, coercive means. </span></div><p><div class=verse-container id=an10.91:3.2><span>adhammena bhoge pariyesitvā sāhasena attānaṁ sukheti pīṇeti, na saṁvibhajati na puññāni karoti. </span><span class="translation sujato">They make themselves happy and pleased, but don’t share it and make merit. </span></div><p><div class=verse-container id=an10.91:4.1><span>Idha pana, gahapati, ekacco kāmabhogī adhammena bhoge pariyesati sāhasena; </span><span class="translation sujato">Next, a pleasure seeker seeks wealth using illegitimate, coercive means. </span></div><p><div class=verse-container id=an10.91:4.2><span>adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti. </span><span class="translation sujato">They make themselves happy and pleased, and they share it and make merit. </span></div><p><div class=verse-container id=an10.91:5.1><span>Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi; </span><span class="translation sujato">Next, a pleasure seeker seeks wealth using means both legitimate and illegitimate, and coercive and non-coercive. </span></div><p><div class=verse-container id=an10.91:5.2><span>dhammādhammena bhoge pariyesitvā sāhasenapi asāhasenapi na attānaṁ sukheti na pīṇeti na saṁvibhajati na puññāni karoti. </span><span class="translation sujato">They don’t make themselves happy and pleased, nor share it and make merit. </span></div><p><div class=verse-container id=an10.91:6.1><span>Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi; </span><span class="translation sujato">Next, a pleasure seeker seeks wealth using means both legitimate and illegitimate, and coercive and non-coercive. </span></div><p><div class=verse-container id=an10.91:6.2><span>dhammādhammena bhoge pariyesitvā sāhasenapi asāhasenapi attānaṁ sukheti pīṇeti, na saṁvibhajati na puññāni karoti. </span><span class="translation sujato">They make themselves happy and pleased, but don’t share it and make merit. </span></div><p><div class=verse-container id=an10.91:7.1><span>Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi; </span><span class="translation sujato">Next, a pleasure seeker seeks wealth using means both legitimate and illegitimate, and coercive and non-coercive. </span></div><p><div class=verse-container id=an10.91:7.2><span>dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti. </span><span class="translation sujato">They make themselves happy and pleased, and they share it and make merit. </span></div><p><div class=verse-container id=an10.91:8.1><span>Idha pana, gahapati, ekacco kāmabhogī dhammena bhoge pariyesati asāhasena; </span><span class="translation sujato">Next, a pleasure seeker seeks wealth using legitimate, non-coercive means. </span></div><p><div class=verse-container id=an10.91:8.2><span>dhammena bhoge pariyesitvā asāhasena na attānaṁ sukheti na pīṇeti na saṁvibhajati na puññāni karoti. </span><span class="translation sujato">They don’t make themselves happy and pleased, nor share it and make merit. </span></div><p><div class=verse-container id=an10.91:9.1><span>Idha pana, gahapati, ekacco kāmabhogī dhammena bhoge pariyesati asāhasena; </span><span class="translation sujato">Next, a pleasure seeker seeks wealth using legitimate, non-coercive means. </span></div><p><div class=verse-container id=an10.91:9.2><span>dhammena bhoge pariyesitvā asāhasena attānaṁ sukheti pīṇeti, na saṁvibhajati na puññāni karoti. </span><span class="translation sujato">They make themselves happy and pleased, but don’t share it and make merit. </span></div><p><div class=verse-container id=an10.91:10.1><span>Idha pana, gahapati, ekacco kāmabhogī dhammena bhoge pariyesati asāhasena; </span><span class="translation sujato">Next, a pleasure seeker seeks wealth using legitimate, non-coercive means. </span></div><p><div class=verse-container id=an10.91:10.2><span>dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti. </span><span class="translation sujato">They make themselves happy and pleased, and they share it and make merit. </span></div><p><div class=verse-container id=an10.91:10.3><span>Te ca bhoge gathito mucchito ajjhosanno anādīnavadassāvī anissaraṇapañño paribhuñjati. </span><span class="translation sujato">But they enjoy that wealth tied, infatuated, attached, blind to the drawbacks, and not understanding the escape. </span></div><p><div class=verse-container id=an10.91:11.1><span>Idha pana, gahapati, ekacco kāmabhogī dhammena bhoge pariyesati asāhasena; </span><span class="translation sujato">Next, a pleasure seeker seeks wealth using legitimate, non-coercive means. </span></div><p><div class=verse-container id=an10.91:11.2><span>dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti. </span><span class="translation sujato">They make themselves happy and pleased, and they share it and make merit. </span></div><p><div class=verse-container id=an10.91:11.3><span>Te ca bhoge agathito amucchito anajjhosanno ādīnavadassāvī nissaraṇapañño paribhuñjati. </span><span class="translation sujato">And they enjoy that wealth untied, uninfatuated, unattached, seeing the drawbacks, and understanding the escape. </span></div><p><div class=verse-container id=an10.91:12.1><span>Tatra, gahapati, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena na attānaṁ sukheti na pīṇeti na saṁvibhajati na puññāni karoti, ayaṁ, gahapati, kāmabhogī tīhi ṭhānehi gārayho. </span><span class="translation sujato">Now, consider the pleasure seeker who seeks wealth using illegitimate, coercive means, and who doesn’t make themselves happy and pleased, nor share it and make merit. They may be criticized on three grounds. </span></div><p><div class=verse-container id=an10.91:12.2><span>‘Adhammena bhoge pariyesati sāhasenā’ti, iminā paṭhamena ṭhānena gārayho. </span><span class="translation sujato">They seek for wealth using illegitimate, coercive means. This is the first ground for criticism. </span></div><p><div class=verse-container id=an10.91:12.3><span>‘Na attānaṁ sukheti na pīṇetī’ti, iminā dutiyena ṭhānena gārayho. </span><span class="translation sujato">They don’t make themselves happy and pleased. This is the second ground for criticism. </span></div><p><div class=verse-container id=an10.91:12.4><span>‘Na saṁvibhajati na puññāni karotī’ti, iminā tatiyena ṭhānena gārayho. </span><span class="translation sujato">They don’t share it and make merit. This is the third ground for criticism. </span></div><p><div class=verse-container id=an10.91:12.5><span>Ayaṁ, gahapati, kāmabhogī imehi tīhi ṭhānehi gārayho. </span><span class="translation sujato">This pleasure seeker may be criticized on these three grounds. </span></div><p><div class=verse-container id=an10.91:13.1><span>Tatra, gahapati, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena attānaṁ sukheti pīṇeti na saṁvibhajati na puññāni karoti, ayaṁ, gahapati, kāmabhogī dvīhi ṭhānehi gārayho ekena ṭhānena pāsaṁso. </span><span class="translation sujato">Now, consider the pleasure seeker who seeks wealth using illegitimate, coercive means, and who makes themselves happy and pleased, but doesn’t share it and make merit. They may be criticized on two grounds, and praised on one. </span></div><p><div class=verse-container id=an10.91:13.2><span>‘Adhammena bhoge pariyesati sāhasenā’ti, iminā paṭhamena ṭhānena gārayho. </span><span class="translation sujato">They seek for wealth using illegitimate, coercive means. This is the first ground for criticism. </span></div><p><div class=verse-container id=an10.91:13.3><span>‘Attānaṁ sukheti pīṇetī’ti, iminā ekena ṭhānena pāsaṁso. </span><span class="translation sujato">They make themselves happy and pleased. This is the one ground for praise. </span></div><p><div class=verse-container id=an10.91:13.4><span>‘Na saṁvibhajati na puññāni karotī’ti iminā dutiyena ṭhānena gārayho. </span><span class="translation sujato">They don’t share it and make merit. This is the second ground for criticism. </span></div><p><div class=verse-container id=an10.91:13.5><span>Ayaṁ, gahapati, kāmabhogī imehi dvīhi ṭhānehi gārayho iminā ekena ṭhānena pāsaṁso. </span><span class="translation sujato">This pleasure seeker may be criticized on these two grounds, and praised on this one. </span></div><p><div class=verse-container id=an10.91:14.1><span>Tatra, gahapati, yvāyaṁ kāmabhogī adhammena bhoge pariyesati sāhasena, adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti, ayaṁ, gahapati, kāmabhogī ekena ṭhānena gārayho dvīhi ṭhānehi pāsaṁso. </span><span class="translation sujato">Now, consider the pleasure seeker who seeks wealth using illegitimate, coercive means, and who makes themselves happy and pleased, and shares it and makes merit. They may be criticized on one ground, and praised on two. </span></div><p><div class=verse-container id=an10.91:14.2><span>‘Adhammena bhoge pariyesati sāhasenā’ti, iminā ekena ṭhānena gārayho. </span><span class="translation sujato">They seek for wealth using illegitimate, coercive means. This is the one ground for criticism. </span></div><p><div class=verse-container id=an10.91:14.3><span>‘Attānaṁ sukheti pīṇetī’ti, iminā paṭhamena ṭhānena pāsaṁso. </span><span class="translation sujato">They make themselves happy and pleased. This is the first ground for praise. </span></div><p><div class=verse-container id=an10.91:14.4><span>‘Saṁvibhajati puññāni karotī’ti, iminā dutiyena ṭhānena pāsaṁso. </span><span class="translation sujato">They share it and make merit. This is the second ground for praise. </span></div><p><div class=verse-container id=an10.91:14.5><span>Ayaṁ, gahapati, kāmabhogī iminā ekena ṭhānena gārayho, imehi dvīhi ṭhānehi pāsaṁso. </span><span class="translation sujato">This pleasure seeker may be criticized on this one ground, and praised on these two. </span></div><p><div class=verse-container id=an10.91:15.1><span>Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi na attānaṁ sukheti na pīṇeti na saṁvibhajati na puññāni karoti, ayaṁ, gahapati, kāmabhogī ekena ṭhānena pāsaṁso tīhi ṭhānehi gārayho. </span><span class="translation sujato">Now, consider the pleasure seeker who seeks wealth using means both legitimate and illegitimate, and coercive and non-coercive, and who doesn’t make themselves happy and pleased, nor share it and make merit. They may be praised on one ground, and criticized on three. </span></div><p><div class=verse-container id=an10.91:15.2><span>‘Dhammena bhoge pariyesati asāhasenā’ti, iminā ekena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the one ground for praise. </span></div><p><div class=verse-container id=an10.91:15.3><span>‘Adhammena bhoge pariyesati sāhasenā’ti, iminā paṭhamena ṭhānena gārayho. </span><span class="translation sujato">They seek for wealth using illegitimate, coercive means. This is the first ground for criticism. </span></div><p><div class=verse-container id=an10.91:15.4><span>‘Na attānaṁ sukheti na pīṇetī’ti, iminā dutiyena ṭhānena gārayho. </span><span class="translation sujato">They don’t make themselves happy and pleased. This is the second ground for criticism. </span></div><p><div class=verse-container id=an10.91:15.5><span>‘Na saṁvibhajati na puññāni karotī’ti, iminā tatiyena ṭhānena gārayho. </span><span class="translation sujato">They don’t share it and make merit. This is the third ground for criticism. </span></div><p><div class=verse-container id=an10.91:15.6><span>Ayaṁ, gahapati, kāmabhogī iminā ekena ṭhānena pāsaṁso imehi tīhi ṭhānehi gārayho. </span><span class="translation sujato">This pleasure seeker may be praised on this one ground, and criticized on these three. </span></div><p><div class=verse-container id=an10.91:16.1><span>Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi attānaṁ sukheti pīṇeti na saṁvibhajati na puññāni karoti, ayaṁ, gahapati, kāmabhogī dvīhi ṭhānehi pāsaṁso dvīhi ṭhānehi gārayho. </span><span class="translation sujato">Now, consider the pleasure seeker who seeks wealth using means both legitimate and illegitimate, and coercive and non-coercive, and who makes themselves happy and pleased, but doesn’t share it and make merit. They may be praised on two grounds, and criticized on two. </span></div><p><div class=verse-container id=an10.91:16.2><span>‘Dhammena bhoge pariyesati asāhasenā’ti, iminā paṭhamena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the first ground for praise. </span></div><p><div class=verse-container id=an10.91:16.3><span>‘Adhammena bhoge pariyesati sāhasenā’ti, iminā paṭhamena ṭhānena gārayho. </span><span class="translation sujato">They seek for wealth using illegitimate, coercive means. This is the first ground for criticism. </span></div><p><div class=verse-container id=an10.91:16.4><span>‘Attānaṁ sukheti pīṇetī’ti, iminā dutiyena ṭhānena pāsaṁso. </span><span class="translation sujato">They make themselves happy and pleased. This is the second ground for praise. </span></div><p><div class=verse-container id=an10.91:16.5><span>‘Na saṁvibhajati na puññāni karotī’ti, iminā dutiyena ṭhānena gārayho. </span><span class="translation sujato">They don’t share it and make merit. This is the second ground for criticism. </span></div><p><div class=verse-container id=an10.91:16.6><span>Ayaṁ, gahapati, kāmabhogī imehi dvīhi ṭhānehi pāsaṁso imehi dvīhi ṭhānehi gārayho. </span><span class="translation sujato">This pleasure seeker may be praised on these two grounds, and criticized on these two. </span></div><p><div class=verse-container id=an10.91:17.1><span>Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi, dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti, ayaṁ, gahapati, kāmabhogī tīhi ṭhānehi pāsaṁso ekena ṭhānena gārayho. </span><span class="translation sujato">Now, consider the pleasure seeker who seeks wealth using means both legitimate and illegitimate, and coercive and non-coercive, and who makes themselves happy and pleased, and shares it and make merit. They may be praised on three grounds, and criticized on one. </span></div><p><div class=verse-container id=an10.91:17.2><span>‘Dhammena bhoge pariyesati asāhasenā’ti, iminā paṭhamena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the first ground for praise. </span></div><p><div class=verse-container id=an10.91:17.3><span>‘Adhammena bhoge pariyesati sāhasenā’ti, iminā ekena ṭhānena gārayho. </span><span class="translation sujato">They seek for wealth using illegitimate, coercive means. This is the one ground for criticism. </span></div><p><div class=verse-container id=an10.91:17.4><span>‘Attānaṁ sukheti pīṇetī’ti, iminā dutiyena ṭhānena pāsaṁso. </span><span class="translation sujato">They make themselves happy and pleased. This is the second ground for praise. </span></div><p><div class=verse-container id=an10.91:17.5><span>‘Saṁvibhajati puññāni karotī’ti, iminā tatiyena ṭhānena pāsaṁso. </span><span class="translation sujato">They share it and make merit. This is the third ground for praise. </span></div><p><div class=verse-container id=an10.91:17.6><span>Ayaṁ, gahapati, kāmabhogī imehi tīhi ṭhānehi pāsaṁso iminā ekena ṭhānena gārayho. </span><span class="translation sujato">This pleasure seeker may be praised on these three grounds, and criticized on this one. </span></div><p><div class=verse-container id=an10.91:18.1><span>Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena na attānaṁ sukheti na pīṇeti na saṁvibhajati na puññāni karoti, ayaṁ, gahapati, kāmabhogī ekena ṭhānena pāsaṁso dvīhi ṭhānehi gārayho. </span><span class="translation sujato">Now, consider the pleasure seeker who seeks wealth using legitimate, non-coercive means, and who doesn’t make themselves happy and pleased, nor share it and make merit. They may be praised on one ground and criticized on two. </span></div><p><div class=verse-container id=an10.91:18.2><span>‘Dhammena bhoge pariyesati asāhasenā’ti, iminā ekena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the one ground for praise. </span></div><p><div class=verse-container id=an10.91:18.3><span>‘Na attānaṁ sukheti na pīṇetī’ti, iminā paṭhamena ṭhānena gārayho. </span><span class="translation sujato">They don’t make themselves happy and pleased. This is the first ground for criticism. </span></div><p><div class=verse-container id=an10.91:18.4><span>‘Na saṁvibhajati na puññāni karotī’ti, iminā dutiyena ṭhānena gārayho. </span><span class="translation sujato">They don’t share it and make merit. This is the second ground for criticism. </span></div><p><div class=verse-container id=an10.91:18.5><span>Ayaṁ, gahapati, kāmabhogī iminā ekena ṭhānena pāsaṁso imehi dvīhi ṭhānehi gārayho. </span><span class="translation sujato">This pleasure seeker may be praised on this one ground, and criticized on these two. </span></div><p><div class=verse-container id=an10.91:19.1><span>Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti na saṁvibhajati na puññāni karoti, ayaṁ, gahapati, kāmabhogī dvīhi ṭhānehi pāsaṁso ekena ṭhānena gārayho. </span><span class="translation sujato">Now, consider the pleasure seeker who seeks wealth using legitimate, non-coercive means, and who makes themselves happy and pleased, but doesn’t share it and make merit. They may be praised on two grounds and criticized on one. </span></div><p><div class=verse-container id=an10.91:19.2><span>‘Dhammena bhoge pariyesati asāhasenā’ti, iminā paṭhamena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the first ground for praise. </span></div><p><div class=verse-container id=an10.91:19.3><span>‘Attānaṁ sukheti pīṇetī’ti, iminā dutiyena ṭhānena pāsaṁso. </span><span class="translation sujato">They make themselves happy and pleased. This is the second ground for praise. </span></div><p><div class=verse-container id=an10.91:19.4><span>‘Na saṁvibhajati na puññāni karotī’ti iminā ekena ṭhānena gārayho. </span><span class="translation sujato">They don’t share it and make merit. This is the one ground for criticism. </span></div><p><div class=verse-container id=an10.91:19.5><span>Ayaṁ, gahapati, kāmabhogī imehi dvīhi ṭhānehi pāsaṁso iminā ekena ṭhānena gārayho. </span><span class="translation sujato">This pleasure seeker may be praised on these two grounds, and criticized on this one. </span></div><p><div class=verse-container id=an10.91:20.1><span>Tatra, gahapati yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge gathito mucchito ajjhosanno anādīnavadassāvī anissaraṇapañño paribhuñjati, ayaṁ, gahapati, kāmabhogī tīhi ṭhānehi pāsaṁso ekena ṭhānena gārayho. </span><span class="translation sujato">Now, consider the pleasure seeker who seeks wealth using legitimate, non-coercive means, and who makes themselves happy and pleased, and shares it and makes merit. But they enjoy that wealth tied, infatuated, attached, blind to the drawbacks, and not understanding the escape. They may be praised on three grounds and criticized on one. </span></div><p><div class=verse-container id=an10.91:20.2><span>‘Dhammena bhoge pariyesati asāhasenā’ti, iminā paṭhamena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the first ground for praise. </span></div><p><div class=verse-container id=an10.91:20.3><span>‘Attānaṁ sukheti pīṇetī’ti, iminā dutiyena ṭhānena pāsaṁso. </span><span class="translation sujato">They make themselves happy and pleased. This is the second ground for praise. </span></div><p><div class=verse-container id=an10.91:20.4><span>‘Saṁvibhajati puññāni karotī’ti, iminā tatiyena ṭhānena pāsaṁso. </span><span class="translation sujato">They share it and make merit. This is the third ground for praise. </span></div><p><div class=verse-container id=an10.91:20.5><span>‘Te ca bhoge gathito mucchito ajjhosanno anādīnavadassāvī anissaraṇapañño paribhuñjatī’ti, iminā ekena ṭhānena gārayho. </span><span class="translation sujato">They enjoy that wealth tied, infatuated, attached, blind to the drawbacks, and not understanding the escape. This is the one ground for criticism. </span></div><p><div class=verse-container id=an10.91:20.6><span>Ayaṁ, gahapati, kāmabhogī imehi tīhi ṭhānehi pāsaṁso iminā ekena ṭhānena gārayho. </span><span class="translation sujato">This pleasure seeker may be praised on these three grounds, and criticized on this one. </span></div><p><div class=verse-container id=an10.91:21.1><span>Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge agathito amucchito anajjhosanno ādīnavadassāvī nissaraṇapañño paribhuñjati, ayaṁ, gahapati, kāmabhogī catūhi ṭhānehi pāsaṁso. </span><span class="translation sujato">Now, consider the pleasure seeker who seeks wealth using legitimate, non-coercive means, and who makes themselves happy and pleased, and shares it and makes merit. And they enjoy that wealth untied, uninfatuated, unattached, seeing the drawbacks, and understanding the escape. They may be praised on four grounds. </span></div><p><div class=verse-container id=an10.91:21.2><span>‘Dhammena bhoge pariyesati asāhasenā’ti, iminā paṭhamena ṭhānena pāsaṁso. </span><span class="translation sujato">They seek for wealth using legitimate, non-coercive means. This is the first ground for praise. </span></div><p><div class=verse-container id=an10.91:21.3><span>‘Attānaṁ sukheti pīṇetī’ti, iminā dutiyena ṭhānena pāsaṁso. </span><span class="translation sujato">They make themselves happy and pleased. This is the second ground for praise. </span></div><p><div class=verse-container id=an10.91:21.4><span>‘Saṁvibhajati puññāni karotī’ti, iminā tatiyena ṭhānena pāsaṁso. </span><span class="translation sujato">They share it and make merit. This is the third ground for praise. </span></div><p><div class=verse-container id=an10.91:21.5><span>‘Te ca bhoge agathito amucchito anajjhosanno ādīnavadassāvī nissaraṇapañño paribhuñjatī’ti, iminā catutthena ṭhānena pāsaṁso. </span><span class="translation sujato">They enjoy that wealth untied, uninfatuated, unattached, seeing the drawbacks, and understanding the escape. This is the fourth ground for praise. </span></div><p><div class=verse-container id=an10.91:21.6><span>Ayaṁ, gahapati, kāmabhogī imehi catūhi ṭhānehi pāsaṁso. </span><span class="translation sujato">This pleasure seeker may be praised on these four grounds. </span></div><p><div class=verse-container id=an10.91:22.1><span>Ime kho, gahapati, dasa kāmabhogī santo saṁvijjamānā lokasmiṁ. </span><span class="translation sujato">These are the ten pleasure seekers found in the world. </span></div><p><div class=verse-container id=an10.91:22.2><span>Imesaṁ kho, gahapati, dasannaṁ kāmabhogīnaṁ yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge agathito amucchito anajjhosanno ādīnavadassāvī nissaraṇapañño paribhuñjati, ayaṁ imesaṁ dasannaṁ kāmabhogīnaṁ aggo ca seṭṭho ca pāmokkho ca uttamo ca pavaro ca. </span><span class="translation sujato">The pleasure seeker who seeks wealth using legitimate, non-coercive means, who makes themselves happy and pleased, and shares it and makes merit, and who uses that wealth untied, uninfatuated, unattached, seeing the drawbacks, and understanding the escape is the foremost, best, chief, highest, and finest of the ten. </span></div><p><div class=verse-container id=an10.91:22.3><span>Seyyathāpi, gahapati, gavā khīraṁ, khīramhā dadhi, dadhimhā navanītaṁ, navanītamhā sappi, sappimhā sappimaṇḍo. Sappimaṇḍo tattha aggamakkhāyati. </span><span class="translation sujato">From a cow comes milk, from milk comes curds, from curds come butter, from butter comes ghee, and from ghee comes cream of ghee. And the cream of ghee is said to be the best of these. </span></div><p><div class=verse-container id=an10.91:23.1><span>Evamevaṁ kho, gahapati, imesaṁ dasannaṁ kāmabhogīnaṁ yvāyaṁ kāmabhogī dhammena bhoge pariyesati asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge agathito amucchito anajjhosanno ādīnavadassāvī nissaraṇapañño paribhuñjati, ayaṁ imesaṁ dasannaṁ kāmabhogīnaṁ aggo ca seṭṭho ca pāmokkho ca uttamo ca pavaro cā”ti. </span><span class="translation sujato">In the same way, the pleasure seeker who seeks wealth using legitimate, non-coercive means, who makes themselves happy and pleased, and shares it and makes merit, and who uses that wealth untied, uninfatuated, unattached, seeing the drawbacks, and understanding the escape is the foremost, best, chief, highest, and finest of the ten.” </span></div><p><div class=verse-container id=an10.91:23.2><span>Paṭhamaṁ. </span></div><div class=flex-between><a href=/canon/en/pli/ms/sutta/an/an0010/an0010P0090.html>Previous</a><a href=/canon/en/pli/ms/sutta/an/an0010/an0010P0092.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>