<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0095.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0094.html>Previous</a><a href=/canon/en/pli/ms/sutta/an/an0010/an0010P0096.html>Next</a></div><p><div class=verse-container id=an10.95:0.1><span>Aṅguttara Nikāya 10.95 </span><span class="translation sujato">Numbered Discourses 10.95 </span></div><p><div class=verse-container id=an10.95:0.2><span>10. Upālivagga </span><span class="translation sujato">10. With Upāli </span></div><p><div class=verse-container id=an10.95:0.3><span class=big-bold>Uttiyasutta </span><span class="translation sujato">With Uttiya </span></div><p><div class=verse-container id=an10.95:1.1><span>Atha kho uttiyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi. </span><span class="translation sujato">Then the wanderer Uttiya went up to the Buddha, and exchanged greetings with him. </span></div><p><div class=verse-container id=an10.95:1.2><span>Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho uttiyo paribbājako bhagavantaṁ etadavoca: </span><span class="translation sujato">When the greetings and polite conversation were over, he sat down to one side and said to the Buddha, </span></div><p><div class=verse-container id=an10.95:1.3><span>“kiṁ nu kho, bho gotama, sassato loko, idameva saccaṁ moghamaññan”ti? </span><span class="translation sujato">“Worthy Gotama, is this right: ‘The cosmos is eternal. This is the only truth, anything else is futile’?” </span></div><p><div class=verse-container id=an10.95:1.4><span>“Abyākataṁ kho etaṁ, uttiya, mayā: </span><span class="translation sujato">“This has not been declared by me, Uttiya.” </span></div><p><div class=verse-container id=an10.95:1.5><span>‘sassato loko, idameva saccaṁ moghamaññan’”ti. </span></div><p><div class=verse-container id=an10.95:2.1><span>“Kiṁ pana, bho gotama, asassato loko, idameva saccaṁ moghamaññan”ti? </span><span class="translation sujato">“Then is this right: ‘The cosmos is not eternal. This is the only truth, anything else is futile’?” </span></div><p><div class=verse-container id=an10.95:2.2><span>“Etampi kho, uttiya, abyākataṁ mayā: </span><span class="translation sujato">“This has not been declared by me, Uttiya.” </span></div><p><div class=verse-container id=an10.95:2.3><span>‘asassato loko, idameva saccaṁ moghamaññan’”ti. </span></div><p><div class=verse-container id=an10.95:3.1><span>“Kiṁ nu kho, bho gotama, antavā loko …pe… </span><span class="translation sujato">“Then is this right: ‘The cosmos is finite …’ … </span></div><p><div class=verse-container id=an10.95:3.2><span>anantavā loko … </span><span class="translation sujato">‘The cosmos is infinite …’ … </span></div><p><div class=verse-container id=an10.95:3.3><span>taṁ jīvaṁ taṁ sarīraṁ … </span><span class="translation sujato">‘The soul and the body are the same thing …’ … </span></div><p><div class=verse-container id=an10.95:3.4><span>aññaṁ jīvaṁ aññaṁ sarīraṁ … </span><span class="translation sujato">‘The soul and the body are different things …’ … </span></div><p><div class=verse-container id=an10.95:3.5><span>hoti tathāgato paraṁ maraṇā … </span><span class="translation sujato">‘A realized one still exists after death …’ … </span></div><p><div class=verse-container id=an10.95:3.6><span>na hoti tathāgato paraṁ maraṇā … </span><span class="translation sujato">‘A realized one no longer exists after death …’ … </span></div><p><div class=verse-container id=an10.95:3.7><span>hoti ca na ca hoti tathāgato paraṁ maraṇā … </span><span class="translation sujato">‘A realized one both still exists and no longer exists after death …’ … </span></div><p><div class=verse-container id=an10.95:3.8><span>neva hoti na na hoti tathāgato paraṁ maraṇā, idameva saccaṁ moghamaññan”ti? </span><span class="translation sujato">‘A Realized One neither exists nor doesn’t exist after death. This is the only truth, anything else is futile’?” </span></div><p><div class=verse-container id=an10.95:3.9><span>“Etampi kho, uttiya, abyākataṁ mayā: </span><span class="translation sujato">“This has not been declared by me, Uttiya.” </span></div><p><div class=verse-container id=an10.95:3.10><span>‘neva hoti na na hoti tathāgato paraṁ maraṇā, idameva saccaṁ moghamaññan’”ti. </span></div><p><div class=verse-container id=an10.95:4.1><span>“‘Kiṁ nu kho, bho gotama, sassato loko, idameva saccaṁ moghamaññan’ti, iti puṭṭho samāno ‘abyākataṁ kho etaṁ, uttiya, mayā—</span><span class="translation sujato">“When asked about all these points, worthy Gotama says that they have not been declared by him. </span></div><p><div class=verse-container id=an10.95:4.2><span>sassato loko, idameva saccaṁ moghamaññan’ti vadesi. </span></div><p><div class=verse-container id=an10.95:5.1><span>‘Kiṁ pana, bho gotama, asassato loko, idameva saccaṁ moghamaññan’ti, iti puṭṭho samāno: </span></div><p><div class=verse-container id=an10.95:5.2><span>‘etampi kho, uttiya, abyākataṁ mayā asassato loko, idameva saccaṁ moghamaññan’ti vadesi. </span></div><p><div class=verse-container id=an10.95:6.1><span>‘Kiṁ nu kho, bho gotama, antavā loko …pe… </span></div><p><div class=verse-container id=an10.95:6.2><span>anantavā loko … </span></div><p><div class=verse-container id=an10.95:6.3><span>taṁ jīvaṁ taṁ sarīraṁ … </span></div><p><div class=verse-container id=an10.95:6.4><span>aññaṁ jīvaṁ aññaṁ sarīraṁ … </span></div><p><div class=verse-container id=an10.95:6.5><span>hoti tathāgato paraṁ maraṇā … </span></div><p><div class=verse-container id=an10.95:6.6><span>na hoti tathāgato paraṁ maraṇā … </span></div><p><div class=verse-container id=an10.95:6.7><span>hoti ca na ca hoti tathāgato paraṁ maraṇā … </span></div><p><div class=verse-container id=an10.95:6.8><span>neva hoti na na hoti tathāgato paraṁ maraṇā, idameva saccaṁ moghamaññan’ti, iti puṭṭho samāno: </span></div><p><div class=verse-container id=an10.95:6.9><span>‘etampi kho, uttiya, abyākataṁ mayā—</span></div><p><div class=verse-container id=an10.95:6.10><span>neva hoti na na hoti tathāgato paraṁ maraṇā, idameva saccaṁ moghamaññan’ti vadesi. </span></div><p><div class=verse-container id=an10.95:6.11><span>Atha kiñcarahi bhotā gotamena byākatan”ti? </span><span class="translation sujato">So what exactly has been declared by the worthy Gotama?” </span></div><p><div class=verse-container id=an10.95:7.1><span>“Abhiññāya kho ahaṁ, uttiya, sāvakānaṁ dhammaṁ desemi sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāyā”ti. </span><span class="translation sujato">“Uttiya, I teach my disciples from my own insight in order to purify sentient beings, to get past sorrow and crying, to make an end of pain and sadness, to end the cycle of suffering, and to realize extinguishment.” </span></div><p><div class=verse-container id=an10.95:8.1><span>“Yaṁ panetaṁ bhavaṁ gotamo abhiññāya sāvakānaṁ dhammaṁ desesi sattānaṁ visuddhiyā sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāya, sabbo vā tena loko nīyati upaḍḍho vā tibhāgo vā”ti? </span><span class="translation sujato">“But when the worthy Gotama teaches in this way, is the whole world saved, or half, or a third?” </span></div><p><div class=verse-container id=an10.95:8.2><span>Evaṁ vutte, bhagavā tuṇhī ahosi. </span><span class="translation sujato">But when he said this, the Buddha kept silent. </span></div><p><div class=verse-container id=an10.95:9.1><span>Atha kho āyasmato ānandassa etadahosi: </span><span class="translation sujato">Then Venerable Ānanda thought, </span></div><p><div class=verse-container id=an10.95:9.2><span>“mā hevaṁ kho uttiyo paribbājako pāpakaṁ diṭṭhigataṁ paṭilabhi: </span><span class="translation sujato">“The wanderer Uttiya must not get the harmful misconception: </span></div><p><div class=verse-container id=an10.95:9.3><span>‘sabbasāmukkaṁsikaṁ vata me samaṇo gotamo pañhaṁ puṭṭho saṁsādeti, no vissajjeti, na nūna visahatī’ti. </span><span class="translation sujato">‘When the ascetic Gotama was asked this all-important question he falters without answering. He just can’t do it!’ </span></div><p><div class=verse-container id=an10.95:9.4><span>Tadassa uttiyassa paribbājakassa dīgharattaṁ ahitāya dukkhāyā”ti. </span><span class="translation sujato">That would be for his lasting harm and suffering.” </span></div><p><div class=verse-container id=an10.95:10.1><span>Atha kho āyasmā ānando uttiyaṁ paribbājakaṁ etadavoca: </span><span class="translation sujato">Then Ānanda said to the wanderer Uttiya, </span></div><p><div class=verse-container id=an10.95:10.2><span>“tenahāvuso uttiya, upamaṁ te karissāmi. </span><span class="translation sujato">“Well then, Reverend Uttiya, I shall give you a simile. </span></div><p><div class=verse-container id=an10.95:10.3><span>Upamāya m’idhekacce viññū purisā bhāsitassa atthaṁ ājānanti. </span><span class="translation sujato">For by means of a simile some sensible people understand the meaning of what is said. </span></div><p><div class=verse-container id=an10.95:10.4><span>Seyyathāpi, āvuso uttiya, rañño paccantimaṁ nagaraṁ daḷhuddhāpaṁ daḷhapākāratoraṇaṁ ekadvāraṁ. </span><span class="translation sujato">Suppose there was a king’s frontier citadel with fortified embankments, ramparts, and arches, and a single gate. </span></div><p><div class=verse-container id=an10.95:10.5><span>Tatrassa dovāriko paṇḍito byatto medhāvī aññātānaṁ nivāretā ñātānaṁ pavesetā. </span><span class="translation sujato">And it has a gatekeeper who is astute, competent, and clever. He keeps strangers out and lets known people in. </span></div><p><div class=verse-container id=an10.95:10.6><span>So tassa nagarassa samantā anupariyāyapathaṁ anukkamati. Anupariyāyapathaṁ anukkamamāno na passeyya pākārasandhiṁ vā pākāravivaraṁ vā, antamaso biḷāranikkhamanamattampi. </span><span class="translation sujato">As he walks around the patrol path, he doesn’t see a hole or cleft in the wall, not even one big enough for a cat to slip out. </span></div><p><div class=verse-container id=an10.95:10.7><span>No ca khvassa evaṁ ñāṇaṁ hoti: ‘ettakā pāṇā imaṁ nagaraṁ pavisanti vā nikkhamanti vā’ti. </span><span class="translation sujato">He doesn’t know how many creatures enter or leave the citadel. </span></div><p><div class=verse-container id=an10.95:10.8><span>Atha khvassa evamettha hoti: ‘ye kho keci oḷārikā pāṇā imaṁ nagaraṁ pavisanti vā nikkhamanti vā, sabbe te iminā dvārena pavisanti vā nikkhamanti vā’ti. </span><span class="translation sujato">But he does know that whatever sizable creatures enter or leave the citadel, all of them do so via this gate. </span></div><p><div class=verse-container id=an10.95:11.1><span>Evamevaṁ kho, āvuso uttiya, na tathāgatassa evaṁ ussukkaṁ hoti: ‘sabbo vā tena loko nīyati, upaḍḍho vā, tibhāgo vā’ti. </span><span class="translation sujato">In the same way, it’s not the Realized One’s concern whether the whole world is saved by this, or half, or a third. </span></div><p><div class=verse-container id=an10.95:11.2><span>Atha kho evamettha tathāgatassa hoti: ‘ye kho keci lokamhā nīyiṁsu vā nīyanti vā nīyissanti vā, sabbe te pañca nīvaraṇe pahāya cetaso upakkilese paññāya dubbalīkaraṇe, catūsu satipaṭṭhānesu suppatiṭṭhitacittā, satta bojjhaṅge yathābhūtaṁ bhāvetvā. </span><span class="translation sujato">But the Realized One knows that whoever is saved from the world—whether in the past, the future, or the present—all have given up the five hindrances, corruptions of the heart that weaken wisdom. They have firmly established their mind in the four kinds of mindfulness meditation. And they have truly developed the seven awakening factors. </span></div><p><div class=verse-container id=an10.95:11.3><span>Evamete lokamhā nīyiṁsu vā nīyanti vā nīyissanti vā’ti. </span><span class="translation sujato">That’s how they’re saved from the world, in the past, future, or present. </span></div><p><div class=verse-container id=an10.95:11.4><span>Yadeva kho tvaṁ, āvuso uttiya, bhagavantaṁ pañhaṁ apucchi tadevetaṁ pañhaṁ bhagavantaṁ aññena pariyāyena apucchi. </span><span class="translation sujato">Uttiya, you were just asking the Buddha the same question as before in a different way. </span></div><p><div class=verse-container id=an10.95:11.5><span>Tasmā te taṁ bhagavā na byākāsī”ti. </span><span class="translation sujato">That’s why he didn’t answer.” </span></div><p><div class=verse-container id=an10.95:11.6><span>Pañcamaṁ. </span></div><div class=flex-between><a href=/canon/en/pli/ms/sutta/an/an0010/an0010P0094.html>Previous</a><a href=/canon/en/pli/ms/sutta/an/an0010/an0010P0096.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>