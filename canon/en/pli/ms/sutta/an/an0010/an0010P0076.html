<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0076.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0075.html>Previous</a><a href=/canon/en/pli/ms/sutta/an/an0010/an0010P0077.html>Next</a></div><p><div class=verse-container id=an10.76:0.1><span>Aṅguttara Nikāya 10.76 </span><span class="translation sujato">Numbered Discourses 10.76 </span></div><p><div class=verse-container id=an10.76:0.2><span>8. Ākaṅkhavagga </span><span class="translation sujato">8. If You Want </span></div><p><div class=verse-container id=an10.76:0.3><span class=big-bold>Tayodhammasutta </span><span class="translation sujato">Three Things </span></div><p><div class=verse-container id=an10.76:1.1><span>“Tayome, bhikkhave, dhammā loke na saṁvijjeyyuṁ, na tathāgato loke uppajjeyya arahaṁ sammāsambuddho, na tathāgatappavedito dhammavinayo loke dibbeyya. </span><span class="translation sujato">“Mendicants, if three things were not found, the Realized One, the perfected one, the fully awakened Buddha would not arise in the world, and the teaching and training proclaimed by the Realized One would not shine in the world. </span></div><p><div class=verse-container id=an10.76:1.2><span>Katame tayo? </span><span class="translation sujato">What three? </span></div><p><div class=verse-container id=an10.76:1.3><span>Jāti ca, jarā ca, maraṇañca—</span><span class="translation sujato">Rebirth, old age, and death. </span></div><p><div class=verse-container id=an10.76:1.4><span>ime kho, bhikkhave, tayo dhammā loke na saṁvijjeyyuṁ, na tathāgato loke uppajjeyya arahaṁ sammāsambuddho, na tathāgatappavedito dhammavinayo loke dibbeyya. </span><span class="translation sujato">If these three things were not found, the Realized One, the perfected one, the fully awakened Buddha would not arise in the world, and the teaching and training proclaimed by the Realized One would not shine in the world. </span></div><p><div class=verse-container id=an10.76:1.5><span>Yasmā ca kho, bhikkhave, ime tayo dhammā loke saṁvijjanti tasmā tathāgato loke uppajjati arahaṁ sammāsambuddho, tasmā tathāgatappavedito dhammavinayo loke dibbati. </span><span class="translation sujato">But since these three things are found, the Realized One, the perfected one, the fully awakened Buddha arises in the world, and the teaching and training proclaimed by the Realized One shines in the world. </span></div><p><div class=verse-container id=an10.76:2.1><span>Tayome, bhikkhave, dhamme appahāya abhabbo jātiṁ pahātuṁ jaraṁ pahātuṁ maraṇaṁ pahātuṁ. </span><span class="translation sujato">Without giving up three things you can’t give up rebirth, old age, and death. </span></div><p><div class=verse-container id=an10.76:2.2><span>Katame tayo? </span><span class="translation sujato">What three? </span></div><p><div class=verse-container id=an10.76:2.3><span>Rāgaṁ appahāya, dosaṁ appahāya, mohaṁ appahāya—</span><span class="translation sujato">Greed, hate, and delusion. </span></div><p><div class=verse-container id=an10.76:2.4><span>ime kho, bhikkhave, tayo dhamme appahāya abhabbo jātiṁ pahātuṁ jaraṁ pahātuṁ maraṇaṁ pahātuṁ. </span><span class="translation sujato">Without giving up these three things you can’t give up rebirth, old age, and death. </span></div><p><div class=verse-container id=an10.76:3.1><span>Tayome, bhikkhave, dhamme appahāya abhabbo rāgaṁ pahātuṁ dosaṁ pahātuṁ mohaṁ pahātuṁ. </span><span class="translation sujato">Without giving up three things you can’t give up greed, hate, and delusion. </span></div><p><div class=verse-container id=an10.76:3.2><span>Katame tayo? </span><span class="translation sujato">What three? </span></div><p><div class=verse-container id=an10.76:3.3><span>Sakkāyadiṭṭhiṁ appahāya, vicikicchaṁ appahāya, sīlabbataparāmāsaṁ appahāya—</span><span class="translation sujato">Substantialist view, doubt, and misapprehension of precepts and observances. </span></div><p><div class=verse-container id=an10.76:3.4><span>ime kho, bhikkhave, tayo dhamme appahāya abhabbo rāgaṁ pahātuṁ dosaṁ pahātuṁ mohaṁ pahātuṁ. </span><span class="translation sujato">Without giving up these three things you can’t give up greed, hate, and delusion. </span></div><p><div class=verse-container id=an10.76:4.1><span>Tayome, bhikkhave, dhamme appahāya abhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ. </span><span class="translation sujato">Without giving up three things you can’t give up substantialist view, doubt, and misapprehension of precepts and observances. </span></div><p><div class=verse-container id=an10.76:4.2><span>Katame tayo? </span><span class="translation sujato">What three? </span></div><p><div class=verse-container id=an10.76:4.3><span>Ayonisomanasikāraṁ appahāya, kummaggasevanaṁ appahāya, cetaso līnattaṁ appahāya—</span><span class="translation sujato">Irrational application of mind, following a wrong path, and mental sluggishness. </span></div><p><div class=verse-container id=an10.76:4.4><span>ime kho, bhikkhave, tayo dhamme appahāya abhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ. </span><span class="translation sujato">Without giving up these three things you can’t give up substantialist view, doubt, and misapprehension of precepts and observances. </span></div><p><div class=verse-container id=an10.76:5.1><span>Tayome, bhikkhave, dhamme appahāya abhabbo ayoniso manasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ. </span><span class="translation sujato">Without giving up three things you can’t give up irrational application of mind, following a wrong path, and mental sluggishness. </span></div><p><div class=verse-container id=an10.76:5.2><span>Katame tayo? </span><span class="translation sujato">What three? </span></div><p><div class=verse-container id=an10.76:5.3><span>Muṭṭhassaccaṁ appahāya, asampajaññaṁ appahāya, cetaso vikkhepaṁ appahāya—</span><span class="translation sujato">Unmindfulness, lack of situational awareness, and scattered mind. </span></div><p><div class=verse-container id=an10.76:5.4><span>ime kho, bhikkhave, tayo dhamme appahāya abhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ. </span><span class="translation sujato">Without giving up these three things you can’t give up irrational application of mind, following a wrong path, and mental sluggishness. </span></div><p><div class=verse-container id=an10.76:6.1><span>Tayome, bhikkhave, dhamme appahāya abhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ. </span><span class="translation sujato">Without giving up three things you can’t give up unmindfulness, lack of situational awareness, and scattered mind. </span></div><p><div class=verse-container id=an10.76:6.2><span>Katame tayo? </span><span class="translation sujato">What three? </span></div><p><div class=verse-container id=an10.76:6.3><span>Ariyānaṁ adassanakamyataṁ appahāya, ariyadhammassa asotukamyataṁ appahāya, upārambhacittataṁ appahāya—</span><span class="translation sujato">Not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:6.4><span>ime kho, bhikkhave, tayo dhamme appahāya abhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ. </span><span class="translation sujato">Without giving up these three things you can’t give up unmindfulness, lack of situational awareness, and scattered mind. </span></div><p><div class=verse-container id=an10.76:7.1><span>Tayome, bhikkhave, dhamme appahāya abhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ. </span><span class="translation sujato">Without giving up three things you can’t give up not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:7.2><span>Katame tayo? </span><span class="translation sujato">What three? </span></div><p><div class=verse-container id=an10.76:7.3><span>Uddhaccaṁ appahāya, asaṁvaraṁ appahāya, dussilyaṁ appahāya—</span><span class="translation sujato">Restlessness, lack of restraint, and unethical conduct. </span></div><p><div class=verse-container id=an10.76:7.4><span>ime kho, bhikkhave, tayo dhamme appahāya abhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ. </span><span class="translation sujato">Without giving up these three things you can’t give up not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:8.1><span>Tayome, bhikkhave, dhamme appahāya abhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ. </span><span class="translation sujato">Without giving up three things you can’t give up restlessness, lack of restraint, and unethical conduct. </span></div><p><div class=verse-container id=an10.76:8.2><span>Katame tayo? </span><span class="translation sujato">What three? </span></div><p><div class=verse-container id=an10.76:8.3><span>Assaddhiyaṁ appahāya, avadaññutaṁ appahāya, kosajjaṁ appahāya—</span><span class="translation sujato">Faithlessness, uncharitableness, and laziness. </span></div><p><div class=verse-container id=an10.76:8.4><span>ime kho, bhikkhave, tayo dhamme appahāya abhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ. </span><span class="translation sujato">Without giving up these three things you can’t give up restlessness, lack of restraint, and unethical conduct. </span></div><p><div class=verse-container id=an10.76:9.1><span>Tayome, bhikkhave, dhamme appahāya abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ. </span><span class="translation sujato">Without giving up three things you can’t give up faithlessness, uncharitableness, and laziness. </span></div><p><div class=verse-container id=an10.76:9.2><span>Katame tayo? </span><span class="translation sujato">What three? </span></div><p><div class=verse-container id=an10.76:9.3><span>Anādariyaṁ appahāya, dovacassataṁ appahāya, pāpamittataṁ appahāya—</span><span class="translation sujato">Disregard, being hard to admonish, and having bad friends. </span></div><p><div class=verse-container id=an10.76:9.4><span>ime kho, bhikkhave, tayo dhamme appahāya abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ. </span><span class="translation sujato">Without giving up these three things you can’t give up faithlessness, uncharitableness, and laziness. </span></div><p><div class=verse-container id=an10.76:10.1><span>Tayome, bhikkhave, dhamme appahāya abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ. </span><span class="translation sujato">Without giving up three things you can’t give up disregard, being hard to admonish, and having bad friends. </span></div><p><div class=verse-container id=an10.76:10.2><span>Katame tayo? </span><span class="translation sujato">What three? </span></div><p><div class=verse-container id=an10.76:10.3><span>Ahirikaṁ appahāya, anottappaṁ appahāya, pamādaṁ appahāya—</span><span class="translation sujato">Lack of conscience, imprudence, and negligence. </span></div><p><div class=verse-container id=an10.76:10.4><span>ime kho, bhikkhave, tayo dhamme appahāya abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ. </span><span class="translation sujato">Without giving up these three things you can’t give up disregard, being hard to admonish, and having bad friends. </span></div><p><div class=verse-container id=an10.76:11.1><span>Ahirikoyaṁ, bhikkhave, anottāpī pamatto hoti. </span><span class="translation sujato">Mendicants, someone who lacks conscience and prudence is negligent. </span></div><p><div class=verse-container id=an10.76:11.2><span>So pamatto samāno abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ. </span><span class="translation sujato">When you’re negligent you can’t give up disregard, being hard to admonish, and having bad friends. </span></div><p><div class=verse-container id=an10.76:11.3><span>So pāpamitto samāno abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ. </span><span class="translation sujato">When you’ve got bad friends you can’t give up faithlessness, uncharitableness, and laziness. </span></div><p><div class=verse-container id=an10.76:11.4><span>So kusīto samāno abhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ. </span><span class="translation sujato">When you’re lazy you can’t give up restlessness, lack of restraint, and unethical conduct. </span></div><p><div class=verse-container id=an10.76:11.5><span>So dussīlo samāno abhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ. </span><span class="translation sujato">When you’re unethical you can’t give up not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:11.6><span>So upārambhacitto samāno abhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ. </span><span class="translation sujato">When you’ve got a fault-finding mind you can’t give up unmindfulness, lack of situational awareness, and a scattered mind. </span></div><p><div class=verse-container id=an10.76:11.7><span>So vikkhittacitto samāno abhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ. </span><span class="translation sujato">When your mind is scattered you can’t give up irrational application of mind, following a wrong path, and mental sluggishness. </span></div><p><div class=verse-container id=an10.76:11.8><span>So līnacitto samāno abhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ. </span><span class="translation sujato">When your mind is sluggish you can’t give up substantialist view, doubt, and misapprehension of precepts and observances. </span></div><p><div class=verse-container id=an10.76:11.9><span>So vicikiccho samāno abhabbo rāgaṁ pahātuṁ dosaṁ pahātuṁ mohaṁ pahātuṁ. </span><span class="translation sujato">When you have doubts you can’t give up greed, hate, and delusion. </span></div><p><div class=verse-container id=an10.76:11.10><span>So rāgaṁ appahāya dosaṁ appahāya mohaṁ appahāya abhabbo jātiṁ pahātuṁ jaraṁ pahātuṁ maraṇaṁ pahātuṁ. </span><span class="translation sujato">Without giving up greed, hate, and delusion you can’t give up rebirth, old age, and death. </span></div><p><div class=verse-container id=an10.76:12.1><span>Tayome, bhikkhave, dhamme pahāya bhabbo jātiṁ pahātuṁ jaraṁ pahātuṁ maraṇaṁ pahātuṁ. </span><span class="translation sujato">After giving up three things you can give up rebirth, old age, and death. </span></div><p><div class=verse-container id=an10.76:12.2><span>Katame tayo? </span><span class="translation sujato">What three? </span></div><p><div class=verse-container id=an10.76:12.3><span>Rāgaṁ pahāya, dosaṁ pahāya, mohaṁ pahāya—</span><span class="translation sujato">Greed, hate, and delusion. </span></div><p><div class=verse-container id=an10.76:12.4><span>ime kho, bhikkhave, tayo dhamme pahāya bhabbo jātiṁ pahātuṁ jaraṁ pahātuṁ maraṇaṁ pahātuṁ. </span><span class="translation sujato">After giving up these three things you can give up rebirth, old age, and death. </span></div><p><div class=verse-container id=an10.76:13.1><span>Tayome, bhikkhave, dhamme pahāya bhabbo rāgaṁ pahātuṁ dosaṁ pahātuṁ mohaṁ pahātuṁ. </span><span class="translation sujato">After giving up three things you can give up greed, hate, and delusion. </span></div><p><div class=verse-container id=an10.76:13.2><span>Katame tayo? </span><span class="translation sujato">What three? </span></div><p><div class=verse-container id=an10.76:13.3><span>Sakkāyadiṭṭhiṁ pahāya, vicikicchaṁ pahāya, sīlabbataparāmāsaṁ pahāya—</span><span class="translation sujato">Substantialist view, doubt, and misapprehension of precepts and observances. </span></div><p><div class=verse-container id=an10.76:13.4><span>ime kho, bhikkhave, tayo dhamme pahāya bhabbo rāgaṁ pahātuṁ dosaṁ pahātuṁ mohaṁ pahātuṁ. </span><span class="translation sujato">After giving up these three things you can give up greed, hate, and delusion. </span></div><p><div class=verse-container id=an10.76:14.1><span>Tayome, bhikkhave, dhamme pahāya bhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ. </span><span class="translation sujato">After giving up three things you can give up substantialist view, doubt, and misapprehension of precepts and observances. </span></div><p><div class=verse-container id=an10.76:14.2><span>Katame tayo? </span><span class="translation sujato">What three? </span></div><p><div class=verse-container id=an10.76:14.3><span>Ayonisomanasikāraṁ pahāya, kummaggasevanaṁ pahāya, cetaso līnattaṁ pahāya—</span><span class="translation sujato">Irrational application of mind, following a wrong path, and mental sluggishness. </span></div><p><div class=verse-container id=an10.76:14.4><span>ime kho, bhikkhave, tayo dhamme pahāya bhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ. </span><span class="translation sujato">After giving up these three things you can give up substantialist view, doubt, and misapprehension of precepts and observances. </span></div><p><div class=verse-container id=an10.76:15.1><span>Tayome, bhikkhave, dhamme pahāya bhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ. </span><span class="translation sujato">After giving up three things you can give up irrational application of mind, following a wrong path, and mental sluggishness. </span></div><p><div class=verse-container id=an10.76:15.2><span>Katame tayo? </span><span class="translation sujato">What three? </span></div><p><div class=verse-container id=an10.76:15.3><span>Muṭṭhassaccaṁ pahāya, asampajaññaṁ pahāya, cetaso vikkhepaṁ pahāya—</span><span class="translation sujato">Unmindfulness, lack of situational awareness, and a scattered mind. </span></div><p><div class=verse-container id=an10.76:15.4><span>ime kho, bhikkhave, tayo dhamme pahāya bhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ. </span><span class="translation sujato">After giving up these three things you can give up irrational application of mind, following a wrong path, and mental sluggishness. </span></div><p><div class=verse-container id=an10.76:16.1><span>Tayome, bhikkhave, dhamme pahāya bhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ. </span><span class="translation sujato">After giving up three things you can give up unmindfulness, lack of situational awareness, and scattered mind. </span></div><p><div class=verse-container id=an10.76:16.2><span>Katame tayo? </span><span class="translation sujato">What three? </span></div><p><div class=verse-container id=an10.76:16.3><span>Ariyānaṁ adassanakamyataṁ pahāya, ariyadhammassa asotukamyataṁ pahāya, upārambhacittataṁ pahāya—</span><span class="translation sujato">Not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:16.4><span>ime kho, bhikkhave, tayo dhamme pahāya bhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ. </span><span class="translation sujato">After giving up these three things you can give up unmindfulness, lack of situational awareness, and scattered mind. </span></div><p><div class=verse-container id=an10.76:17.1><span>Tayome, bhikkhave, dhamme pahāya bhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ. </span><span class="translation sujato">After giving up three things you can give up not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:17.2><span>Katame tayo? </span><span class="translation sujato">What three? </span></div><p><div class=verse-container id=an10.76:17.3><span>Uddhaccaṁ pahāya, asaṁvaraṁ pahāya, dussilyaṁ pahāya—</span><span class="translation sujato">Restlessness, lack of restraint, and unethical conduct. </span></div><p><div class=verse-container id=an10.76:17.4><span>ime kho, bhikkhave, tayo dhamme pahāya bhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ. </span><span class="translation sujato">After giving up these three things you can give up not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:18.1><span>Tayome, bhikkhave, dhamme pahāya bhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ. </span><span class="translation sujato">After giving up three things you can give up restlessness, lack of restraint, and unethical conduct. </span></div><p><div class=verse-container id=an10.76:18.2><span>Katame tayo? </span><span class="translation sujato">What three? </span></div><p><div class=verse-container id=an10.76:18.3><span>Assaddhiyaṁ pahāya, avadaññutaṁ pahāya, kosajjaṁ pahāya—</span><span class="translation sujato">Faithlessness, uncharitableness, and laziness. </span></div><p><div class=verse-container id=an10.76:18.4><span>ime kho, bhikkhave, tayo dhamme pahāya bhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ. </span><span class="translation sujato">After giving up these three things you can give up restlessness, lack of restraint, and unethical conduct. </span></div><p><div class=verse-container id=an10.76:19.1><span>Tayome, bhikkhave, dhamme pahāya bhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ. </span><span class="translation sujato">After giving up three things you can give up faithlessness, uncharitableness, and laziness. </span></div><p><div class=verse-container id=an10.76:19.2><span>Katame tayo? </span><span class="translation sujato">What three? </span></div><p><div class=verse-container id=an10.76:19.3><span>Anādariyaṁ pahāya, dovacassataṁ pahāya, pāpamittataṁ pahāya—</span><span class="translation sujato">Disregard, being hard to admonish, and having bad friends. </span></div><p><div class=verse-container id=an10.76:19.4><span>ime kho, bhikkhave, tayo dhamme pahāya bhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ. </span><span class="translation sujato">After giving up these three things you can give up faithlessness, uncharitableness, and laziness. </span></div><p><div class=verse-container id=an10.76:20.1><span>Tayome, bhikkhave, dhamme pahāya bhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ. </span><span class="translation sujato">After giving up three things you can give up disregard, being hard to admonish, and having bad friends. </span></div><p><div class=verse-container id=an10.76:20.2><span>Katame tayo? </span><span class="translation sujato">What three? </span></div><p><div class=verse-container id=an10.76:20.3><span>Ahirikaṁ pahāya, anottappaṁ pahāya, pamādaṁ pahāya—</span><span class="translation sujato">Lack of conscience, imprudence, and negligence. </span></div><p><div class=verse-container id=an10.76:20.4><span>ime kho, bhikkhave, tayo dhamme pahāya bhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ. </span><span class="translation sujato">After giving up these three things you can give up disregard, being hard to admonish, and having bad friends. </span></div><p><div class=verse-container id=an10.76:21.1><span>Hirīmāyaṁ, bhikkhave, ottāpī appamatto hoti. </span><span class="translation sujato">Mendicants, someone who has conscience and prudence is diligent. </span></div><p><div class=verse-container id=an10.76:21.2><span>So appamatto samāno bhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ. </span><span class="translation sujato">When you’re diligent you can give up disregard, being hard to admonish, and having bad friends. </span></div><p><div class=verse-container id=an10.76:21.3><span>So kalyāṇamitto samāno bhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ. </span><span class="translation sujato">When you’ve got good friends you can give up faithlessness, uncharitableness, and laziness. </span></div><p><div class=verse-container id=an10.76:21.4><span>So āraddhavīriyo samāno bhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ. </span><span class="translation sujato">When you’re energetic you can give up restlessness, lack of restraint, and unethical conduct. </span></div><p><div class=verse-container id=an10.76:21.5><span>So sīlavā samāno bhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ. </span><span class="translation sujato">When you’re ethical you can give up not wanting to see the noble ones, not wanting to hear the teaching of the noble ones, and a fault-finding mind. </span></div><p><div class=verse-container id=an10.76:21.6><span>So anupārambhacitto samāno bhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ. </span><span class="translation sujato">When you don’t have a fault-finding mind you can give up unmindfulness, lack of situational awareness, and a scattered mind. </span></div><p><div class=verse-container id=an10.76:21.7><span>So avikkhittacitto samāno bhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ. </span><span class="translation sujato">When your mind isn’t scattered you can give up irrational application of mind, following a wrong path, and mental sluggishness. </span></div><p><div class=verse-container id=an10.76:21.8><span>So alīnacitto samāno bhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ. </span><span class="translation sujato">When your mind isn’t sluggish you can give up substantialist view, doubt, and misapprehension of precepts and observances. </span></div><p><div class=verse-container id=an10.76:21.9><span>So avicikiccho samāno bhabbo rāgaṁ pahātuṁ dosaṁ pahātuṁ mohaṁ pahātuṁ. </span><span class="translation sujato">When you have no doubts you can give up greed, hate, and delusion. </span></div><p><div class=verse-container id=an10.76:21.10><span>So rāgaṁ pahāya dosaṁ pahāya mohaṁ pahāya bhabbo jātiṁ pahātuṁ jaraṁ pahātuṁ maraṇaṁ pahātun”ti. </span><span class="translation sujato">After giving up greed, hate, and delusion you can give up rebirth, old age, and death.” </span></div><p><div class=verse-container id=an10.76:21.11><span>Chaṭṭhaṁ. </span></div><div class=flex-between><a href=/canon/en/pli/ms/sutta/an/an0010/an0010P0075.html>Previous</a><a href=/canon/en/pli/ms/sutta/an/an0010/an0010P0077.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>