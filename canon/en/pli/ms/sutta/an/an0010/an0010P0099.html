<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style>body:has(#toggle-sujato:not(:checked)) .translation.sujato{height:0;margin:0;padding:0;display:none;overflow:hidden}.translator-toggle:hover{box-shadow:0 0 0 2px rgba(var(--pico-primary-border),.2)}</style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0099.html>Deutsch</a><p>From: <label class=translator-toggle><input checked class=toggle-input id=toggle-sujato type=checkbox> <span class="toggle-label sujato">Bhikkhu Sujato</span></label><div class=flex-between><a href=/canon/en/pli/ms/sutta/an/an0010/an0010P0098.html>Previous</a><a href=/canon/en/pli/ms/sutta/an/an0010/an0010P0100.html>Next</a></div><p><div class=verse-container id=an10.99:0.1><span>Aṅguttara Nikāya 10.99 </span><span class="translation sujato">Numbered Discourses 10.99 </span></div><p><div class=verse-container id=an10.99:0.2><span>10. Upālivagga </span><span class="translation sujato">10. With Upāli </span></div><p><div class=verse-container id=an10.99:0.3><span class=big-bold>Upālisutta </span><span class="translation sujato">With Upāli </span></div><p><div class=verse-container id=an10.99:1.1><span>Atha kho āyasmā upāli yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā upāli bhagavantaṁ etadavoca: </span><span class="translation sujato">Then Venerable Upāli went up to the Buddha, bowed, sat down to one side, and said to him, </span></div><p><div class=verse-container id=an10.99:1.2><span>“icchāmahaṁ, bhante, araññavanapatthāni pantāni senāsanāni paṭisevitun”ti. </span><span class="translation sujato">“Sir, I wish to frequent remote lodgings in the wilderness and the forest.” </span></div><p><div class=verse-container id=an10.99:2.1><span>“Durabhisambhavāni hi kho, upāli, araññavanapatthāni pantāni senāsanāni. </span><span class="translation sujato">“Upāli, remote lodgings in the wilderness and the forest are challenging. </span></div><p><div class=verse-container id=an10.99:2.2><span>Dukkaraṁ pavivekaṁ durabhiramaṁ. </span><span class="translation sujato">It’s hard to maintain seclusion and hard to find joy in it. </span></div><p><div class=verse-container id=an10.99:2.3><span>Ekatte haranti maññe mano vanāni samādhiṁ alabhamānassa bhikkhuno. </span><span class="translation sujato">Staying alone, the forests seem to rob the mind of a mendicant who isn’t immersed in samādhi. </span></div><p><div class=verse-container id=an10.99:2.4><span>Yo kho, upāli, evaṁ vadeyya: </span><span class="translation sujato">If someone should say this, </span></div><p><div class=verse-container id=an10.99:2.5><span>‘ahaṁ samādhiṁ alabhamāno araññavanapatthāni pantāni senāsanāni paṭisevissāmī’ti, tassetaṁ pāṭikaṅkhaṁ: </span><span class="translation sujato">‘Though I don’t have immersion, I’m going to frequent remote lodgings in the wilderness and the forest.’ You can expect that </span></div><p><div class=verse-container id=an10.99:2.6><span>‘saṁsīdissati vā uplavissati vā’ti. </span><span class="translation sujato">they’ll sink down or float away. </span></div><p><div class=verse-container id=an10.99:3.1><span>Seyyathāpi, upāli, mahāudakarahado. </span><span class="translation sujato">Suppose there was a large lake, </span></div><p><div class=verse-container id=an10.99:3.2><span>Atha āgaccheyya hatthināgo sattaratano vā aḍḍhaṭṭharatano vā. </span><span class="translation sujato">and along comes a bull elephant with a height of seven or eight cubits. </span></div><p><div class=verse-container id=an10.99:3.3><span>Tassa evamassa: </span><span class="translation sujato">He’d think, </span></div><p><div class=verse-container id=an10.99:3.4><span>‘yannūnāhaṁ imaṁ udakarahadaṁ ogāhetvā kaṇṇasandhovikampi khiḍḍaṁ kīḷeyyaṁ piṭṭhisandhovikampi khiḍḍaṁ kīḷeyyaṁ. </span><span class="translation sujato">‘Why don’t I plunge into this lake and play around while washing my ears and back? </span></div><p><div class=verse-container id=an10.99:3.5><span>Kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyyan’ti. </span><span class="translation sujato">When I’ve bathed and drunk, I’ll emerge from the water and go wherever I want.’ </span></div><p><div class=verse-container id=an10.99:3.6><span>So taṁ udakarahadaṁ ogāhetvā kaṇṇasandhovikampi khiḍḍaṁ kīḷeyya piṭṭhisandhovikampi khiḍḍaṁ kīḷeyya; </span><span class="translation sujato">And that’s just what he does. </span></div><p><div class=verse-container id=an10.99:3.7><span>kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyya. </span></div><p><div class=verse-container id=an10.99:3.8><span>Taṁ kissa hetu? </span><span class="translation sujato">Why is that? </span></div><p><div class=verse-container id=an10.99:3.9><span>Mahā, upāli, attabhāvo gambhīre gādhaṁ vindati. </span><span class="translation sujato">Because his large life-form finds a footing in the depths. </span></div><p><div class=verse-container id=an10.99:4.1><span>Atha āgaccheyya saso vā biḷāro vā. </span><span class="translation sujato">Then along comes a rabbit or a cat. </span></div><p><div class=verse-container id=an10.99:4.2><span>Tassa evamassa: </span><span class="translation sujato">They’d think, </span></div><p><div class=verse-container id=an10.99:4.3><span>‘ko cāhaṁ, ko ca hatthināgo. </span><span class="translation sujato">‘What difference is there between me and a bull elephant? </span></div><p><div class=verse-container id=an10.99:4.4><span>Yannūnāhaṁ imaṁ udakarahadaṁ ogāhetvā kaṇṇasandhovikampi khiḍḍaṁ kīḷeyyaṁ piṭṭhisandhovikampi khiḍḍaṁ kīḷeyyaṁ; </span><span class="translation sujato">Why don’t I plunge into this lake and play around while washing my ears and back? </span></div><p><div class=verse-container id=an10.99:4.5><span>kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyyan’ti. </span><span class="translation sujato">When I’ve bathed and drunk, I’ll emerge from the water and go wherever I want.’ </span></div><p><div class=verse-container id=an10.99:4.6><span>So taṁ udakarahadaṁ sahasā appaṭisaṅkhā pakkhandeyya. </span><span class="translation sujato">They jump into the lake rashly, without thinking. </span></div><p><div class=verse-container id=an10.99:4.7><span>Tassetaṁ pāṭikaṅkhaṁ: </span><span class="translation sujato">You can expect that </span></div><p><div class=verse-container id=an10.99:4.8><span>‘saṁsīdissati vā uplavissati vā’ti. </span><span class="translation sujato">they’ll sink down or float away. </span></div><p><div class=verse-container id=an10.99:4.9><span>Taṁ kissa hetu? </span><span class="translation sujato">Why is that? </span></div><p><div class=verse-container id=an10.99:4.10><span>Paritto, upāli, attabhāvo gambhīre gādhaṁ na vindati. </span><span class="translation sujato">Because their little life-form finds no footing in the depths. </span></div><p><div class=verse-container id=an10.99:4.11><span>Evamevaṁ kho, upāli, yo evaṁ vadeyya: </span><span class="translation sujato">If someone should say this, </span></div><p><div class=verse-container id=an10.99:4.12><span>‘ahaṁ samādhiṁ alabhamāno araññavanapatthāni pantāni senāsanāni paṭisevissāmī’ti, tassetaṁ pāṭikaṅkhaṁ: </span><span class="translation sujato">‘Though I don’t have immersion, I’m going to frequent remote lodgings in the wilderness and the forest.’ You can expect that </span></div><p><div class=verse-container id=an10.99:4.13><span>‘saṁsīdissati vā uplavissati vā’ti. </span><span class="translation sujato">they’ll sink down or float away. </span></div><p><div class=verse-container id=an10.99:5.1><span>Seyyathāpi, upāli, daharo kumāro mando uttānaseyyako sakena muttakarīsena kīḷati. </span><span class="translation sujato">Suppose there was a little baby boy playing in his own urine and feces. </span></div><p><div class=verse-container id=an10.99:5.2><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:5.3><span>nanvāyaṁ kevalā paripūrā bālakhiḍḍā”ti? </span><span class="translation sujato">Isn’t that a totally foolish game?” </span></div><p><div class=verse-container id=an10.99:5.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:6.1><span>“Sa kho so, upāli, kumāro aparena samayena vuddhimanvāya indriyānaṁ paripākamanvāya </span><span class="translation sujato">“After some time that boy grows up and his faculties mature. </span></div><p><div class=verse-container id=an10.99:6.2><span>yāni kānici kumārakānaṁ kīḷāpanakāni bhavanti, seyyathidaṁ—vaṅkakaṁ ghaṭikaṁ mokkhacikaṁ ciṅgulakaṁ pattāḷhakaṁ rathakaṁ dhanukaṁ, tehi kīḷati. </span><span class="translation sujato">He accordingly plays childish games such as toy plows, tip-cat, somersaults, pinwheels, toy measures, toy carts, and toy bows. </span></div><p><div class=verse-container id=an10.99:6.3><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:6.4><span>nanvāyaṁ khiḍḍā purimāya khiḍḍāya abhikkantatarā ca paṇītatarā cā”ti? </span><span class="translation sujato">Aren’t such games better than what he did before?” </span></div><p><div class=verse-container id=an10.99:6.5><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:7.1><span>“Sa kho so, upāli, kumāro aparena samayena vuddhimanvāya indriyānaṁ paripākamanvāya </span><span class="translation sujato">“After some time that boy grows up and his faculties mature further. </span></div><p><div class=verse-container id=an10.99:7.2><span>pañcahi kāmaguṇehi samappito samaṅgibhūto paricāreti </span><span class="translation sujato">He accordingly amuses himself, supplied and provided with the five kinds of sensual stimulation. </span></div><p><div class=verse-container id=an10.99:7.3><span>cakkhuviññeyyehi rūpehi iṭṭhehi kantehi manāpehi piyarūpehi kāmūpasaṁhitehi rajanīyehi, </span><span class="translation sujato">Sights known by the eye, which are likable, desirable, agreeable, pleasant, sensual, and arousing. </span></div><p><div class=verse-container id=an10.99:7.4><span>sotaviññeyyehi saddehi … </span><span class="translation sujato">Sounds known by the ear … </span></div><p><div class=verse-container id=an10.99:7.5><span>ghānaviññeyyehi gandhehi … </span><span class="translation sujato">Smells known by the nose … </span></div><p><div class=verse-container id=an10.99:7.6><span>jivhāviññeyyehi rasehi … </span><span class="translation sujato">Tastes known by the tongue … </span></div><p><div class=verse-container id=an10.99:7.7><span>kāyaviññeyyehi phoṭṭhabbehi iṭṭhehi kantehi manāpehi piyarūpehi kāmūpasaṁhitehi rajanīyehi. </span><span class="translation sujato">Touches known by the body, which are likable, desirable, agreeable, pleasant, sensual, and arousing. </span></div><p><div class=verse-container id=an10.99:7.8><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:7.9><span>nanvāyaṁ khiḍḍā purimāhi khiḍḍāhi abhikkantatarā ca paṇītatarā cā”ti? </span><span class="translation sujato">Aren’t such games better than what he did before?” </span></div><p><div class=verse-container id=an10.99:7.10><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:8.1><span>“Idha kho pana vo, upāli, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā. </span><span class="translation sujato">“But then a Realized One arises in the world, perfected, a fully awakened Buddha, accomplished in knowledge and conduct, holy, knower of the world, supreme guide for those who wish to train, teacher of gods and humans, awakened, blessed. </span></div><p><div class=verse-container id=an10.99:8.2><span>So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti. </span><span class="translation sujato">He has realized with his own insight this world—with its gods, Māras, and divinities, this population with its ascetics and brahmins, gods and humans—and he makes it known to others. </span></div><p><div class=verse-container id=an10.99:8.3><span>So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti. </span><span class="translation sujato">He proclaims a teaching that is good in the beginning, good in the middle, and good in the end, meaningful and well-phrased. And he reveals a spiritual practice that’s entirely full and pure. </span></div><p><div class=verse-container id=an10.99:9.1><span>Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto. </span><span class="translation sujato">A householder hears that teaching, or a householder’s child, or someone reborn in a good family. </span></div><p><div class=verse-container id=an10.99:9.2><span>So taṁ dhammaṁ sutvā tathāgate saddhaṁ paṭilabhati. </span><span class="translation sujato">They gain faith in the Realized One </span></div><p><div class=verse-container id=an10.99:9.3><span>So tena saddhāpaṭilābhena samannāgato iti paṭisañcikkhati: </span><span class="translation sujato">and reflect, </span></div><p><div class=verse-container id=an10.99:9.4><span>‘sambādho gharāvāso rajāpatho, abbhokāso pabbajjā. </span><span class="translation sujato">‘Living in a house is cramped and dirty, but the life of one gone forth is wide open. </span></div><p><div class=verse-container id=an10.99:9.5><span>Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ. </span><span class="translation sujato">It’s not easy for someone living at home to lead the spiritual life utterly full and pure, like a polished shell. </span></div><p><div class=verse-container id=an10.99:9.6><span>Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti. </span><span class="translation sujato">Why don’t I shave off my hair and beard, dress in ocher robes, and go forth from the lay life to homelessness?’ </span></div><p><div class=verse-container id=an10.99:10.1><span>So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajati. </span><span class="translation sujato">After some time they give up a large or small fortune, and a large or small family circle. They shave off hair and beard, dress in ocher robes, and go forth from the lay life to homelessness. </span></div><p><div class=verse-container id=an10.99:11.1><span>So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno sabbapāṇabhūtahitānukampī viharati. </span><span class="translation sujato">Once they’ve gone forth, they take up the training and livelihood of the mendicants. They give up killing living creatures, renouncing the rod and the sword. They’re scrupulous and kind, living full of sympathy for all living beings. </span></div><p><div class=verse-container id=an10.99:12.1><span>Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī; athenena sucibhūtena attanā viharati. </span><span class="translation sujato">They give up stealing. They take only what’s given, and expect only what’s given. They keep themselves clean by not thieving. </span></div><p><div class=verse-container id=an10.99:13.1><span>Abrahmacariyaṁ pahāya brahmacārī hoti ārācārī virato methunā gāmadhammā. </span><span class="translation sujato">They give up unchastity. They are celibate, set apart, avoiding the vulgar act of sex. </span></div><p><div class=verse-container id=an10.99:14.1><span>Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa. </span><span class="translation sujato">They give up lying. They speak the truth and stick to the truth. They’re honest and dependable, and don’t trick the world with their words. </span></div><p><div class=verse-container id=an10.99:15.1><span>Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā sandhātā sahitānaṁ vā anuppadātā, samaggārāmo samaggarato samagganandī; samaggakaraṇiṁ vācaṁ bhāsitā hoti. </span><span class="translation sujato">They give up divisive speech. They don’t repeat in one place what they heard in another so as to divide people against each other. Instead, they reconcile those who are divided, supporting unity, delighting in harmony, loving harmony, speaking words that promote harmony. </span></div><p><div class=verse-container id=an10.99:16.1><span>Pharusaṁ vācaṁ pahāya pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti. </span><span class="translation sujato">They give up harsh speech. They speak in a way that’s mellow, pleasing to the ear, lovely, going to the heart, polite, likable and agreeable to the people. </span></div><p><div class=verse-container id=an10.99:17.1><span>Samphappalāpaṁ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ. </span><span class="translation sujato">They give up talking nonsense. Their words are timely, true, and meaningful, in line with the teaching and training. They say things at the right time which are valuable, reasonable, succinct, and beneficial. </span></div><p><div class=verse-container id=an10.99:18.1><span>So bījagāmabhūtagāmasamārambhā paṭivirato hoti. </span><span class="translation sujato">They refrain from injuring plants and seeds. </span></div><p><div class=verse-container id=an10.99:18.2><span>Ekabhattiko hoti rattūparato, virato vikālabhojanā. </span><span class="translation sujato">They eat in one part of the day, abstaining from eating at night and food at the wrong time. </span></div><p><div class=verse-container id=an10.99:18.3><span>Naccagītavāditavisūkadassanā paṭivirato hoti, </span><span class="translation sujato">They refrain from seeing shows of dancing, singing, and music . </span></div><p><div class=verse-container id=an10.99:18.4><span>mālāgandhavilepanadhāraṇamaṇḍanavibhūsanaṭṭhānā paṭivirato hoti, </span><span class="translation sujato">They refrain from beautifying and adorning themselves with garlands, fragrance, and makeup. </span></div><p><div class=verse-container id=an10.99:18.5><span>uccāsayanamahāsayanā paṭivirato hoti, </span><span class="translation sujato">They refrain from high and luxurious beds. </span></div><p><div class=verse-container id=an10.99:18.6><span>jātarūparajatapaṭiggahaṇā paṭivirato hoti, </span><span class="translation sujato">They refrain from receiving gold and currency, </span></div><p><div class=verse-container id=an10.99:18.7><span>āmakadhaññapaṭiggahaṇā paṭivirato hoti, </span><span class="translation sujato">raw grains, </span></div><p><div class=verse-container id=an10.99:18.8><span>āmakamaṁsapaṭiggahaṇā paṭivirato hoti, </span><span class="translation sujato">raw meat, </span></div><p><div class=verse-container id=an10.99:18.9><span>itthikumārikapaṭiggahaṇā paṭivirato hoti, </span><span class="translation sujato">women and girls, </span></div><p><div class=verse-container id=an10.99:18.10><span>dāsidāsapaṭiggahaṇā paṭivirato hoti, </span><span class="translation sujato">male and female bondservants, </span></div><p><div class=verse-container id=an10.99:18.11><span>ajeḷakapaṭiggahaṇā paṭivirato hoti, </span><span class="translation sujato">goats and sheep, </span></div><p><div class=verse-container id=an10.99:18.12><span>kukkuṭasūkarapaṭiggahaṇā paṭivirato hoti, </span><span class="translation sujato">chickens and pigs, </span></div><p><div class=verse-container id=an10.99:18.13><span>hatthigavassavaḷavapaṭiggahaṇā paṭivirato hoti, </span><span class="translation sujato">elephants, cows, horses, and mares, </span></div><p><div class=verse-container id=an10.99:18.14><span>khettavatthupaṭiggahaṇā paṭivirato hoti, </span><span class="translation sujato">and fields and land. </span></div><p><div class=verse-container id=an10.99:18.15><span>dūteyyapahiṇagamanānuyogā paṭivirato hoti, </span><span class="translation sujato">They refrain from running errands and messages; </span></div><p><div class=verse-container id=an10.99:18.16><span>kayavikkayā paṭivirato hoti, </span><span class="translation sujato">buying and selling; </span></div><p><div class=verse-container id=an10.99:18.17><span>tulākūṭakaṁsakūṭamānakūṭā paṭivirato hoti, </span><span class="translation sujato">falsifying weights, metals, or measures; </span></div><p><div class=verse-container id=an10.99:18.18><span>ukkoṭanavañcananikatisāciyogā paṭivirato hoti, </span><span class="translation sujato">bribery, fraud, cheating, and duplicity; </span></div><p><div class=verse-container id=an10.99:18.19><span>chedanavadhabandhanaviparāmosaālopasahasākārā paṭivirato hoti. </span><span class="translation sujato">mutilation, murder, abduction, banditry, plunder, and violence. </span></div><p><div class=verse-container id=an10.99:19.1><span>So santuṭṭho hoti kāyaparihārikena cīvarena kucchiparihārikena piṇḍapātena. </span><span class="translation sujato">They’re content with robes to look after the body and almsfood to look after the belly. </span></div><p><div class=verse-container id=an10.99:19.2><span>Yena yeneva pakkamati samādāyeva pakkamati, </span><span class="translation sujato">Wherever they go, they set out taking only these things. </span></div><p><div class=verse-container id=an10.99:19.3><span>seyyathāpi nāma pakkhī sakuṇo yena yeneva ḍeti sapattabhārova ḍeti. </span><span class="translation sujato">They’re like a bird: wherever it flies, wings are its only burden. </span></div><p><div class=verse-container id=an10.99:19.4><span>Evamevaṁ bhikkhu santuṭṭho hoti kāyaparihārikena cīvarena kucchiparihārikena piṇḍapātena. Yena yeneva pakkamati samādāyeva pakkamati. </span><span class="translation sujato">In the same way, a mendicant is content with robes to look after the body and almsfood to look after the belly. Wherever they go, they set out taking only these things. </span></div><p><div class=verse-container id=an10.99:19.5><span>So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti. </span><span class="translation sujato">When they have this entire spectrum of noble ethics, they experience a blameless happiness inside themselves. </span></div><p><div class=verse-container id=an10.99:20.1><span>So cakkhunā rūpaṁ disvā na nimittaggāhī hoti nānubyañjanaggāhī. </span><span class="translation sujato">When they see a sight with their eyes, they don’t get caught up in the features and details. </span></div><p><div class=verse-container id=an10.99:20.2><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ, cakkhundriye saṁvaraṁ āpajjati. </span><span class="translation sujato">If the faculty of sight were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of sight, and achieving restraint over it. </span></div><p><div class=verse-container id=an10.99:20.3><span>Sotena saddaṁ sutvā … </span><span class="translation sujato">When they hear a sound with their ears … </span></div><p><div class=verse-container id=an10.99:20.4><span>ghānena gandhaṁ ghāyitvā … </span><span class="translation sujato">When they smell an odor with their nose … </span></div><p><div class=verse-container id=an10.99:20.5><span>jivhāya rasaṁ sāyitvā … </span><span class="translation sujato">When they taste a flavor with their tongue … </span></div><p><div class=verse-container id=an10.99:20.6><span>kāyena phoṭṭhabbaṁ phusitvā … </span><span class="translation sujato">When they feel a touch with their body … </span></div><p><div class=verse-container id=an10.99:20.7><span>manasā dhammaṁ viññāya na nimittaggāhī hoti nānubyañjanaggāhī. </span><span class="translation sujato">When they know an idea with their mind, they don’t get caught up in the features and details. </span></div><p><div class=verse-container id=an10.99:20.8><span>Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya paṭipajjati; rakkhati manindriyaṁ, manindriye saṁvaraṁ āpajjati. </span><span class="translation sujato">If the faculty of mind were left unrestrained, bad unskillful qualities of covetousness and displeasure would become overwhelming. For this reason, they practice restraint, protecting the faculty of mind, and achieving its restraint. </span></div><p><div class=verse-container id=an10.99:20.9><span>So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti. </span><span class="translation sujato">When they have this noble sense restraint, they experience an unsullied bliss inside themselves. </span></div><p><div class=verse-container id=an10.99:21.1><span>So abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhībhāve sampajānakārī hoti. </span><span class="translation sujato">They act with situational awareness when going out and coming back; when looking ahead and aside; when bending and extending the limbs; when bearing the outer robe, bowl and robes; when eating, drinking, chewing, and tasting; when urinating and defecating; when walking, standing, sitting, sleeping, waking, speaking, and keeping silent. </span></div><p><div class=verse-container id=an10.99:22.1><span>So iminā ca ariyena sīlakkhandhena samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato </span><span class="translation sujato">When they have this entire spectrum of noble ethics, this noble sense restraint, and this noble mindfulness and situational awareness, </span></div><p><div class=verse-container id=an10.99:22.2><span>vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ. </span><span class="translation sujato">they frequent a secluded lodging—a wilderness, the root of a tree, a hill, a ravine, a mountain cave, a charnel ground, a forest, the open air, a heap of straw. </span></div><p><div class=verse-container id=an10.99:22.3><span>So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā. </span><span class="translation sujato">Gone to a wilderness, or to the root of a tree, or to an empty hut, they sit down cross-legged, set their body straight, and establish mindfulness in their presence. </span></div><p><div class=verse-container id=an10.99:23.1><span>So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti. </span><span class="translation sujato">Giving up covetousness for the world, they meditate with a heart rid of covetousness, cleansing the mind of covetousness. </span></div><p><div class=verse-container id=an10.99:23.2><span>Byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti. </span><span class="translation sujato">Giving up ill will and malevolence, they meditate with a mind rid of ill will, full of sympathy for all living beings, cleansing the mind of ill will. </span></div><p><div class=verse-container id=an10.99:23.3><span>Thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti. </span><span class="translation sujato">Giving up dullness and drowsiness, they meditate with a mind rid of dullness and drowsiness, perceiving light, mindful and aware, cleansing the mind of dullness and drowsiness. </span></div><p><div class=verse-container id=an10.99:23.4><span>Uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti. </span><span class="translation sujato">Giving up restlessness and remorse, they meditate without restlessness, their mind peaceful inside, cleansing the mind of restlessness and remorse. </span></div><p><div class=verse-container id=an10.99:23.5><span>Vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti. </span><span class="translation sujato">Giving up doubt, they meditate having gone beyond doubt, not undecided about skillful qualities, cleansing the mind of doubt. </span></div><p><div class=verse-container id=an10.99:24.1><span>So ime pañca nīvaraṇe pahāya cetaso upakkilese paññāya dubbalīkaraṇe, </span><span class="translation sujato">They give up these five hindrances, corruptions of the heart that weaken wisdom. </span></div><p><div class=verse-container id=an10.99:24.2><span>vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati. </span><span class="translation sujato">Then, quite secluded from sensual pleasures, secluded from unskillful qualities, they enter and remain in the first absorption, which has the rapture and bliss born of seclusion, while placing the mind and keeping it connected. </span></div><p><div class=verse-container id=an10.99:24.3><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:24.4><span>‘nanvāyaṁ vihāro purimehi vihārehi abhikkantataro ca paṇītataro cā’”ti? </span><span class="translation sujato">Isn’t this state better than what they had before?” </span></div><p><div class=verse-container id=an10.99:24.5><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:25.1><span>“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti. </span><span class="translation sujato">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal. </span></div><p><div class=verse-container id=an10.99:26.1><span>Puna caparaṁ, upāli, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati. </span><span class="translation sujato">Furthermore, as the placing of the mind and keeping it connected are stilled, a mendicant enters and remains in the second absorption, which has the rapture and bliss born of immersion, with internal clarity and mind at one, without placing the mind and keeping it connected. </span></div><p><div class=verse-container id=an10.99:26.2><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:26.3><span>‘nanvāyaṁ vihāro purimehi vihārehi abhikkantataro ca paṇītataro cā’”ti? </span><span class="translation sujato">Isn’t this state better than what they had before?” </span></div><p><div class=verse-container id=an10.99:26.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:27.1><span>“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti. </span><span class="translation sujato">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal. </span></div><p><div class=verse-container id=an10.99:28.1><span>Puna caparaṁ, upāli, bhikkhu pītiyā ca virāgā …pe… tatiyaṁ jhānaṁ upasampajja viharati. </span><span class="translation sujato">Furthermore, with the fading away of rapture, a mendicant enters and remains in the third absorption. They meditate with equanimity, mindful and aware, personally experiencing the bliss of which the noble ones declare, ‘Equanimous and mindful, one meditates in bliss.’ </span></div><p><div class=verse-container id=an10.99:28.2><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:28.3><span>‘nanvāyaṁ vihāro purimehi vihārehi abhikkantataro ca paṇītataro cā’”ti? </span><span class="translation sujato">Isn’t this state better than what they had before?” </span></div><p><div class=verse-container id=an10.99:28.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:29.1><span>“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti. </span><span class="translation sujato">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal. </span></div><p><div class=verse-container id=an10.99:30.1><span>Puna caparaṁ, upāli, bhikkhu sukhassa ca pahānā …pe… catutthaṁ jhānaṁ …pe…. </span><span class="translation sujato">Furthermore, giving up pleasure and pain, and ending former happiness and sadness, a mendicant enters and remains in the fourth absorption, without pleasure or pain, with pure equanimity and mindfulness. …” … </span></div><p><div class=verse-container id=an10.99:31.1><span>Puna caparaṁ, upāli, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati. </span><span class="translation sujato">“Furthermore, going totally beyond perceptions of form, with the ending of perceptions of impingement, not focusing on perceptions of diversity, aware that ‘space is infinite’, a mendicant enters and remains in the dimension of infinite space. </span></div><p><div class=verse-container id=an10.99:31.2><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:31.3><span>‘nanvāyaṁ vihāro purimehi vihārehi abhikkantataro ca paṇītataro cā’”ti? </span><span class="translation sujato">Isn’t this state better than what they had before?” </span></div><p><div class=verse-container id=an10.99:31.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:32.1><span>“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti. </span><span class="translation sujato">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal. </span></div><p><div class=verse-container id=an10.99:33.1><span>Puna caparaṁ, upāli, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati …pe…. </span><span class="translation sujato">Furthermore, going totally beyond the dimension of infinite space, aware that ‘consciousness is infinite’, a mendicant enters and remains in the dimension of infinite consciousness. …” … </span></div><p><div class=verse-container id=an10.99:34.1><span>Sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati …pe…. </span><span class="translation sujato">“Going totally beyond the dimension of infinite consciousness, aware that ‘there is nothing at all’, they enter and remain in the dimension of nothingness. …” … </span></div><p><div class=verse-container id=an10.99:35.1><span>Sabbaso ākiñcaññāyatanaṁ samatikkamma ‘santametaṁ paṇītametan’ti nevasaññānāsaññāyatanaṁ upasampajja viharati. </span><span class="translation sujato">“Going totally beyond the dimension of nothingness, aware that ‘this is peaceful, this is sublime’, they enter and remain in the dimension of neither perception nor non-perception. </span></div><p><div class=verse-container id=an10.99:35.2><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:35.3><span>‘nanvāyaṁ vihāro purimehi vihārehi abhikkantataro ca paṇītataro cā’”ti? </span><span class="translation sujato">Isn’t this state better than what they had before?” </span></div><p><div class=verse-container id=an10.99:35.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:36.1><span>“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti. </span><span class="translation sujato">“When my disciples see this quality inside themselves they frequent remote lodgings in the wilderness and the forest. But so far they haven’t achieved their own goal. </span></div><p><div class=verse-container id=an10.99:37.1><span>Puna caparaṁ, upāli, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati; paññāya cassa disvā āsavā parikkhīṇā honti. </span><span class="translation sujato">Furthermore, going totally beyond the dimension of neither perception nor non-perception, they enter and remain in the cessation of perception and feeling. And, having seen with wisdom, their defilements come to an end. </span></div><p><div class=verse-container id=an10.99:37.2><span>Taṁ kiṁ maññasi, upāli, </span><span class="translation sujato">What do you think, Upāli? </span></div><p><div class=verse-container id=an10.99:37.3><span>‘nanvāyaṁ vihāro purimehi vihārehi abhikkantataro ca paṇītataro cā’”ti? </span><span class="translation sujato">Isn’t this state better than what they had before?” </span></div><p><div class=verse-container id=an10.99:37.4><span>“Evaṁ, bhante”. </span><span class="translation sujato">“Yes, sir.” </span></div><p><div class=verse-container id=an10.99:38.1><span>“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, anuppattasadatthā ca viharanti. </span><span class="translation sujato">“When my disciples see this quality inside themselves they frequent remote lodgings in the wilderness and the forest. And they have achieved their own goal. </span></div><p><div class=verse-container id=an10.99:38.2><span>Iṅgha tvaṁ, upāli, saṅghe viharāhi. </span><span class="translation sujato">Come on, Upāli, stay with the Saṅgha. </span></div><p><div class=verse-container id=an10.99:38.3><span>Saṅghe te viharato phāsu bhavissatī”ti. </span><span class="translation sujato">If you stay with the Saṅgha you’ll be comfortable.” </span></div><p><div class=verse-container id=an10.99:38.4><span>Navamaṁ. </span></div><div class=flex-between><a href=/canon/en/pli/ms/sutta/an/an0010/an0010P0098.html>Previous</a><a href=/canon/en/pli/ms/sutta/an/an0010/an0010P0100.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>