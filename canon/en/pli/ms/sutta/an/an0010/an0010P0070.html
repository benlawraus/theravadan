<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/an.html> Aṅguttaranikāya </a><li><a href=/canon/en/pli/ms/sutta/an/an0010.html> Dasakanipāta </a></ul></nav><main class=container><p>Other Translations: <a href=/canon/de/pli/ms/sutta/an/an0010/an0010P0070.html>Deutsch</a><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/an/an0010/an0010P0069.html>Previous</a><a href=/canon/en/pli/ms/sutta/an/an0010/an0010P0071.html>Next</a></div><p id=an10.70:0.1><span class=root>Aṅguttara Nikāya 10.70 </span><br> <span class=sujato>Numbered Discourses 10.70 </span><br><p id=an10.70:0.2><span class=root>7. Yamakavagga </span><br> <span class=sujato>7. Pairs </span><br><p id=an10.70:0.3><span class="root big-bold">Dutiyakathāvatthusutta </span><br> <span class=sujato>Topics of Discussion (2nd) </span><br><p id=an10.70:1.1><span class=root>Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme. </span><br> <span class=sujato>At one time the Buddha was staying near Sāvatthī in Jeta’s Grove, Anāthapiṇḍika’s monastery. </span><br><p id=an10.70:1.2><span class=root>Tena kho pana samayena sambahulā bhikkhū pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ tiracchānakathaṁ anuyuttā viharanti, seyyathidaṁ—</span><br> <span class=sujato>Now at that time, after the meal, on return from almsround, several mendicants sat together in the assembly hall. </span><br><p id=an10.70:1.3><span class=root>rājakathaṁ corakathaṁ mahāmattakathaṁ …pe… itibhavābhavakathaṁ iti vāti. </span><br> <span class=sujato>They engaged in all kinds of low talk, such as talk about kings, bandits, and chief ministers; talk about armies, threats, and wars; talk about food, drink, clothes, and beds; talk about garlands and fragrances; talk about family, vehicles, villages, towns, cities, and nations; talk about women and heroes; street talk and well talk; talk about the departed; miscellaneous talk; tales of land and sea; and talk about being reborn in this or that state of existence. </span><br><p id=an10.70:2.1><span class=root>“Dasayimāni, bhikkhave, pāsaṁsāni ṭhānāni. </span><br> <span class=sujato>“Mendicants, there are ten grounds for praise. </span><br><p id=an10.70:2.2><span class=root>Katamāni dasa? </span><br> <span class=sujato>What ten? </span><br><p id=an10.70:2.3><span class=root>Idha, bhikkhave, bhikkhu attanā ca appiccho hoti, appicchakathañca bhikkhūnaṁ kattā hoti. </span><br> <span class=sujato>It’s when a mendicant personally has few wishes, and speaks to the mendicants on having few wishes. </span><br><p id=an10.70:2.4><span class=root>‘Appiccho bhikkhu appicchakathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:3.1><span class=root>Attanā ca santuṭṭho hoti, santuṭṭhikathañca bhikkhūnaṁ kattā hoti. </span><br> <span class=sujato>A mendicant personally is content, and speaks to the mendicants on contentment. </span><br><p id=an10.70:3.2><span class=root>‘Santuṭṭho bhikkhu santuṭṭhikathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:4.1><span class=root>Attanā ca pavivitto hoti, pavivekakathañca bhikkhūnaṁ kattā hoti. </span><br> <span class=sujato>A mendicant personally is secluded, and speaks to the mendicants on seclusion. </span><br><p id=an10.70:4.2><span class=root>‘Pavivitto bhikkhu pavivekakathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:5.1><span class=root>Attanā ca asaṁsaṭṭho hoti, asaṁsaṭṭhakathañca bhikkhūnaṁ kattā hoti. </span><br> <span class=sujato>A mendicant personally doesn’t mix closely with others, and speaks to the mendicants on not mixing closely with others. </span><br><p id=an10.70:5.2><span class=root>‘Asaṁsaṭṭho bhikkhu asaṁsaṭṭhakathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:6.1><span class=root>Attanā ca āraddhavīriyo hoti, vīriyārambhakathañca bhikkhūnaṁ kattā hoti. </span><br> <span class=sujato>A mendicant personally is energetic, and speaks to the mendicants on rousing energy. </span><br><p id=an10.70:6.2><span class=root>‘Āraddhavīriyo bhikkhu vīriyārambhakathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:7.1><span class=root>Attanā ca sīlasampanno hoti, sīlasampadākathañca bhikkhūnaṁ kattā hoti. </span><br> <span class=sujato>A mendicant personally is accomplished in ethics, and speaks to the mendicants on being accomplished in ethics. </span><br><p id=an10.70:7.2><span class=root>‘Sīlasampanno bhikkhu sīlasampadākathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:8.1><span class=root>Attanā ca samādhisampanno hoti, samādhisampadākathañca bhikkhūnaṁ kattā hoti. </span><br> <span class=sujato>A mendicant personally is accomplished in immersion, and speaks to the mendicants on being accomplished in immersion. </span><br><p id=an10.70:8.2><span class=root>‘Samādhisampanno bhikkhu samādhisampadākathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:9.1><span class=root>Attanā ca paññāsampanno hoti, paññāsampadākathañca bhikkhūnaṁ kattā hoti. </span><br> <span class=sujato>A mendicant personally is accomplished in wisdom, and speaks to the mendicants on being accomplished in wisdom. </span><br><p id=an10.70:9.2><span class=root>‘Paññāsampanno bhikkhu paññāsampadākathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:10.1><span class=root>Attanā ca vimuttisampanno hoti, vimuttisampadākathañca bhikkhūnaṁ kattā hoti. </span><br> <span class=sujato>A mendicant personally is accomplished in freedom, and speaks to the mendicants on being accomplished in freedom. </span><br><p id=an10.70:10.2><span class=root>‘Vimuttisampanno bhikkhu vimuttisampadākathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:11.1><span class=root>Attanā ca vimuttiñāṇadassanasampanno hoti, vimuttiñāṇadassanasampadākathañca bhikkhūnaṁ kattā hoti. </span><br> <span class=sujato>A mendicant personally is accomplished in the knowledge and vision of freedom, and speaks to the mendicants on being accomplished in the knowledge and vision of freedom. </span><br><p id=an10.70:11.2><span class=root>‘Vimuttiñāṇadassanasampanno bhikkhu vimuttiñāṇadassanasampadākathañca bhikkhūnaṁ kattā’ti pāsaṁsametaṁ ṭhānaṁ. </span><br> <span class=sujato>This is a ground for praise. </span><br><p id=an10.70:12.1><span class=root>Imāni kho, bhikkhave, dasa pāsaṁsāni ṭhānānī”ti. </span><br> <span class=sujato>These are the ten grounds for praise.” </span><br><p id=an10.70:12.2><span class=root>Dasamaṁ. </span><br><p id=an10.70:12.3><span class=root>Yamakavaggo dutiyo. </span><br><p id=an10.70:13.0><span class=root>Tassuddānaṁ </span><br><p id=an10.70:13.1><span class=root>Avijjā taṇhā niṭṭhā ca, </span><br><p id=an10.70:13.2><span class=root>avecca dve sukhāni ca; </span><br><p id=an10.70:13.3><span class=root>Naḷakapāne dve vuttā, </span><br><p id=an10.70:13.4><span class=root>kathāvatthūpare duveti. </span><br></main><footer class="container footer"><small><a href=/about/>Contact info</a></small></footer>