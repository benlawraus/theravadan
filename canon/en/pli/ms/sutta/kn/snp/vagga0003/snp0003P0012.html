<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/snp.html> Suttanipāta </a><li><a href=/canon/en/pli/ms/sutta/kn/snp/vagga0003.html> Mahāvagga </a></ul></nav><main class=container><p>From: <span class=sujato> Bhikkhu Sujato </span><div class=flex-between><a href=/canon/en/pli/ms/sutta/kn/snp/vagga0003/snp0003P0011.html>Previous</a><a href=/canon/en/pli/ms/sutta/kn/snp/vagga0004.html>Next</a></div><p id=snp3.12:0.1><span class=root>Sutta Nipāta 3.12 </span><br> <span class=sujato>Anthology of Discourses 3.12 </span><br><p id=snp3.12:0.2><span class="root big-bold">Dvayatānupassanāsutta </span><br> <span class=sujato>3.12 Contemplating Pairs </span><br><p id=snp3.12:1.1><span class=root>Evaṁ me sutaṁ—</span><br> <span class=sujato>So I have heard. </span><br><p id=snp3.12:1.2><span class=root>ekaṁ samayaṁ bhagavā sāvatthiyaṁ viharati pubbārāme migāramātupāsāde. </span><br> <span class=sujato>At one time the Buddha was staying near Sāvatthī in the stilt longhouse of Migāra’s mother in the Eastern Monastery. </span><br><p id=snp3.12:1.3><span class=root>Tena kho pana samayena bhagavā tadahuposathe pannarase puṇṇāya puṇṇamāya rattiyā bhikkhusaṅghaparivuto abbhokāse nisinno hoti. </span><br> <span class=sujato>Now, at that time it was the sabbath—the full moon on the fifteenth day—and the Buddha was sitting in the open surrounded by the Saṅgha of monks. </span><br><p id=snp3.12:1.4><span class=root>Atha kho bhagavā tuṇhībhūtaṁ tuṇhībhūtaṁ bhikkhusaṅghaṁ anuviloketvā bhikkhū āmantesi: </span><br> <span class=sujato>Then the Buddha looked around the Saṅgha of mendicants, who were so very silent. He addressed them: </span><br><p id=snp3.12:2.1><span class=root>“‘Ye te, bhikkhave, kusalā dhammā ariyā niyyānikā sambodhagāmino, tesaṁ vo, bhikkhave, kusalānaṁ dhammānaṁ ariyānaṁ niyyānikānaṁ sambodhagāmīnaṁ kā upanisā savanāyā’ti, iti ce, bhikkhave, pucchitāro assu, te evamassu vacanīyā: </span><br> <span class=sujato>“Suppose, mendicants, they questioned you thus: ‘There are skillful teachings that are noble, emancipating, and lead to awakening. What is the real reason for listening to such teachings?’ You should answer: </span><br><p id=snp3.12:2.2><span class=root>‘yāvadeva dvayatānaṁ dhammānaṁ yathābhūtaṁ ñāṇāyā’ti. </span><br> <span class=sujato>‘Only so as to truly know the pairs of teachings.’ </span><br><p id=snp3.12:2.3><span class=root>Kiñca dvayataṁ vadetha? </span><br> <span class=sujato>And what pairs do they speak of? </span><br><p id=snp3.12:3.1><span class=root>Idaṁ dukkhaṁ, ayaṁ dukkhasamudayoti ayamekānupassanā. </span><br> <span class=sujato>‘This is suffering; this is the origin of suffering’: this is the first contemplation. </span><br><p id=snp3.12:3.2><span class=root>Ayaṁ dukkhanirodho, ayaṁ dukkhanirodhagāminī paṭipadāti, ayaṁ dutiyānupassanā. </span><br> <span class=sujato>‘This is the cessation of suffering; this is the practice that leads to the cessation of suffering’: this is the second contemplation. </span><br><p id=snp3.12:3.3><span class=root>Evaṁ sammā dvayatānupassino kho, bhikkhave, bhikkhuno appamattassa ātāpino pahitattassa viharato dvinnaṁ phalānaṁ aññataraṁ phalaṁ pāṭikaṅkhaṁ—</span><br> <span class=sujato>When a mendicant meditates rightly contemplating a pair of teachings in this way—diligent, keen, and resolute—they can expect one of two results: </span><br><p id=snp3.12:3.4><span class=root>diṭṭheva dhamme aññā, sati vā upādisese anāgāmitā”ti. </span><br> <span class=sujato>enlightenment in this very life, or if there’s something left over, non-return.” </span><br><p id=snp3.12:4.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=snp3.12:4.2><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=snp3.12:5.1><span class=root>“Ye dukkhaṁ nappajānanti, </span><br> <span class=sujato>“There are those who don’t understand suffering </span><br><p id=snp3.12:5.2><span class=root>atho dukkhassa sambhavaṁ; </span><br> <span class=sujato>and suffering’s cause, </span><br><p id=snp3.12:5.3><span class=root>Yattha ca sabbaso dukkhaṁ, </span><br> <span class=sujato>and where all suffering </span><br><p id=snp3.12:5.4><span class=root>asesaṁ uparujjhati; </span><br> <span class=sujato>ceases with nothing left over. </span><br><p id=snp3.12:5.5><span class=root>Tañca maggaṁ na jānanti, </span><br> <span class=sujato>And they do not know the path </span><br><p id=snp3.12:5.6><span class=root>dukkhūpasamagāminaṁ. </span><br> <span class=sujato>that leads to the stilling of suffering. </span><br><p id=snp3.12:6.1><span class=root>Cetovimuttihīnā te, </span><br> <span class=sujato>They lack the heart’s release, </span><br><p id=snp3.12:6.2><span class=root>Atho paññāvimuttiyā; </span><br> <span class=sujato>as well as the release by wisdom. </span><br><p id=snp3.12:6.3><span class=root>Abhabbā te antakiriyāya, </span><br> <span class=sujato>Unable to make an end, </span><br><p id=snp3.12:6.4><span class=root>Te ve jātijarūpagā. </span><br> <span class=sujato>they continue to be reborn and grow old. </span><br><p id=snp3.12:7.1><span class=root>Ye ca dukkhaṁ pajānanti, </span><br> <span class=sujato>But there are those who understand suffering </span><br><p id=snp3.12:7.2><span class=root>atho dukkhassa sambhavaṁ; </span><br> <span class=sujato>and suffering’s cause, </span><br><p id=snp3.12:7.3><span class=root>Yattha ca sabbaso dukkhaṁ, </span><br> <span class=sujato>and where all suffering </span><br><p id=snp3.12:7.4><span class=root>asesaṁ uparujjhati; </span><br> <span class=sujato>ceases with nothing left over. </span><br><p id=snp3.12:7.5><span class=root>Tañca maggaṁ pajānanti, </span><br> <span class=sujato>And they understand the path </span><br><p id=snp3.12:7.6><span class=root>dukkhūpasamagāminaṁ. </span><br> <span class=sujato>that leads to the stilling of suffering. </span><br><p id=snp3.12:8.1><span class=root>Cetovimuttisampannā, </span><br> <span class=sujato>They’re endowed with the heart’s release, </span><br><p id=snp3.12:8.2><span class=root>Atho paññāvimuttiyā; </span><br> <span class=sujato>as well as the release by wisdom. </span><br><p id=snp3.12:8.3><span class=root>Bhabbā te antakiriyāya, </span><br> <span class=sujato>Able to make an end, </span><br><p id=snp3.12:8.4><span class=root>Na te jātijarūpagāti. </span><br> <span class=sujato>they don’t continue to be reborn and grow old.” </span><br><p id=snp3.12:9.1><span class=root>‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; </span><br> <span class=sujato>“Suppose, mendicants, they questioned you thus: ‘Could there be another way to contemplate the pairs?’ </span><br><p id=snp3.12:9.2><span class=root>‘siyā’tissu vacanīyā. </span><br> <span class=sujato>You should say, ‘There could.’ </span><br><p id=snp3.12:9.3><span class=root>Kathañca siyā? </span><br> <span class=sujato>And how could there be? </span><br><p id=snp3.12:9.4><span class=root>Yaṁ kiñci dukkhaṁ sambhoti sabbaṁ upadhipaccayāti, ayamekānupassanā. </span><br> <span class=sujato>‘All the suffering that originates is caused by attachment’: this is one contemplation. </span><br><p id=snp3.12:9.5><span class=root>Upadhīnaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of attachment there is no origination of suffering’: this is the second contemplation. </span><br><p id=snp3.12:9.6><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:9.7><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:10.1><span class=root>“Upadhinidānā pabhavanti dukkhā, </span><br> <span class=sujato>“Attachment is the source of suffering </span><br><p id=snp3.12:10.2><span class=root>Ye keci lokasmimanekarūpā; </span><br> <span class=sujato>in all its countless forms in the world. </span><br><p id=snp3.12:10.3><span class=root>Yo ve avidvā upadhiṁ karoti, </span><br> <span class=sujato>When an ignorant person builds up attachments, </span><br><p id=snp3.12:10.4><span class=root>Punappunaṁ dukkhamupeti mando; </span><br> <span class=sujato>that dullard returns to suffering again and again. </span><br><p id=snp3.12:10.5><span class=root>Tasmā pajānaṁ upadhiṁ na kayirā, </span><br> <span class=sujato>So let one who understands not build up attachments, </span><br><p id=snp3.12:10.6><span class=root>Dukkhassa jātippabhavānupassīti. </span><br> <span class=sujato>contemplating the origin of suffering and rebirth.” </span><br><p id=snp3.12:11.1><span class=root>‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; </span><br> <span class=sujato>“Suppose, mendicants, they questioned you thus: ‘Could there be another way to contemplate the pairs?’ </span><br><p id=snp3.12:11.2><span class=root>‘siyā’tissu vacanīyā. </span><br> <span class=sujato>You should say, ‘There could.’ </span><br><p id=snp3.12:11.3><span class=root>Kathañca siyā? </span><br> <span class=sujato>And how could there be? </span><br><p id=snp3.12:11.4><span class=root>Yaṁ kiñci dukkhaṁ sambhoti sabbaṁ avijjāpaccayāti, ayamekānupassanā. </span><br> <span class=sujato>‘All the suffering that originates is caused by ignorance’: this is one contemplation. </span><br><p id=snp3.12:11.5><span class=root>Avijjāya tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of ignorance there is no origination of suffering’: this is the second contemplation. </span><br><p id=snp3.12:11.6><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:11.7><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:12.1><span class=root>“Jātimaraṇasaṁsāraṁ, </span><br> <span class=sujato>“Those who journey again and again, </span><br><p id=snp3.12:12.2><span class=root>ye vajanti punappunaṁ; </span><br> <span class=sujato>transmigrating through birth and death; </span><br><p id=snp3.12:12.3><span class=root>Itthabhāvaññathābhāvaṁ, </span><br> <span class=sujato>they go from this state to another, </span><br><p id=snp3.12:12.4><span class=root>avijjāyeva sā gati. </span><br> <span class=sujato>that destination due only to ignorance. </span><br><p id=snp3.12:13.1><span class=root>Avijjā hāyaṁ mahāmoho, </span><br> <span class=sujato>For ignorance is the great delusion </span><br><p id=snp3.12:13.2><span class=root>Yenidaṁ saṁsitaṁ ciraṁ; </span><br> <span class=sujato>because of which we have long transmigrated. </span><br><p id=snp3.12:13.3><span class=root>Vijjāgatā ca ye sattā, </span><br> <span class=sujato>Those beings who have arrived at knowledge </span><br><p id=snp3.12:13.4><span class=root>Na te gacchanti punabbhavanti. </span><br> <span class=sujato>do not proceed to a future life.” </span><br><p id=snp3.12:14.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:14.2><span class=root>kathañca siyā? </span><br> <span class=sujato>And how could there be? </span><br><p id=snp3.12:14.3><span class=root>Yaṁ kiñci dukkhaṁ sambhoti sabbaṁ saṅkhārapaccayāti, ayamekānupassanā. </span><br> <span class=sujato>‘All the suffering that originates is caused by choices’: this is one contemplation. </span><br><p id=snp3.12:14.4><span class=root>Saṅkhārānaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of choices there is no origination of suffering’: this is the second contemplation. </span><br><p id=snp3.12:14.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:14.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:15.1><span class=root>“Yaṁ kiñci dukkhaṁ sambhoti, </span><br> <span class=sujato>“All the suffering that originates </span><br><p id=snp3.12:15.2><span class=root>sabbaṁ saṅkhārapaccayā; </span><br> <span class=sujato>is caused by choices. </span><br><p id=snp3.12:15.3><span class=root>Saṅkhārānaṁ nirodhena, </span><br> <span class=sujato>With the cessation of choices, </span><br><p id=snp3.12:15.4><span class=root>natthi dukkhassa sambhavo. </span><br> <span class=sujato>there is no origination of suffering. </span><br><p id=snp3.12:16.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:16.2><span class=root>dukkhaṁ saṅkhārapaccayā; </span><br> <span class=sujato>that suffering is caused by choices; </span><br><p id=snp3.12:16.3><span class=root>Sabbasaṅkhārasamathā, </span><br> <span class=sujato>through the stilling of all choices, </span><br><p id=snp3.12:16.4><span class=root>saññānaṁ uparodhanā; </span><br> <span class=sujato>and the stopping of perceptions, </span><br><p id=snp3.12:16.5><span class=root>Evaṁ dukkhakkhayo hoti, </span><br> <span class=sujato>this is the way suffering ends. </span><br><p id=snp3.12:16.6><span class=root>etaṁ ñatvā yathātathaṁ. </span><br> <span class=sujato>For those who truly know this, </span><br><p id=snp3.12:17.1><span class=root>Sammaddasā vedaguno, </span><br> <span class=sujato>rightly seeing, knowledge masters, </span><br><p id=snp3.12:17.2><span class=root>Sammadaññāya paṇḍitā; </span><br> <span class=sujato>the astute, understanding rightly, </span><br><p id=snp3.12:17.3><span class=root>Abhibhuyya mārasaṁyogaṁ, </span><br> <span class=sujato>having thrown off Māra’s yoke, </span><br><p id=snp3.12:17.4><span class=root>Na gacchanti punabbhavanti. </span><br> <span class=sujato>do not proceed to a future life.” </span><br><p id=snp3.12:18.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:18.2><span class=root>kathañca siyā? </span><br> <span class=sujato>And how could there be? </span><br><p id=snp3.12:18.3><span class=root>Yaṁ kiñci dukkhaṁ sambhoti sabbaṁ viññāṇapaccayāti, ayamekānupassanā. </span><br> <span class=sujato>‘All the suffering that originates is caused by consciousness’: this is one contemplation. </span><br><p id=snp3.12:18.4><span class=root>Viññāṇassa tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of consciousness there is no origination of suffering’: this is the second contemplation. </span><br><p id=snp3.12:18.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:18.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:19.1><span class=root>“Yaṁ kiñci dukkhaṁ sambhoti, </span><br> <span class=sujato>“All the suffering that originates </span><br><p id=snp3.12:19.2><span class=root>Sabbaṁ viññāṇapaccayā; </span><br> <span class=sujato>is caused by consciousness. </span><br><p id=snp3.12:19.3><span class=root>Viññāṇassa nirodhena, </span><br> <span class=sujato>With the cessation of consciousness, </span><br><p id=snp3.12:19.4><span class=root>Natthi dukkhassa sambhavo. </span><br> <span class=sujato>there is no origination of suffering. </span><br><p id=snp3.12:20.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:20.2><span class=root>Dukkhaṁ viññāṇapaccayā; </span><br> <span class=sujato>that suffering is caused by consciousness, </span><br><p id=snp3.12:20.3><span class=root>Viññāṇūpasamā bhikkhu, </span><br> <span class=sujato>with the stilling of consciousness a mendicant </span><br><p id=snp3.12:20.4><span class=root>Nicchāto parinibbutoti. </span><br> <span class=sujato>is hungerless, quenched.” </span><br><p id=snp3.12:21.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:21.2><span class=root>kathañca siyā? </span><br> <span class=sujato>And how could there be? </span><br><p id=snp3.12:21.3><span class=root>Yaṁ kiñci dukkhaṁ sambhoti sabbaṁ phassapaccayāti, ayamekānupassanā. </span><br> <span class=sujato>‘All the suffering that originates is caused by contact’: this is one contemplation. </span><br><p id=snp3.12:21.4><span class=root>Phassassa tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of contact there is no origination of suffering’: this is the second contemplation. </span><br><p id=snp3.12:21.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:21.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:22.1><span class=root>“Tesaṁ phassaparetānaṁ, </span><br> <span class=sujato>“Those mired in contact, </span><br><p id=snp3.12:22.2><span class=root>Bhavasotānusārinaṁ; </span><br> <span class=sujato>swept down the stream of lives, </span><br><p id=snp3.12:22.3><span class=root>Kummaggapaṭipannānaṁ, </span><br> <span class=sujato>practicing the wrong way, </span><br><p id=snp3.12:22.4><span class=root>Ārā saṁyojanakkhayo. </span><br> <span class=sujato>are far from the ending of fetters. </span><br><p id=snp3.12:23.1><span class=root>Ye ca phassaṁ pariññāya, </span><br> <span class=sujato>But those who completely understand contact, </span><br><p id=snp3.12:23.2><span class=root>Aññāyupasame ratā; </span><br> <span class=sujato>who, understanding, delight in peace; </span><br><p id=snp3.12:23.3><span class=root>Te ve phassābhisamayā, </span><br> <span class=sujato>by comprehending contact </span><br><p id=snp3.12:23.4><span class=root>Nicchātā parinibbutāti. </span><br> <span class=sujato>they are hungerless, quenched.” </span><br><p id=snp3.12:24.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:24.2><span class=root>kathañca siyā? </span><br> <span class=sujato>And how could there be? </span><br><p id=snp3.12:24.3><span class=root>Yaṁ kiñci dukkhaṁ sambhoti sabbaṁ vedanāpaccayāti, ayamekānupassanā. </span><br> <span class=sujato>‘All the suffering that originates is caused by feeling’: this is one contemplation. </span><br><p id=snp3.12:24.4><span class=root>Vedanānaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of feeling there is no origination of suffering’: this is the second contemplation. </span><br><p id=snp3.12:24.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:24.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:25.1><span class=root>“Sukhaṁ vā yadi vā dukkhaṁ, </span><br> <span class=sujato>“Having known everything that is felt—</span><br><p id=snp3.12:25.2><span class=root>Adukkhamasukhaṁ saha; </span><br> <span class=sujato>whether pleasure or pain, </span><br><p id=snp3.12:25.3><span class=root>Ajjhattañca bahiddhā ca, </span><br> <span class=sujato>as well as what’s neutral, </span><br><p id=snp3.12:25.4><span class=root>Yaṁ kiñci atthi veditaṁ. </span><br> <span class=sujato>both internally and externally—</span><br><p id=snp3.12:26.1><span class=root>Etaṁ dukkhanti ñatvāna, </span><br> <span class=sujato>as suffering, </span><br><p id=snp3.12:26.2><span class=root>Mosadhammaṁ palokinaṁ; </span><br> <span class=sujato>deceptive, falling apart; </span><br><p id=snp3.12:26.3><span class=root>Phussa phussa vayaṁ passaṁ, </span><br> <span class=sujato>they see it vanish with every touch: </span><br><p id=snp3.12:26.4><span class=root>Evaṁ tattha vijānati; </span><br> <span class=sujato>that’s how they understand it. </span><br><p id=snp3.12:26.5><span class=root>Vedanānaṁ khayā bhikkhu, </span><br> <span class=sujato>With the ending of feelings, a mendicant </span><br><p id=snp3.12:26.6><span class=root>Nicchāto parinibbutoti. </span><br> <span class=sujato>is hungerless, quenched.” </span><br><p id=snp3.12:27.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:27.2><span class=root>kathañca siyā? </span><br> <span class=sujato>And how could there be? </span><br><p id=snp3.12:27.3><span class=root>Yaṁ kiñci dukkhaṁ sambhoti sabbaṁ taṇhāpaccayāti, ayamekānupassanā. </span><br> <span class=sujato>‘All the suffering that originates is caused by craving’: this is one contemplation. </span><br><p id=snp3.12:27.4><span class=root>Taṇhāya tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of craving there is no origination of suffering’: this is the second contemplation. </span><br><p id=snp3.12:27.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:27.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:28.1><span class=root>“Taṇhādutiyo puriso, </span><br> <span class=sujato>“Craving is a person’s partner </span><br><p id=snp3.12:28.2><span class=root>Dīghamaddhāna saṁsaraṁ; </span><br> <span class=sujato>as they transmigrate on this long journey. </span><br><p id=snp3.12:28.3><span class=root>Itthabhāvaññathābhāvaṁ, </span><br> <span class=sujato>They go from this state to another, </span><br><p id=snp3.12:28.4><span class=root>Saṁsāraṁ nātivattati. </span><br> <span class=sujato>but don’t escape transmigration. </span><br><p id=snp3.12:29.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:29.2><span class=root>Taṇhaṁ dukkhassa sambhavaṁ; </span><br> <span class=sujato>that craving is the cause of suffering—</span><br><p id=snp3.12:29.3><span class=root>Vītataṇho anādāno, </span><br> <span class=sujato>rid of craving, free of grasping, </span><br><p id=snp3.12:29.4><span class=root>Sato bhikkhu paribbajeti. </span><br> <span class=sujato>a mendicant would wander mindful.” </span><br><p id=snp3.12:30.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:30.2><span class=root>kathañca siyā? </span><br> <span class=sujato>And how could there be? </span><br><p id=snp3.12:30.3><span class=root>Yaṁ kiñci dukkhaṁ sambhoti sabbaṁ upādānapaccayāti, ayamekānupassanā. </span><br> <span class=sujato>‘All the suffering that originates is caused by grasping’: this is one contemplation. </span><br><p id=snp3.12:30.4><span class=root>Upādānānaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of grasping there is no origination of suffering’: this is the second contemplation. </span><br><p id=snp3.12:30.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:30.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:31.1><span class=root>“Upādānapaccayā bhavo, </span><br> <span class=sujato>“Grasping is the cause of continued existence; </span><br><p id=snp3.12:31.2><span class=root>Bhūto dukkhaṁ nigacchati; </span><br> <span class=sujato>one who exists falls into suffering. </span><br><p id=snp3.12:31.3><span class=root>Jātassa maraṇaṁ hoti, </span><br> <span class=sujato>Death comes to those who are born—</span><br><p id=snp3.12:31.4><span class=root>Eso dukkhassa sambhavo. </span><br> <span class=sujato>this is the origination of suffering. </span><br><p id=snp3.12:32.1><span class=root>Tasmā upādānakkhayā, </span><br> <span class=sujato>That’s why with the end of grasping, </span><br><p id=snp3.12:32.2><span class=root>Sammadaññāya paṇḍitā; </span><br> <span class=sujato>the astute, understanding rightly, </span><br><p id=snp3.12:32.3><span class=root>Jātikkhayaṁ abhiññāya, </span><br> <span class=sujato>having directly known the end of rebirth, </span><br><p id=snp3.12:32.4><span class=root>Na gacchanti punabbhavanti. </span><br> <span class=sujato>do not proceed to a future life.” </span><br><p id=snp3.12:33.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:33.2><span class=root>kathañca siyā? </span><br> <span class=sujato>And how could there be? </span><br><p id=snp3.12:33.3><span class=root>Yaṁ kiñci dukkhaṁ sambhoti sabbaṁ ārambhapaccayāti, ayamekānupassanā. </span><br> <span class=sujato>‘All the suffering that originates is caused by instigating activity’: this is one contemplation. </span><br><p id=snp3.12:33.4><span class=root>Ārambhānaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of instigation there is no origination of suffering’: this is the second contemplation. </span><br><p id=snp3.12:33.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:33.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:34.1><span class=root>“Yaṁ kiñci dukkhaṁ sambhoti, </span><br> <span class=sujato>“All the suffering that originates </span><br><p id=snp3.12:34.2><span class=root>Sabbaṁ ārambhapaccayā; </span><br> <span class=sujato>is caused by instigating activity. </span><br><p id=snp3.12:34.3><span class=root>Ārambhānaṁ nirodhena, </span><br> <span class=sujato>With the cessation of instigation, </span><br><p id=snp3.12:34.4><span class=root>Natthi dukkhassa sambhavo. </span><br> <span class=sujato>there is no origination of suffering. </span><br><p id=snp3.12:35.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:35.2><span class=root>Dukkhaṁ ārambhapaccayā; </span><br> <span class=sujato>that suffering is caused by instigating activity, </span><br><p id=snp3.12:35.3><span class=root>Sabbārambhaṁ paṭinissajja, </span><br> <span class=sujato>having given up all instigation, </span><br><p id=snp3.12:35.4><span class=root>Anārambhe vimuttino. </span><br> <span class=sujato>one is freed with respects to instigation. </span><br><p id=snp3.12:36.1><span class=root>Ucchinnabhavataṇhassa, </span><br> <span class=sujato>For the mendicant with peaceful mind, </span><br><p id=snp3.12:36.2><span class=root>Santacittassa bhikkhuno; </span><br> <span class=sujato>who has cut off craving for continued existence, </span><br><p id=snp3.12:36.3><span class=root>Vikkhīṇo jātisaṁsāro, </span><br> <span class=sujato>transmigration through births is finished; </span><br><p id=snp3.12:36.4><span class=root>Natthi tassa punabbhavoti. </span><br> <span class=sujato>there’ll be no more future lives for them.” </span><br><p id=snp3.12:37.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:37.2><span class=root>kathañca siyā? </span><br> <span class=sujato>And how could there be? </span><br><p id=snp3.12:37.3><span class=root>Yaṁ kiñci dukkhaṁ sambhoti sabbaṁ āhārapaccayāti, ayamekānupassanā. </span><br> <span class=sujato>‘All the suffering that originates is caused by sustenance’: this is one contemplation. </span><br><p id=snp3.12:37.4><span class=root>Āhārānaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of sustenance there is no origination of suffering’: this is the second contemplation. </span><br><p id=snp3.12:37.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:37.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:38.1><span class=root>“Yaṁ kiñci dukkhaṁ sambhoti, </span><br> <span class=sujato>“All the suffering that originates </span><br><p id=snp3.12:38.2><span class=root>Sabbaṁ āhārapaccayā; </span><br> <span class=sujato>is caused by sustenance. </span><br><p id=snp3.12:38.3><span class=root>Āhārānaṁ nirodhena, </span><br> <span class=sujato>With the cessation of sustenance, </span><br><p id=snp3.12:38.4><span class=root>Natthi dukkhassa sambhavo. </span><br> <span class=sujato>there is no origination of suffering. </span><br><p id=snp3.12:39.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:39.2><span class=root>Dukkhaṁ āhārapaccayā; </span><br> <span class=sujato>that suffering is caused by sustenance, </span><br><p id=snp3.12:39.3><span class=root>Sabbāhāraṁ pariññāya, </span><br> <span class=sujato>completely understanding all sustenance, </span><br><p id=snp3.12:39.4><span class=root>Sabbāhāramanissito. </span><br> <span class=sujato>one is independent of all sustenance. </span><br><p id=snp3.12:40.1><span class=root>Ārogyaṁ sammadaññāya, </span><br> <span class=sujato>Having rightly understood the state of health, </span><br><p id=snp3.12:40.2><span class=root>Āsavānaṁ parikkhayā; </span><br> <span class=sujato>through the ending of defilements, </span><br><p id=snp3.12:40.3><span class=root>Saṅkhāya sevī dhammaṭṭho, </span><br> <span class=sujato>using after reflection, firm in principle, </span><br><p id=snp3.12:40.4><span class=root>Saṅkhyaṁ nopeti vedagūti. </span><br> <span class=sujato>a knowledge master cannot be reckoned.” </span><br><p id=snp3.12:41.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:41.2><span class=root>kathañca siyā? </span><br> <span class=sujato>And how could there be? </span><br><p id=snp3.12:41.3><span class=root>Yaṁ kiñci dukkhaṁ sambhoti sabbaṁ iñjitapaccayāti, ayamekānupassanā. </span><br> <span class=sujato>‘All the suffering that originates is caused by perturbation’: this is one contemplation. </span><br><p id=snp3.12:41.4><span class=root>Iñjitānaṁ tveva asesavirāganirodhā natthi dukkhassa sambhavoti, ayaṁ dutiyānupassanā. </span><br> <span class=sujato>‘With the utter cessation of perturbation there is no origination of suffering’: this is the second contemplation. </span><br><p id=snp3.12:41.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:41.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:42.1><span class=root>“Yaṁ kiñci dukkhaṁ sambhoti, </span><br> <span class=sujato>“All the suffering that originates </span><br><p id=snp3.12:42.2><span class=root>Sabbaṁ iñjitapaccayā; </span><br> <span class=sujato>is caused by perturbation. </span><br><p id=snp3.12:42.3><span class=root>Iñjitānaṁ nirodhena, </span><br> <span class=sujato>With the cessation of perturbation, </span><br><p id=snp3.12:42.4><span class=root>Natthi dukkhassa sambhavo. </span><br> <span class=sujato>there is no origination of suffering. </span><br><p id=snp3.12:43.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:43.2><span class=root>Dukkhaṁ iñjitapaccayā; </span><br> <span class=sujato>that suffering is caused by perturbation, </span><br><p id=snp3.12:43.3><span class=root>Tasmā hi ejaṁ vossajja, </span><br> <span class=sujato>that’s why, having relinquished perturbation, </span><br><p id=snp3.12:43.4><span class=root>Saṅkhāre uparundhiya; </span><br> <span class=sujato>and stopped making karmic choices, </span><br><p id=snp3.12:43.5><span class=root>Anejo anupādāno, </span><br> <span class=sujato>imperturbable, free of grasping, </span><br><p id=snp3.12:43.6><span class=root>Sato bhikkhu paribbajeti. </span><br> <span class=sujato>a mendicant would wander mindful.” </span><br><p id=snp3.12:44.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:44.2><span class=root>kathañca siyā? </span><br> <span class=sujato>And how could there be? </span><br><p id=snp3.12:44.3><span class=root>Nissitassa calitaṁ hotīti, ayamekānupassanā. </span><br> <span class=sujato>‘For the dependent there is agitation’: this is the first contemplation. </span><br><p id=snp3.12:44.4><span class=root>Anissito na calatīti, ayaṁ dutiyānupassanā. </span><br> <span class=sujato>‘For the independent there’s no agitation’: this is the second contemplation. </span><br><p id=snp3.12:44.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:44.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:45.1><span class=root>“Anissito na calati, </span><br> <span class=sujato>“For the independent there’s no agitation. </span><br><p id=snp3.12:45.2><span class=root>Nissito ca upādiyaṁ; </span><br> <span class=sujato>The dependent, grasping, </span><br><p id=snp3.12:45.3><span class=root>Itthabhāvaññathābhāvaṁ, </span><br> <span class=sujato>goes from this state to another, </span><br><p id=snp3.12:45.4><span class=root>Saṁsāraṁ nātivattati. </span><br> <span class=sujato>without escaping transmigration. </span><br><p id=snp3.12:46.1><span class=root>Etamādīnavaṁ ñatvā, </span><br> <span class=sujato>Knowing this danger, </span><br><p id=snp3.12:46.2><span class=root>Nissayesu mahabbhayaṁ; </span><br> <span class=sujato>the great fear in dependencies, </span><br><p id=snp3.12:46.3><span class=root>Anissito anupādāno, </span><br> <span class=sujato>independent, free of grasping, </span><br><p id=snp3.12:46.4><span class=root>Sato bhikkhu paribbajeti. </span><br> <span class=sujato>a mendicant would wander mindful.” </span><br><p id=snp3.12:47.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:47.2><span class=root>kathañca siyā? </span><br> <span class=sujato>And how could there be? </span><br><p id=snp3.12:47.3><span class=root>Rūpehi, bhikkhave, arūpā santatarāti, ayamekānupassanā. </span><br> <span class=sujato>‘Formless states are more peaceful than states of form’: this is the first contemplation. </span><br><p id=snp3.12:47.4><span class=root>Arūpehi nirodho santataroti, ayaṁ dutiyānupassanā. </span><br> <span class=sujato>‘Cessation is more peaceful than formless states’: this is the second contemplation. </span><br><p id=snp3.12:47.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:47.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:48.1><span class=root>“Ye ca rūpūpagā sattā, </span><br> <span class=sujato>“There are beings in the realm of luminous form, </span><br><p id=snp3.12:48.2><span class=root>Ye ca arūpaṭṭhāyino; </span><br> <span class=sujato>and others stuck in the formless. </span><br><p id=snp3.12:48.3><span class=root>Nirodhaṁ appajānantā, </span><br> <span class=sujato>Not understanding cessation, </span><br><p id=snp3.12:48.4><span class=root>Āgantāro punabbhavaṁ. </span><br> <span class=sujato>they return in future lives. </span><br><p id=snp3.12:49.1><span class=root>Ye ca rūpe pariññāya, </span><br> <span class=sujato>But the people who completely understand form, </span><br><p id=snp3.12:49.2><span class=root>Arūpesu asaṇṭhitā; </span><br> <span class=sujato>not stuck in the formless, </span><br><p id=snp3.12:49.3><span class=root>Nirodhe ye vimuccanti, </span><br> <span class=sujato>released in cessation—</span><br><p id=snp3.12:49.4><span class=root>Te janā maccuhāyinoti. </span><br> <span class=sujato>they are conquerors of death.” </span><br><p id=snp3.12:50.1><span class=root>‘Siyā aññenapi …pe… </span><br> <span class=sujato>“‘Could there be another way?’ … </span><br><p id=snp3.12:50.2><span class=root>kathañca siyā? </span><br> <span class=sujato>And how could there be? </span><br><p id=snp3.12:50.3><span class=root>Yaṁ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya idaṁ saccanti upanijjhāyitaṁ tadamariyānaṁ etaṁ musāti yathābhūtaṁ sammappaññāya sudiṭṭhaṁ, ayamekānupassanā. </span><br> <span class=sujato>‘What this world—with its gods, Māras, and Divinities, this population with its ascetics and brahmins, its gods and humans—focuses on as true, the noble ones have clearly seen with right wisdom to be actually false’: this is the first contemplation. </span><br><p id=snp3.12:50.4><span class=root>Yaṁ, bhikkhave, sadevakassa …pe… sadevamanussāya idaṁ musāti upanijjhāyitaṁ, tadamariyānaṁ etaṁ saccanti yathābhūtaṁ sammappaññāya sudiṭṭhaṁ, ayaṁ dutiyānupassanā. </span><br> <span class=sujato>‘What this world focuses on as false, the noble ones have clearly seen with right wisdom to be actually true’: this is the second contemplation. </span><br><p id=snp3.12:50.5><span class=root>Evaṁ sammā …pe… </span><br> <span class=sujato>When a mendicant meditates in this way they can expect enlightenment or non-return.” </span><br><p id=snp3.12:50.6><span class=root>athāparaṁ etadavoca satthā: </span><br> <span class=sujato>Then the Teacher went on to say: </span><br><p id=snp3.12:51.1><span class=root>“Anattani attamāniṁ, </span><br> <span class=sujato>“See how the world with its gods </span><br><p id=snp3.12:51.2><span class=root>Passa lokaṁ sadevakaṁ; </span><br> <span class=sujato>imagines not-self to be self; </span><br><p id=snp3.12:51.3><span class=root>Niviṭṭhaṁ nāmarūpasmiṁ, </span><br> <span class=sujato>habituated to name and form, </span><br><p id=snp3.12:51.4><span class=root>Idaṁ saccanti maññati. </span><br> <span class=sujato>imagining this is truth. </span><br><p id=snp3.12:52.1><span class=root>Yena yena hi maññanti, </span><br> <span class=sujato>For whatever you imagine it is, </span><br><p id=snp3.12:52.2><span class=root>Tato taṁ hoti aññathā; </span><br> <span class=sujato>it turns out to be something else. </span><br><p id=snp3.12:52.3><span class=root>Tañhi tassa musā hoti, </span><br> <span class=sujato>And that is what is false in it, </span><br><p id=snp3.12:52.4><span class=root>Mosadhammañhi ittaraṁ. </span><br> <span class=sujato>for the ephemeral is deceptive by nature. </span><br><p id=snp3.12:53.1><span class=root>Amosadhammaṁ nibbānaṁ, </span><br> <span class=sujato>Extinguishment has an undeceptive nature, </span><br><p id=snp3.12:53.2><span class=root>Tadariyā saccato vidū; </span><br> <span class=sujato>the noble ones know it as truth. </span><br><p id=snp3.12:53.3><span class=root>Te ve saccābhisamayā, </span><br> <span class=sujato>Having comprehended the truth, </span><br><p id=snp3.12:53.4><span class=root>Nicchātā parinibbutāti. </span><br> <span class=sujato>they are hungerless, quenched.” </span><br><p id=snp3.12:54.1><span class=root>‘Siyā aññenapi pariyāyena sammā dvayatānupassanā’ti, iti ce, bhikkhave, pucchitāro assu; </span><br> <span class=sujato>“Suppose, mendicants, they questioned you thus: ‘Could there be another way to contemplate the pairs?’ </span><br><p id=snp3.12:54.2><span class=root>‘siyā’tissu vacanīyā. </span><br> <span class=sujato>You should say, ‘There could.’ </span><br><p id=snp3.12:54.3><span class=root>Kathañca siyā? </span><br> <span class=sujato>And how could there be? </span><br><p id=snp3.12:54.4><span class=root>Yaṁ, bhikkhave, sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāya idaṁ sukhanti upanijjhāyitaṁ, tadamariyānaṁ etaṁ dukkhanti yathābhūtaṁ sammappaññāya sudiṭṭhaṁ, ayamekānupassanā. </span><br> <span class=sujato>‘What this world—with its gods, Māras, and Divinities, this population with its ascetics and brahmins, its gods and humans—focuses on as happiness, the noble ones have clearly seen with right wisdom to be actually suffering’: this is the first contemplation. </span><br><p id=snp3.12:54.5><span class=root>Yaṁ, bhikkhave, sadevakassa …pe… sadevamanussāya idaṁ dukkhanti upanijjhāyitaṁ tadamariyānaṁ etaṁ sukhanti yathābhūtaṁ sammappaññāya sudiṭṭhaṁ, ayaṁ dutiyānupassanā. </span><br> <span class=sujato>‘What this world focuses on as suffering, the noble ones have clearly seen with right wisdom to be actually happiness’: this is the second contemplation. </span><br><p id=snp3.12:54.6><span class=root>Evaṁ sammā dvayatānupassino kho, bhikkhave, bhikkhuno appamattassa ātāpino pahitattassa viharato dvinnaṁ phalānaṁ aññataraṁ phalaṁ pāṭikaṅkhaṁ—</span><br> <span class=sujato>When a mendicant meditates rightly contemplating a pair of teachings in this way—diligent, keen, and resolute—they can expect one of two results: </span><br><p id=snp3.12:54.7><span class=root>diṭṭheva dhamme aññā, sati vā upādisese anāgāmitāti. </span><br> <span class=sujato>enlightenment in this very life, or if there’s something left over, non-return. </span><br><p id=snp3.12:54.8><span class=root>Idamavoca bhagavā. </span><br> <span class=sujato>That is what the Buddha said. </span><br><p id=snp3.12:54.9><span class=root>Idaṁ vatvāna sugato athāparaṁ etadavoca satthā: </span><br> <span class=sujato>Then the Holy One, the Teacher, went on to say: </span><br><p id=snp3.12:55.1><span class=root>“Rūpā saddā rasā gandhā, </span><br> <span class=sujato>“Sights, sounds, tastes, smells, </span><br><p id=snp3.12:55.2><span class=root>Phassā dhammā ca kevalā; </span><br> <span class=sujato>touches, and ideas, the lot of them—</span><br><p id=snp3.12:55.3><span class=root>Iṭṭhā kantā manāpā ca, </span><br> <span class=sujato>they’re likable, desirable, and pleasurable </span><br><p id=snp3.12:55.4><span class=root>Yāvatatthīti vuccati. </span><br> <span class=sujato>as long as you can say that they exist. </span><br><p id=snp3.12:56.1><span class=root>Sadevakassa lokassa, </span><br> <span class=sujato>For all the world with its gods, </span><br><p id=snp3.12:56.2><span class=root>Ete vo sukhasammatā; </span><br> <span class=sujato>this is what they deem happiness. </span><br><p id=snp3.12:56.3><span class=root>Yattha cete nirujjhanti, </span><br> <span class=sujato>And where they cease </span><br><p id=snp3.12:56.4><span class=root>Taṁ nesaṁ dukkhasammataṁ. </span><br> <span class=sujato>is deemed as suffering for them. </span><br><p id=snp3.12:57.1><span class=root>Sukhanti diṭṭhamariyehi, </span><br> <span class=sujato>The noble ones have seen as happiness </span><br><p id=snp3.12:57.2><span class=root>Sakkāyassuparodhanaṁ; </span><br> <span class=sujato>the ceasing of substantial reality. </span><br><p id=snp3.12:57.3><span class=root>Paccanīkamidaṁ hoti, </span><br> <span class=sujato>This insight by those who see </span><br><p id=snp3.12:57.4><span class=root>Sabbalokena passataṁ. </span><br> <span class=sujato>contradicts the whole world. </span><br><p id=snp3.12:58.1><span class=root>Yaṁ pare sukhato āhu, </span><br> <span class=sujato>What others say is happiness </span><br><p id=snp3.12:58.2><span class=root>Tadariyā āhu dukkhato; </span><br> <span class=sujato>the noble ones say is suffering. </span><br><p id=snp3.12:58.3><span class=root>Yaṁ pare dukkhato āhu, </span><br> <span class=sujato>What others say is suffering </span><br><p id=snp3.12:58.4><span class=root>Tadariyā sukhato vidū. </span><br> <span class=sujato>the noble ones know as happiness. </span><br><p id=snp3.12:59.1><span class=root>Passa dhammaṁ durājānaṁ, </span><br> <span class=sujato>See, this teaching is hard to understand, </span><br><p id=snp3.12:59.2><span class=root>Sampamūḷhetthaviddasu; </span><br> <span class=sujato>it confuses the ignorant. </span><br><p id=snp3.12:59.3><span class=root>Nivutānaṁ tamo hoti, </span><br> <span class=sujato>There is darkness for the shrouded; </span><br><p id=snp3.12:59.4><span class=root>Andhakāro apassataṁ. </span><br> <span class=sujato>blackness for those who don’t see. </span><br><p id=snp3.12:60.1><span class=root>Satañca vivaṭaṁ hoti, </span><br> <span class=sujato>But the good are open; </span><br><p id=snp3.12:60.2><span class=root>Āloko passatāmiva; </span><br> <span class=sujato>like light for those who see. </span><br><p id=snp3.12:60.3><span class=root>Santike na vijānanti, </span><br> <span class=sujato>Though close, they do not understand, </span><br><p id=snp3.12:60.4><span class=root>Magā dhammassa kovidā. </span><br> <span class=sujato>those fools inexpert in the teaching. </span><br><p id=snp3.12:61.1><span class=root>Bhavarāgaparetehi, </span><br> <span class=sujato>They’re mired in desire to be reborn, </span><br><p id=snp3.12:61.2><span class=root>Bhavasotānusāribhi; </span><br> <span class=sujato>flowing along the stream of lives, </span><br><p id=snp3.12:61.3><span class=root>Māradheyyānupannehi, </span><br> <span class=sujato>mired in Māra’s dominion: </span><br><p id=snp3.12:61.4><span class=root>Nāyaṁ dhammo susambudho. </span><br> <span class=sujato>this teaching isn’t easy for them to understand. </span><br><p id=snp3.12:62.1><span class=root>Ko nu aññatra mariyehi, </span><br> <span class=sujato>Who, apart from the noble ones, </span><br><p id=snp3.12:62.2><span class=root>Padaṁ sambuddhumarahati; </span><br> <span class=sujato>is qualified to understand this state? </span><br><p id=snp3.12:62.3><span class=root>Yaṁ padaṁ sammadaññāya, </span><br> <span class=sujato>Having rightly understood this state, </span><br><p id=snp3.12:62.4><span class=root>Parinibbanti anāsavā”ti. </span><br> <span class=sujato>the undefiled are fully extinguished.” </span><br><p id=snp3.12:63.1><span class=root>Idamavoca bhagavā. </span><br> <span class=sujato>That is what the Buddha said. </span><br><p id=snp3.12:63.2><span class=root>Attamanā te bhikkhū bhagavato bhāsitaṁ abhinandunti. </span><br> <span class=sujato>Satisfied, the mendicants approved what the Buddha said. </span><br><p id=snp3.12:63.3><span class=root>Imasmiñca pana veyyākaraṇasmiṁ bhaññamāne saṭṭhimattānaṁ bhikkhūnaṁ anupādāya āsavehi cittāni vimucciṁsūti. </span><br> <span class=sujato>And while this discourse was being spoken, the minds of sixty mendicants were freed from defilements by not grasping. </span><br><p id=snp3.12:63.4><span class=root>Dvayatānupassanāsuttaṁ dvādasamaṁ. </span><br><p id=snp3.12:64.0><span class=root>Tassuddānaṁ </span><br><p id=snp3.12:64.1><span class=root>Saccaṁ upadhi avijjā ca, </span><br><p id=snp3.12:64.2><span class=root>saṅkhāre viññāṇapañcamaṁ; </span><br><p id=snp3.12:64.3><span class=root>Phassavedaniyā taṇhā, </span><br><p id=snp3.12:64.4><span class=root>upādānārambhaāhārā; </span><br><p id=snp3.12:64.5><span class=root>Iñjitaṁ calitaṁ rūpaṁ, </span><br><p id=snp3.12:64.6><span class=root>saccaṁ dukkhena soḷasāti. </span><br><p id=snp3.12:64.7><span class=root>Mahāvaggo tatiyo. </span><br><p id=snp3.12:65.0><span class=root>Tassuddānaṁ </span><br><p id=snp3.12:65.1><span class=root>Pabbajjā ca padhānañca, </span><br><p id=snp3.12:65.2><span class=root>subhāsitañca sundari; </span><br><p id=snp3.12:65.3><span class=root>Māghasuttaṁ sabhiyo ca, </span><br><p id=snp3.12:65.4><span class=root>selo sallañca vuccati. </span><br><p id=snp3.12:66.1><span class=root>Vāseṭṭho cāpi kokāli, </span><br><p id=snp3.12:66.2><span class=root>Nālako dvayatānupassanā; </span><br><p id=snp3.12:66.3><span class=root>Dvādasetāni suttāni, </span><br><p id=snp3.12:66.4><span class=root>Mahāvaggoti vuccatīti. </span><br></main><footer class="container footer"><small><a href=/about/>Contact info</a></small></footer>