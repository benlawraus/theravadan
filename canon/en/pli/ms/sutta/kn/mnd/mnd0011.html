<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mnd.html> Mahāniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mnd/mnd0010.html>Previous</a><a href=/canon/en/pli/ms/sutta/kn/mnd/mnd0012.html>Next</a></div><p><div class=verse-container id=mnd11:0.1><span>Mahāniddesa </span></div><p><div class=verse-container id=mnd11:0.2><span>Aṭṭhakavagga </span></div><p><div class=verse-container id=mnd11:0.3><span class=big-bold>11. Kalahavivādasuttaniddesa </span></div><p><div class=verse-container id=mnd11:1.1><span>Atha kalahavivādasuttaniddesaṁ vakkhati—</span></div><p><div class=verse-container id=mnd11:2.1><span>Kutopahūtā kalahā vivādā, </span></div><p><div class=verse-container id=mnd11:2.2><span>Paridevasokā sahamaccharā ca; </span></div><p><div class=verse-container id=mnd11:2.3><span>Mānātimānā sahapesuṇā ca, </span></div><p><div class=verse-container id=mnd11:2.4><span>Kutopahūtā te tadiṅgha brūhi. </span></div><p><div class=verse-container id=mnd11:3.1><span>Kutopahūtā kalahā vivādāti. </span></div><p><div class=verse-container id=mnd11:3.2><span>Kalahoti ekena ākārena kalaho; </span></div><p><div class=verse-container id=mnd11:3.3><span>vivādotipi taññeva. </span></div><p><div class=verse-container id=mnd11:3.4><span>Yo kalaho so vivādo, yo vivādo so kalaho. </span></div><p><div class=verse-container id=mnd11:3.5><span>Atha vā aparena ākārena vivādo vuccati kalahassa pubbabhāgo vivādo. </span></div><p><div class=verse-container id=mnd11:3.6><span>Rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi vivadanti, gahapatīpi gahapatīhi vivadanti, mātāpi puttena vivadati, puttopi mātarā vivadati, pitāpi puttena vivadati, puttopi pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati—</span></div><p><div class=verse-container id=mnd11:3.7><span>ayaṁ vivādo. </span></div><p><div class=verse-container id=mnd11:3.8><span>Katamo kalaho? </span></div><p><div class=verse-container id=mnd11:3.9><span>Āgārikā daṇḍapasutā kāyena vācāya kalahaṁ karonti, pabbajitā āpattiṁ āpajjantā kāyena vācāya kalahaṁ karonti—</span></div><p><div class=verse-container id=mnd11:3.10><span>ayaṁ kalaho. </span></div><p><div class=verse-container id=mnd11:4.1><span>Kutopahūtā kalahā vivādāti. </span></div><p><div class=verse-container id=mnd11:4.2><span>Kalahā ca vivādā ca kutopahūtā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti kalahassa ca vivādassa ca mūlaṁ pucchati, hetuṁ pucchati, nidānaṁ pucchati, sambhavaṁ pucchati, pabhavaṁ pucchati, samuṭṭhānaṁ pucchati, āhāraṁ pucchati, ārammaṇaṁ pucchati, paccayaṁ pucchati, samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:4.3><span>kutopahūtā kalahā vivādā. </span></div><p><div class=verse-container id=mnd11:5.1><span>Paridevasokā sahamaccharā cāti. </span></div><p><div class=verse-container id=mnd11:5.2><span>Paridevoti ñātibyasanena vā phuṭṭhassa, bhogabyasanena vā phuṭṭhassa, rogabyasanena vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena vā byasanena samannāgatassa, aññataraññatarena vā dukkhadhammena phuṭṭhassa, ādevo paridevo, ādevanā paridevanā, ādevitattaṁ paridevitattaṁ, vācā palāpo vippalāpo lālappo lālappāyanā lālappāyitattaṁ. </span></div><p><div class=verse-container id=mnd11:5.3><span>Sokoti ñātibyasanena vā phuṭṭhassa, bhogarogasīladiṭṭhibyasanena vā phuṭṭhassa, aññataraññatarena vā byasanena samannāgatassa, aññataraññatarena vā dukkhadhammena phuṭṭhassa, soko socanā socitattaṁ, antosoko antoparisoko, antoḍāho antopariḍāho, cetaso parijjhāyanā domanassaṁ sokasallaṁ. </span></div><p><div class=verse-container id=mnd11:5.4><span>Maccharanti pañca macchariyāni—</span></div><p><div class=verse-container id=mnd11:5.5><span>āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ. </span></div><p><div class=verse-container id=mnd11:5.6><span>Yaṁ evarūpaṁ macchariyaṁ maccharāyanaṁ maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—</span></div><p><div class=verse-container id=mnd11:5.7><span>idaṁ vuccati macchariyaṁ. </span></div><p><div class=verse-container id=mnd11:5.8><span>Api ca, khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ gāho. </span></div><p><div class=verse-container id=mnd11:5.9><span>Idaṁ vuccati macchariyanti—</span></div><p><div class=verse-container id=mnd11:5.10><span>paridevasokā sahamaccharā ca. </span></div><p><div class=verse-container id=mnd11:6.1><span>Mānātimānā sahapesuṇā cāti. </span></div><p><div class=verse-container id=mnd11:6.2><span>Mānoti idhekacco mānaṁ janeti jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā. </span></div><p><div class=verse-container id=mnd11:6.3><span>Atimānoti idhekacco paraṁ atimaññati jātiyā vā gottena vā …pe… aññataraññatarena vā vatthunā. </span></div><p><div class=verse-container id=mnd11:6.4><span>Pesuññanti idhekacco pisuṇavāco hoti—</span></div><p><div class=verse-container id=mnd11:6.5><span>ito sutvā amutra akkhātā imesaṁ bhedāya, amutra vā sutvā imesaṁ akkhātā amūsaṁ bhedāya. </span></div><p><div class=verse-container id=mnd11:6.6><span>Iti samaggānaṁ vā bhettā, bhinnānaṁ vā anuppadātā, vaggārāmo vaggarato vagganandī vaggakaraṇiṁ vācaṁ bhāsitā hoti—</span></div><p><div class=verse-container id=mnd11:6.7><span>idaṁ vuccati pesuññaṁ. </span></div><p><div class=verse-container id=mnd11:6.8><span>Api ca dvīhi kāraṇehi pesuññaṁ upasaṁharati—</span></div><p><div class=verse-container id=mnd11:6.9><span>piyakamyatāya vā bhedādhippāyena vā. </span></div><p><div class=verse-container id=mnd11:6.10><span>Kathaṁ piyakamyatāya pesuññaṁ upasaṁharati? </span></div><p><div class=verse-container id=mnd11:6.11><span>Imassa piyo bhavissāmi, manāpo bhavissāmi, vissāsiko bhavissāmi, abbhantariko bhavissāmi, suhadayo bhavissāmīti—</span></div><p><div class=verse-container id=mnd11:6.12><span>evaṁ piyakamyatāya pesuññaṁ upasaṁharati. </span></div><p><div class=verse-container id=mnd11:6.13><span>Kathaṁ bhedādhippāyena pesuññaṁ upasaṁharati? </span></div><p><div class=verse-container id=mnd11:6.14><span>Kathaṁ ime nānā assu, vinā assu, vaggā assu, dvidhā assu, dvejjhā assu, dve pakkhā assu, bhijjeyyuṁ na samāgaccheyyuṁ, dukkhaṁ na phāsu vihareyyunti—</span></div><p><div class=verse-container id=mnd11:6.15><span>evaṁ bhedādhippāyena pesuññaṁ upasaṁharatīti—</span></div><p><div class=verse-container id=mnd11:6.16><span>mānātimānā sahapesuṇā ca. </span></div><p><div class=verse-container id=mnd11:7.1><span>Kutopahūtā te tadiṅgha brūhīti. </span></div><p><div class=verse-container id=mnd11:7.2><span>Kalaho ca vivādo ca paridevo ca soko ca macchariyañca māno ca atimāno ca pesuññañcāti—</span></div><p><div class=verse-container id=mnd11:7.3><span>ime aṭṭha kilesā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti. </span></div><p><div class=verse-container id=mnd11:7.4><span>Imesaṁ aṭṭhannaṁ kilesānaṁ mūlaṁ pucchati, hetuṁ pucchati, nidānaṁ pucchati, sambhavaṁ pucchati, pabhavaṁ pucchati, samuṭṭhānaṁ pucchati, āhāraṁ pucchati, ārammaṇaṁ pucchati, paccayaṁ pucchati, samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:7.5><span>kutopahūtā te tadiṅgha brūhīti. </span></div><p><div class=verse-container id=mnd11:7.6><span>Iṅgha brūhi ācikkha desehi paññapehi paṭṭhapehi vivara vibhaja uttānīkarohi pakāsehīti—</span></div><p><div class=verse-container id=mnd11:7.7><span>kutopahūtā te tadiṅgha brūhi. </span></div><p><div class=verse-container id=mnd11:8.1><span>Tenāha so nimmito—</span></div><p><div class=verse-container id=mnd11:9.1><span>“Kutopahūtā kalahā vivādā, </span></div><p><div class=verse-container id=mnd11:9.2><span>Paridevasokā sahamaccharā ca; </span></div><p><div class=verse-container id=mnd11:9.3><span>Mānātimānā sahapesuṇā ca, </span></div><p><div class=verse-container id=mnd11:9.4><span>Kutopahūtā te tadiṅgha brūhī”ti. </span></div><p><div class=verse-container id=mnd11:10.1><span>Piyappahūtā kalahā vivādā, </span></div><p><div class=verse-container id=mnd11:10.2><span>Paridevasokā sahamaccharā ca; </span></div><p><div class=verse-container id=mnd11:10.3><span>Mānātimānā sahapesuṇā ca, </span></div><p><div class=verse-container id=mnd11:10.4><span>Maccherayuttā kalahā vivādā; </span></div><p><div class=verse-container id=mnd11:10.5><span>Vivādajātesu ca pesuṇāni. </span></div><p><div class=verse-container id=mnd11:11.1><span>Piyappahūtā kalahā vivādā, paridevasokā sahamaccharā cāti. </span></div><p><div class=verse-container id=mnd11:11.2><span>Piyāti dve piyā—</span></div><p><div class=verse-container id=mnd11:11.3><span>sattā vā saṅkhārā vā. </span></div><p><div class=verse-container id=mnd11:11.4><span>Katame sattā piyā? </span></div><p><div class=verse-container id=mnd11:11.5><span>Idha yassa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā putto vā dhītā vā mittā vā amaccā vā ñātī vā sālohitā vā—</span></div><p><div class=verse-container id=mnd11:11.6><span>ime sattā piyā. </span></div><p><div class=verse-container id=mnd11:11.7><span>Katame saṅkhārā piyā? </span></div><p><div class=verse-container id=mnd11:11.8><span>Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā—</span></div><p><div class=verse-container id=mnd11:11.9><span>ime saṅkhārā piyā. </span></div><p><div class=verse-container id=mnd11:12.1><span>Piyaṁ vatthuṁ acchedasaṅkinopi kalahaṁ karonti, acchijjantepi kalahaṁ karonti, acchinnepi kalahaṁ karonti. </span></div><p><div class=verse-container id=mnd11:12.2><span>Piyaṁ vatthuṁ vipariṇāmasaṅkinopi kalahaṁ karonti, vipariṇāmantepi kalahaṁ karonti, vipariṇatepi kalahaṁ karonti. </span></div><p><div class=verse-container id=mnd11:12.3><span>Piyaṁ vatthuṁ acchedasaṅkinopi vivadanti, acchijjantepi vivadanti, acchinnepi vivadanti. </span></div><p><div class=verse-container id=mnd11:12.4><span>Piyaṁ vatthuṁ vipariṇāmasaṅkinopi vivadanti, vipariṇāmantepi vivadanti, vipariṇatepi vivadanti. </span></div><p><div class=verse-container id=mnd11:12.5><span>Piyaṁ vatthuṁ acchedasaṅkinopi paridevanti, acchijjantepi paridevanti, acchinnepi paridevanti. </span></div><p><div class=verse-container id=mnd11:12.6><span>Piyaṁ vatthuṁ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti. </span></div><p><div class=verse-container id=mnd11:12.7><span>Piyaṁ vatthuṁ acchedasaṅkinopi socanti, acchijjantepi socanti, acchinnepi socanti. </span></div><p><div class=verse-container id=mnd11:12.8><span>Piyaṁ vatthuṁ vipariṇāmasaṅkinopi socanti, vipariṇāmantepi socanti, vipariṇatepi socanti. </span></div><p><div class=verse-container id=mnd11:12.9><span>Piyaṁ vatthuṁ rakkhanti gopenti pariggaṇhanti mamāyanti maccharāyanti. </span></div><p><div class=verse-container id=mnd11:13.1><span>Mānātimānā sahapesuṇā cāti. </span></div><p><div class=verse-container id=mnd11:13.2><span>Piyaṁ vatthuṁ nissāya mānaṁ janenti, piyaṁ vatthuṁ nissāya atimānaṁ janenti. </span></div><p><div class=verse-container id=mnd11:13.3><span>Kathaṁ piyaṁ vatthuṁ nissāya mānaṁ janenti? </span></div><p><div class=verse-container id=mnd11:13.4><span>Mayaṁ lābhino manāpikānaṁ rūpānaṁ saddānaṁ gandhānaṁ rasānaṁ phoṭṭhabbānanti. </span></div><p><div class=verse-container id=mnd11:13.5><span>Evaṁ piyaṁ vatthuṁ nissāya mānaṁ janenti. </span></div><p><div class=verse-container id=mnd11:13.6><span>Kathaṁ piyaṁ vatthuṁ nissāya atimānaṁ janenti? </span></div><p><div class=verse-container id=mnd11:13.7><span>Mayaṁ lābhino manāpikānaṁ rūpānaṁ saddānaṁ gandhānaṁ rasānaṁ phoṭṭhabbānaṁ, ime panaññe na lābhino manāpikānaṁ rūpānaṁ saddānaṁ gandhānaṁ rasānaṁ phoṭṭhabbānanti. </span></div><p><div class=verse-container id=mnd11:13.8><span>Evaṁ piyaṁ vatthuṁ nissāya atimānaṁ janenti. </span></div><p><div class=verse-container id=mnd11:13.9><span>Pesuññanti idhekacco pisuṇavāco hoti, ito sutvā amutra akkhātā imesaṁ bhedāya …pe… </span></div><p><div class=verse-container id=mnd11:13.10><span>evaṁ bhedādhippāyena pesuññaṁ upasaṁharatīti …pe… </span></div><p><div class=verse-container id=mnd11:13.11><span>mānātimānā sahapesuṇā ca. </span></div><p><div class=verse-container id=mnd11:14.1><span>Maccherayuttā kalahā vivādāti. </span></div><p><div class=verse-container id=mnd11:14.2><span>Kalaho ca vivādo ca paridevo ca soko ca māno ca atimāno ca pesuññañcāti—</span></div><p><div class=verse-container id=mnd11:14.3><span>ime satta kilesā macchariye yuttā payuttā āyuttā samāyuttāti—</span></div><p><div class=verse-container id=mnd11:14.4><span>maccherayuttā kalahā vivādā. </span></div><p><div class=verse-container id=mnd11:15.1><span>Vivādajātesu ca pesuṇānīti. </span></div><p><div class=verse-container id=mnd11:15.2><span>Vivāde jāte sañjāte nibbatte abhinibbatte pātubhūte pesuññaṁ upasaṁharanti; </span></div><p><div class=verse-container id=mnd11:15.3><span>ito sutvā amutra akkhāyanti imesaṁ bhedāya, amutra vā sutvā imesaṁ akkhāyanti amūsaṁ bhedāya. </span></div><p><div class=verse-container id=mnd11:15.4><span>Iti samaggānaṁ vā bhettāro, bhinnānaṁ vā anuppadātāro, vaggārāmā vaggaratā vagganandī vaggakaraṇiṁ vācaṁ bhāsitāro honti—</span></div><p><div class=verse-container id=mnd11:15.5><span>idaṁ vuccati pesuññaṁ. </span></div><p><div class=verse-container id=mnd11:15.6><span>Api ca dvīhi kāraṇehi pesuññaṁ upasaṁharanti—</span></div><p><div class=verse-container id=mnd11:15.7><span>piyakamyatāya vā bhedādhippāyena vā. </span></div><p><div class=verse-container id=mnd11:15.8><span>Kathaṁ piyakamyatāya pesuññaṁ upasaṁharanti? </span></div><p><div class=verse-container id=mnd11:15.9><span>Imassa piyā bhavissāma, manāpā bhavissāma, vissāsikā bhavissāma, abbhantarikā bhavissāma, suhadayā bhavissāmāti. </span></div><p><div class=verse-container id=mnd11:15.10><span>Evaṁ piyakamyatāya pesuññaṁ upasaṁharanti. </span></div><p><div class=verse-container id=mnd11:15.11><span>Kathaṁ bhedādhippāyena pesuññaṁ upasaṁharanti? </span></div><p><div class=verse-container id=mnd11:15.12><span>“Kathaṁ ime nānā assu, vinā assu, vaggā assu, dvedhā assu, dvejjhā assu, dve pakkhā assu, bhijjeyyuṁ na samāgaccheyyuṁ, dukkhaṁ na phāsu vihareyyun”ti—</span></div><p><div class=verse-container id=mnd11:15.13><span>evaṁ bhedādhippāyena pesuññaṁ upasaṁharantīti—</span></div><p><div class=verse-container id=mnd11:15.14><span>vivādajātesu ca pesuṇāni. </span></div><p><div class=verse-container id=mnd11:16.1><span>Tenāha bhagavā—</span></div><p><div class=verse-container id=mnd11:17.1><span>“Piyappahūtā kalahā vivādā, </span></div><p><div class=verse-container id=mnd11:17.2><span>Paridevasokā sahamaccharā ca; </span></div><p><div class=verse-container id=mnd11:17.3><span>Mānātimānā sahapesuṇā ca, </span></div><p><div class=verse-container id=mnd11:17.4><span>Maccherayuttā kalahā vivādā; </span></div><p><div class=verse-container id=mnd11:17.5><span>Vivādajātesu ca pesuṇānī”ti. </span></div><p><div class=verse-container id=mnd11:18.1><span>Piyā su lokasmiṁ kutonidānā, </span></div><p><div class=verse-container id=mnd11:18.2><span>Ye cāpi lobhā vicaranti loke; </span></div><p><div class=verse-container id=mnd11:18.3><span>Āsā ca niṭṭhā ca kutonidānā, </span></div><p><div class=verse-container id=mnd11:18.4><span>Ye samparāyāya narassa honti. </span></div><p><div class=verse-container id=mnd11:19.1><span>Piyā su lokasmiṁ kutonidānāti. </span></div><p><div class=verse-container id=mnd11:19.2><span>Piyā kutonidānā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti piyānaṁ mūlaṁ pucchati …pe… </span></div><p><div class=verse-container id=mnd11:19.3><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:19.4><span>piyā su lokasmiṁ kutonidānā. </span></div><p><div class=verse-container id=mnd11:20.1><span>Ye cāpi lobhā vicaranti loketi. </span></div><p><div class=verse-container id=mnd11:20.2><span>Ye cāpīti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. </span></div><p><div class=verse-container id=mnd11:20.3><span>Lobhāti yo lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ. </span></div><p><div class=verse-container id=mnd11:20.4><span>Vicarantīti vicaranti viharanti iriyanti vattanti pālenti yapenti yāpenti. </span></div><p><div class=verse-container id=mnd11:20.5><span>Loketi apāyaloke manussaloke devaloke khandhaloke dhātuloke āyatanaloketi—</span></div><p><div class=verse-container id=mnd11:20.6><span>ye cāpi lobhā vicaranti loke. </span></div><p><div class=verse-container id=mnd11:21.1><span>Āsā ca niṭṭhā ca kutonidānāti. </span></div><p><div class=verse-container id=mnd11:21.2><span>Āsā ca niṭṭhā ca kutonidānā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti āsāya ca niṭṭhāya ca mūlaṁ pucchati …pe… </span></div><p><div class=verse-container id=mnd11:21.3><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:21.4><span>āsā ca niṭṭhā ca kutonidānā. </span></div><p><div class=verse-container id=mnd11:21.5><span>Ye samparāyāya narassa hontīti. </span></div><p><div class=verse-container id=mnd11:21.6><span>Ye narassa parāyanā honti dīpā honti tāṇā honti leṇā honti saraṇā honti niṭṭhā parāyanā hontīti—</span></div><p><div class=verse-container id=mnd11:21.7><span>ye samparāyāya narassa honti. </span></div><p><div class=verse-container id=mnd11:22.1><span>Tenāha so nimmito—</span></div><p><div class=verse-container id=mnd11:23.1><span>“Piyā su lokasmiṁ kutonidānā, </span></div><p><div class=verse-container id=mnd11:23.2><span>Ye cāpi lobhā vicaranti loke; </span></div><p><div class=verse-container id=mnd11:23.3><span>Āsā ca niṭṭhā ca kutonidānā, </span></div><p><div class=verse-container id=mnd11:23.4><span>Ye samparāyāya narassa hontī”ti. </span></div><p><div class=verse-container id=mnd11:24.1><span>Chandānidānāni piyāni loke, </span></div><p><div class=verse-container id=mnd11:24.2><span>Ye cāpi lobhā vicaranti loke; </span></div><p><div class=verse-container id=mnd11:24.3><span>Āsā ca niṭṭhā ca itonidānā, </span></div><p><div class=verse-container id=mnd11:24.4><span>Ye samparāyāya narassa honti. </span></div><p><div class=verse-container id=mnd11:25.1><span>Chandānidānāni piyāni loketi. </span></div><p><div class=verse-container id=mnd11:25.2><span>Chandoti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṁ kāmogho kāmayogo kāmupādānaṁ kāmacchandanīvaraṇaṁ. </span></div><p><div class=verse-container id=mnd11:25.3><span>Api ca pañca chandā—</span></div><p><div class=verse-container id=mnd11:25.4><span>pariyesanacchando, paṭilābhacchando, paribhogacchando, sannidhicchando, visajjanacchando. </span></div><p><div class=verse-container id=mnd11:25.5><span>Katamo pariyesanacchando? </span></div><p><div class=verse-container id=mnd11:25.6><span>Idhekacco ajjhositoyeva atthiko chandajāto rūpe pariyesati, </span></div><p><div class=verse-container id=mnd11:25.7><span>sadde … </span></div><p><div class=verse-container id=mnd11:25.8><span>gandhe … </span></div><p><div class=verse-container id=mnd11:25.9><span>rase … </span></div><p><div class=verse-container id=mnd11:25.10><span>phoṭṭhabbe pariyesati—</span></div><p><div class=verse-container id=mnd11:25.11><span>ayaṁ pariyesanacchando. </span></div><p><div class=verse-container id=mnd11:25.12><span>Katamo paṭilābhacchando? </span></div><p><div class=verse-container id=mnd11:25.13><span>Idhekacco ajjhositoyeva atthiko chandajāto rūpe paṭilabhati, </span></div><p><div class=verse-container id=mnd11:25.14><span>sadde … </span></div><p><div class=verse-container id=mnd11:25.15><span>gandhe … </span></div><p><div class=verse-container id=mnd11:25.16><span>rase … </span></div><p><div class=verse-container id=mnd11:25.17><span>phoṭṭhabbe paṭilabhati—</span></div><p><div class=verse-container id=mnd11:25.18><span>ayaṁ paṭilābhacchando. </span></div><p><div class=verse-container id=mnd11:25.19><span>Katamo paribhogacchando? </span></div><p><div class=verse-container id=mnd11:25.20><span>Idhekacco ajjhositoyeva atthiko chandajāto rūpe paribhuñjati, </span></div><p><div class=verse-container id=mnd11:25.21><span>sadde … </span></div><p><div class=verse-container id=mnd11:25.22><span>gandhe … </span></div><p><div class=verse-container id=mnd11:25.23><span>rase … </span></div><p><div class=verse-container id=mnd11:25.24><span>phoṭṭhabbe paribhuñjati—</span></div><p><div class=verse-container id=mnd11:25.25><span>ayaṁ paribhogacchando. </span></div><p><div class=verse-container id=mnd11:25.26><span>Katamo sannidhicchando? </span></div><p><div class=verse-container id=mnd11:25.27><span>Idhekacco ajjhositoyeva atthiko chandajāto dhanasannicayaṁ karoti “āpadāsu bhavissatī”ti—</span></div><p><div class=verse-container id=mnd11:25.28><span>ayaṁ sannidhicchando. </span></div><p><div class=verse-container id=mnd11:25.29><span>Katamo visajjanacchando? </span></div><p><div class=verse-container id=mnd11:25.30><span>Idhekacco ajjhositoyeva atthiko chandajāto dhanaṁ visajjeti hatthārohānaṁ assārohānaṁ rathikānaṁ dhanuggahānaṁ pattikānaṁ “ime maṁ rakkhissanti gopissanti samparivārissantī”ti—</span></div><p><div class=verse-container id=mnd11:25.31><span>ayaṁ visajjanacchando. </span></div><p><div class=verse-container id=mnd11:25.32><span>Piyānīti dve piyā—</span></div><p><div class=verse-container id=mnd11:25.33><span>sattā vā saṅkhārā vā …pe… </span></div><p><div class=verse-container id=mnd11:25.34><span>ime sattā piyā …pe… </span></div><p><div class=verse-container id=mnd11:25.35><span>ime saṅkhārā piyā. </span></div><p><div class=verse-container id=mnd11:25.36><span>Chandānidānāni piyāni loketi. </span></div><p><div class=verse-container id=mnd11:25.37><span>Piyā chandanidānā chandasamudayā chandajātikā chandapabhavāti—</span></div><p><div class=verse-container id=mnd11:25.38><span>chandānidānāni piyāni loke. </span></div><p><div class=verse-container id=mnd11:26.1><span>Ye cāpi lobhā vicaranti loketi. </span></div><p><div class=verse-container id=mnd11:26.2><span>Ye cāpīti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. </span></div><p><div class=verse-container id=mnd11:26.3><span>Lobhāti yo lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ. </span></div><p><div class=verse-container id=mnd11:26.4><span>Vicarantīti vicaranti viharanti iriyanti vattanti pālenti yapenti yāpenti. </span></div><p><div class=verse-container id=mnd11:26.5><span>Loketi apāyaloke …pe… āyatanaloketi—</span></div><p><div class=verse-container id=mnd11:26.6><span>ye cāpi lobhā vicaranti loke. </span></div><p><div class=verse-container id=mnd11:27.1><span>Āsā ca niṭṭhā ca itonidānāti. </span></div><p><div class=verse-container id=mnd11:27.2><span>Āsā vuccati taṇhā. </span></div><p><div class=verse-container id=mnd11:27.3><span>Yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=mnd11:27.4><span>Niṭṭhāti idhekacco rūpe pariyesanto rūpaṁ paṭilabhati, rūpaniṭṭho hoti, </span></div><p><div class=verse-container id=mnd11:27.5><span>sadde … </span></div><p><div class=verse-container id=mnd11:27.6><span>gandhe … </span></div><p><div class=verse-container id=mnd11:27.7><span>rase … </span></div><p><div class=verse-container id=mnd11:27.8><span>phoṭṭhabbe … </span></div><p><div class=verse-container id=mnd11:27.9><span>kulaṁ … </span></div><p><div class=verse-container id=mnd11:27.10><span>gaṇaṁ … </span></div><p><div class=verse-container id=mnd11:27.11><span>āvāsaṁ … </span></div><p><div class=verse-container id=mnd11:27.12><span>lābhaṁ … </span></div><p><div class=verse-container id=mnd11:27.13><span>yasaṁ … </span></div><p><div class=verse-container id=mnd11:27.14><span>pasaṁsaṁ … </span></div><p><div class=verse-container id=mnd11:27.15><span>sukhaṁ … </span></div><p><div class=verse-container id=mnd11:27.16><span>cīvaraṁ … </span></div><p><div class=verse-container id=mnd11:27.17><span>piṇḍapātaṁ … </span></div><p><div class=verse-container id=mnd11:27.18><span>senāsanaṁ … </span></div><p><div class=verse-container id=mnd11:27.19><span>gilānapaccayabhesajjaparikkhāraṁ … </span></div><p><div class=verse-container id=mnd11:27.20><span>suttantaṁ … </span></div><p><div class=verse-container id=mnd11:27.21><span>vinayaṁ … </span></div><p><div class=verse-container id=mnd11:27.22><span>abhidhammaṁ … </span></div><p><div class=verse-container id=mnd11:27.23><span>āraññikaṅgaṁ … </span></div><p><div class=verse-container id=mnd11:27.24><span>piṇḍapātikaṅgaṁ … </span></div><p><div class=verse-container id=mnd11:27.25><span>paṁsukūlikaṅgaṁ … </span></div><p><div class=verse-container id=mnd11:27.26><span>tecīvarikaṅgaṁ … </span></div><p><div class=verse-container id=mnd11:27.27><span>sapadānacārikaṅgaṁ … </span></div><p><div class=verse-container id=mnd11:27.28><span>khalupacchābhattikaṅgaṁ … </span></div><p><div class=verse-container id=mnd11:27.29><span>nesajjikaṅgaṁ … </span></div><p><div class=verse-container id=mnd11:27.30><span>yathāsanthatikaṅgaṁ … </span></div><p><div class=verse-container id=mnd11:27.31><span>paṭhamaṁ jhānaṁ … </span></div><p><div class=verse-container id=mnd11:27.32><span>dutiyaṁ jhānaṁ … </span></div><p><div class=verse-container id=mnd11:27.33><span>tatiyaṁ jhānaṁ … </span></div><p><div class=verse-container id=mnd11:27.34><span>catutthaṁ jhānaṁ … </span></div><p><div class=verse-container id=mnd11:27.35><span>ākāsānañcāyatanasamāpattiṁ … </span></div><p><div class=verse-container id=mnd11:27.36><span>viññāṇañcāyatanasamāpattiṁ … </span></div><p><div class=verse-container id=mnd11:27.37><span>ākiñcaññāyatanasamāpattiṁ … </span></div><p><div class=verse-container id=mnd11:27.38><span>nevasaññānāsaññāyatanasamāpattiṁ pariyesanto nevasaññānāsaññāyatanasamāpattiṁ paṭilabhati, nevasaññānāsaññāyatanasamāpattiniṭṭho hoti. </span></div><p><div class=verse-container id=mnd11:28.1><span>“Āsāya kasate khettaṁ, </span></div><p><div class=verse-container id=mnd11:28.2><span>bījaṁ āsāya vappati; </span></div><p><div class=verse-container id=mnd11:28.3><span>Āsāya vāṇijā yanti, </span></div><p><div class=verse-container id=mnd11:28.4><span>samuddaṁ dhanahārakā; </span></div><p><div class=verse-container id=mnd11:28.5><span>Yāya āsāya tiṭṭhāmi, </span></div><p><div class=verse-container id=mnd11:28.6><span>sā me āsā samijjhatī”ti. </span></div><p><div class=verse-container id=mnd11:29.1><span>Āsāya samiddhi vuccate niṭṭhā. </span></div><p><div class=verse-container id=mnd11:29.2><span>Āsā ca niṭṭhā ca itonidānāti. </span></div><p><div class=verse-container id=mnd11:29.3><span>Āsā ca niṭṭhā ca ito chandanidānā chandasamudayā chandajātikā chandapabhavāti—</span></div><p><div class=verse-container id=mnd11:29.4><span>āsā ca niṭṭhā ca itonidānā. </span></div><p><div class=verse-container id=mnd11:30.1><span>Ye samparāyāya narassa hontīti. </span></div><p><div class=verse-container id=mnd11:30.2><span>Ye narassa parāyanā honti dīpā honti tāṇā honti leṇā honti saraṇā honti niṭṭhā parāyanā hontīti—</span></div><p><div class=verse-container id=mnd11:30.3><span>ye samparāyāya narassa honti. </span></div><p><div class=verse-container id=mnd11:31.1><span>Tenāha bhagavā—</span></div><p><div class=verse-container id=mnd11:32.1><span>“Chandānidānāni piyāni loke, </span></div><p><div class=verse-container id=mnd11:32.2><span>Ye cāpi lobhā vicaranti loke; </span></div><p><div class=verse-container id=mnd11:32.3><span>Āsā ca niṭṭhā ca itonidānā, </span></div><p><div class=verse-container id=mnd11:32.4><span>Ye samparāyāya narassa hontī”ti. </span></div><p><div class=verse-container id=mnd11:33.1><span>Chando nu lokasmiṁ kutonidāno, </span></div><p><div class=verse-container id=mnd11:33.2><span>Vinicchayā cāpi kutopahūtā; </span></div><p><div class=verse-container id=mnd11:33.3><span>Kodho mosavajjañca kathaṅkathā ca, </span></div><p><div class=verse-container id=mnd11:33.4><span>Ye cāpi dhammā samaṇena vuttā. </span></div><p><div class=verse-container id=mnd11:34.1><span>Chando nu lokasmiṁ kutonidānoti. </span></div><p><div class=verse-container id=mnd11:34.2><span>Chando kutonidāno kutojāto kutosañjāto kutonibbatto kutoabhinibbatto kutopātubhūto, kiṁnidāno kiṁsamudayo kiṁjātiko kiṁpabhavoti chandassa mūlaṁ pucchati …pe… </span></div><p><div class=verse-container id=mnd11:34.3><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:34.4><span>chando nu lokasmiṁ kutonidāno. </span></div><p><div class=verse-container id=mnd11:35.1><span>Vinicchayā cāpi kutopahūtāti. </span></div><p><div class=verse-container id=mnd11:35.2><span>Vinicchayā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti vinicchayānaṁ mūlaṁ pucchati …pe… </span></div><p><div class=verse-container id=mnd11:35.3><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:35.4><span>vinicchayā cāpi kutopahūtā. </span></div><p><div class=verse-container id=mnd11:36.1><span>Kodho mosavajjañca kathaṅkathā cāti. </span></div><p><div class=verse-container id=mnd11:36.2><span>Kodhoti yo evarūpo cittassa āghāto paṭighāto, paṭighaṁ paṭivirodho, kopo pakopo sampakopo, doso padoso sampadoso, cittassa byāpatti manopadoso, kodho kujjhanā kujjhitattaṁ, doso dussanā dussitattaṁ, byāpatti byāpajjanā byāpajjitattaṁ, virodho paṭivirodho, caṇḍikkaṁ asuropo anattamanatā cittassa. </span></div><p><div class=verse-container id=mnd11:36.3><span>Mosavajjaṁ vuccati musāvādo. </span></div><p><div class=verse-container id=mnd11:36.4><span>Kathaṅkathā vuccati vicikicchāti—</span></div><p><div class=verse-container id=mnd11:36.5><span>kodho mosavajjañca kathaṅkathā ca. </span></div><p><div class=verse-container id=mnd11:37.1><span>Ye cāpi dhammā samaṇena vuttāti. </span></div><p><div class=verse-container id=mnd11:37.2><span>Ye cāpīti ye kodhena ca mosavajjena ca kathaṅkathāya ca sahagatā sahajātā saṁsaṭṭhā sampayuttā, ekuppādā ekanirodhā ekavatthukā ekārammaṇā—</span></div><p><div class=verse-container id=mnd11:37.3><span>ime vuccanti ye cāpi dhammā. </span></div><p><div class=verse-container id=mnd11:37.4><span>Atha vā ye te kilesā aññajātikā aññavihitakā—</span></div><p><div class=verse-container id=mnd11:37.5><span>ime vuccanti ye cāpi dhammā. </span></div><p><div class=verse-container id=mnd11:37.6><span>Samaṇena vuttāti samaṇena samitapāpena brāhmaṇena bāhitapāpadhammena bhikkhunā bhinnakilesamūlena sabbākusalamūlabandhanā pamuttena vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitāti—</span></div><p><div class=verse-container id=mnd11:37.7><span>ye cāpi dhammā samaṇena vuttā. </span></div><p><div class=verse-container id=mnd11:38.1><span>Tenāha so nimmito—</span></div><p><div class=verse-container id=mnd11:39.1><span>“Chando nu lokasmiṁ kutonidāno, </span></div><p><div class=verse-container id=mnd11:39.2><span>Vinicchayā cāpi kutopahūtā; </span></div><p><div class=verse-container id=mnd11:39.3><span>Kodho mosavajjañca kathaṅkathā ca, </span></div><p><div class=verse-container id=mnd11:39.4><span>Ye cāpi dhammā samaṇena vuttā”ti. </span></div><p><div class=verse-container id=mnd11:40.1><span>Sātaṁ asātanti yamāhu loke, </span></div><p><div class=verse-container id=mnd11:40.2><span>Tamūpanissāya pahoti chando; </span></div><p><div class=verse-container id=mnd11:40.3><span>Rūpesu disvā vibhavaṁ bhavañca, </span></div><p><div class=verse-container id=mnd11:40.4><span>Vinicchayaṁ kubbati jantu loke. </span></div><p><div class=verse-container id=mnd11:41.1><span>Sātaṁ asātanti yamāhu loketi. </span></div><p><div class=verse-container id=mnd11:41.2><span>Sātanti sukhā ca vedanā, iṭṭhañca vatthu. </span></div><p><div class=verse-container id=mnd11:41.3><span>Asātanti dukkhā ca vedanā, aniṭṭhañca vatthu. </span></div><p><div class=verse-container id=mnd11:41.4><span>Yamāhu loketi yaṁ āhaṁsu yaṁ kathenti yaṁ bhaṇanti yaṁ dīpenti yaṁ voharantīti—</span></div><p><div class=verse-container id=mnd11:41.5><span>sātaṁ asātanti yamāhu loke. </span></div><p><div class=verse-container id=mnd11:42.1><span>Tamūpanissāya pahoti chandoti. </span></div><p><div class=verse-container id=mnd11:42.2><span>Sātāsātaṁ nissāya, sukhadukkhaṁ nissāya, somanassadomanassaṁ nissāya, iṭṭhāniṭṭhaṁ nissāya, anunayapaṭighaṁ nissāya chando pahoti pabhavati jāyati sañjāyati nibbattati abhinibbattatīti—</span></div><p><div class=verse-container id=mnd11:42.3><span>tamūpanissāya pahoti chando. </span></div><p><div class=verse-container id=mnd11:43.1><span>Rūpesu disvā vibhavaṁ bhavañcāti. </span></div><p><div class=verse-container id=mnd11:43.2><span>Rūpesūti cattāro ca mahābhūtā catunnañca mahābhūtānaṁ upādāya rūpaṁ. </span></div><p><div class=verse-container id=mnd11:43.3><span>Katamo rūpānaṁ bhavo? </span></div><p><div class=verse-container id=mnd11:43.4><span>Yo rūpānaṁ bhavo jāti sañjāti nibbatti abhinibbatti pātubhāvo—</span></div><p><div class=verse-container id=mnd11:43.5><span>ayaṁ rūpānaṁ bhavo. </span></div><p><div class=verse-container id=mnd11:43.6><span>Katamo rūpānaṁ vibhavo? </span></div><p><div class=verse-container id=mnd11:43.7><span>Yo rūpānaṁ khayo vayo bhedo paribhedo aniccatā antaradhānaṁ—</span></div><p><div class=verse-container id=mnd11:43.8><span>ayaṁ rūpānaṁ vibhavo. </span></div><p><div class=verse-container id=mnd11:43.9><span>Rūpesu disvā vibhavaṁ bhavañcāti rūpesu bhavañca vibhavañca disvā passitvā tulayitvā tīrayitvā vibhāvayitvā vibhūtaṁ katvāti—</span></div><p><div class=verse-container id=mnd11:43.10><span>rūpesu disvā vibhavaṁ bhavañca. </span></div><p><div class=verse-container id=mnd11:44.1><span>Vinicchayaṁ kubbati jantu loketi. </span></div><p><div class=verse-container id=mnd11:44.2><span>Vinicchayāti dve vinicchayā—</span></div><p><div class=verse-container id=mnd11:44.3><span>taṇhāvinicchayo ca, diṭṭhivinicchayo ca. </span></div><p><div class=verse-container id=mnd11:44.4><span>Kathaṁ taṇhāvinicchayaṁ karoti? </span></div><p><div class=verse-container id=mnd11:44.5><span>Idhekaccassa anuppannā ceva bhogā na uppajjanti, uppannā ca bhogā parikkhayaṁ gacchanti. </span></div><p><div class=verse-container id=mnd11:44.6><span>Tassa evaṁ hoti—</span></div><p><div class=verse-container id=mnd11:44.7><span>“kena nu kho me upāyena anuppannā ceva bhogā na uppajjanti, uppannā ca bhogā parikkhayaṁ gacchantī”ti. </span></div><p><div class=verse-container id=mnd11:44.8><span>Tassa pana evaṁ hoti “surāmerayamajjappamādaṭṭhānānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchanti; </span></div><p><div class=verse-container id=mnd11:44.9><span>vikālavisikhācariyānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchanti; </span></div><p><div class=verse-container id=mnd11:44.10><span>samajjābhicaraṇaṁ anuyuttassa me … </span></div><p><div class=verse-container id=mnd11:44.11><span>jutappamādaṭṭhānānuyogaṁ anuyuttassa me … </span></div><p><div class=verse-container id=mnd11:44.12><span>pāpamittānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchanti; </span></div><p><div class=verse-container id=mnd11:44.13><span>ālasyānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchantī”ti evaṁ ñāṇaṁ katvā cha bhogānaṁ apāyamukhāni na sevati, cha bhogānaṁ āyamukhāni sevati. </span></div><p><div class=verse-container id=mnd11:44.14><span>Evampi taṇhāvinicchayaṁ karoti. </span></div><p><div class=verse-container id=mnd11:45.1><span>Atha vā kasiyā vā vaṇijjāya vā gorakkhena vā issatthena vā rājaporisena vā sippaññatarena vā paṭipajjati. </span></div><p><div class=verse-container id=mnd11:45.2><span>Evampi taṇhāvinicchayaṁ karoti. </span></div><p><div class=verse-container id=mnd11:45.3><span>Kathaṁ diṭṭhivinicchayaṁ karoti? </span></div><p><div class=verse-container id=mnd11:45.4><span>Cakkhusmiṁ uppanne jānāti—</span></div><p><div class=verse-container id=mnd11:45.5><span>“attā me uppanno”ti, cakkhusmiṁ antarahite jānāti—</span></div><p><div class=verse-container id=mnd11:45.6><span>“attā me antarahito vigato me attā”ti. </span></div><p><div class=verse-container id=mnd11:45.7><span>Evampi diṭṭhivinicchayaṁ karoti. </span></div><p><div class=verse-container id=mnd11:45.8><span>Sotasmiṁ … </span></div><p><div class=verse-container id=mnd11:45.9><span>ghānasmiṁ … </span></div><p><div class=verse-container id=mnd11:45.10><span>jivhāya … </span></div><p><div class=verse-container id=mnd11:45.11><span>kāyasmiṁ … </span></div><p><div class=verse-container id=mnd11:45.12><span>rūpasmiṁ … </span></div><p><div class=verse-container id=mnd11:45.13><span>saddasmiṁ … </span></div><p><div class=verse-container id=mnd11:45.14><span>gandhasmiṁ … </span></div><p><div class=verse-container id=mnd11:45.15><span>rasasmiṁ … </span></div><p><div class=verse-container id=mnd11:45.16><span>phoṭṭhabbasmiṁ uppanne jānāti—</span></div><p><div class=verse-container id=mnd11:45.17><span>“attā me uppanno”ti, phoṭṭhabbasmiṁ antarahite jānāti—</span></div><p><div class=verse-container id=mnd11:45.18><span>“attā me antarahito vigato me attā”ti. </span></div><p><div class=verse-container id=mnd11:45.19><span>Evampi diṭṭhivinicchayaṁ karoti janeti sañjaneti nibbatteti abhinibbatteti. </span></div><p><div class=verse-container id=mnd11:45.20><span>Jantūti satto naro mānavo …pe… manujo. </span></div><p><div class=verse-container id=mnd11:45.21><span>Loketi apāyaloke …pe… āyatanaloketi—</span></div><p><div class=verse-container id=mnd11:45.22><span>vinicchayaṁ kubbati jantu loke. </span></div><p><div class=verse-container id=mnd11:46.1><span>Tenāha bhagavā—</span></div><p><div class=verse-container id=mnd11:47.1><span>“Sātaṁ asātanti yamāhu loke, </span></div><p><div class=verse-container id=mnd11:47.2><span>Tamūpanissāya pahoti chando; </span></div><p><div class=verse-container id=mnd11:47.3><span>Rūpesu disvā vibhavaṁ bhavañca, </span></div><p><div class=verse-container id=mnd11:47.4><span>Vinicchayaṁ kubbati jantu loke”ti. </span></div><p><div class=verse-container id=mnd11:48.1><span>Kodho mosavajjañca kathaṅkathā ca, </span></div><p><div class=verse-container id=mnd11:48.2><span>Etepi dhammā dvayameva sante; </span></div><p><div class=verse-container id=mnd11:48.3><span>Kathaṅkathī ñāṇapathāya sikkhe, </span></div><p><div class=verse-container id=mnd11:48.4><span>Ñatvā pavuttā samaṇena dhammā. </span></div><p><div class=verse-container id=mnd11:49.1><span>Kodho mosavajjañca kathaṅkathā cāti. </span></div><p><div class=verse-container id=mnd11:49.2><span>Kodhoti yo evarūpo cittassa āghāto paṭighāto …pe… </span></div><p><div class=verse-container id=mnd11:49.3><span>mosavajjaṁ vuccati musāvādo. </span></div><p><div class=verse-container id=mnd11:49.4><span>Kathaṅkathā vuccati vicikicchā. </span></div><p><div class=verse-container id=mnd11:49.5><span>Iṭṭhaṁ vatthuṁ nissāyapi kodho jāyati, aniṭṭhaṁ vatthuṁ nissāyapi kodho jāyati. </span></div><p><div class=verse-container id=mnd11:49.6><span>Iṭṭhaṁ vatthuṁ nissāyapi musāvādo uppajjati, aniṭṭhaṁ vatthuṁ nissāyapi musāvādo uppajjati. </span></div><p><div class=verse-container id=mnd11:49.7><span>Iṭṭhaṁ vatthuṁ nissāyapi kathaṅkathā uppajjati, aniṭṭhaṁ vatthuṁ nissāyapi kathaṅkathā uppajjati. </span></div><p><div class=verse-container id=mnd11:50.1><span>Kathaṁ aniṭṭhaṁ vatthuṁ nissāya kodho jāyati? </span></div><p><div class=verse-container id=mnd11:50.2><span>Pakatiyā aniṭṭhaṁ vatthuṁ nissāya kodho jāyati. </span></div><p><div class=verse-container id=mnd11:50.3><span>Anatthaṁ me acarīti kodho jāyati, </span></div><p><div class=verse-container id=mnd11:50.4><span>anatthaṁ me caratīti kodho jāyati, </span></div><p><div class=verse-container id=mnd11:50.5><span>anatthaṁ me carissatīti kodho jāyati; </span></div><p><div class=verse-container id=mnd11:50.6><span>piyassa me manāpassa anatthaṁ acari … </span></div><p><div class=verse-container id=mnd11:50.7><span>anatthaṁ carati … </span></div><p><div class=verse-container id=mnd11:50.8><span>anatthaṁ carissatīti kodho jāyati; </span></div><p><div class=verse-container id=mnd11:50.9><span>appiyassa me amanāpassa atthaṁ acari … </span></div><p><div class=verse-container id=mnd11:50.10><span>atthaṁ carati … </span></div><p><div class=verse-container id=mnd11:50.11><span>atthaṁ carissatīti kodho jāyati. </span></div><p><div class=verse-container id=mnd11:50.12><span>Evaṁ aniṭṭhaṁ vatthuṁ nissāya kodho jāyati. </span></div><p><div class=verse-container id=mnd11:51.1><span>Kathaṁ iṭṭhaṁ vatthuṁ nissāya kodho jāyati? </span></div><p><div class=verse-container id=mnd11:51.2><span>Iṭṭhaṁ vatthuṁ acchedasaṅkinopi kodho jāyati, </span></div><p><div class=verse-container id=mnd11:51.3><span>acchijjantepi kodho jāyati, </span></div><p><div class=verse-container id=mnd11:51.4><span>acchinnepi kodho jāyati. </span></div><p><div class=verse-container id=mnd11:51.5><span>Iṭṭhaṁ vatthuṁ vipariṇāmasaṅkinopi kodho jāyati, </span></div><p><div class=verse-container id=mnd11:51.6><span>vipariṇāmantepi kodho jāyati, </span></div><p><div class=verse-container id=mnd11:51.7><span>vipariṇatepi kodho jāyati. </span></div><p><div class=verse-container id=mnd11:51.8><span>Evaṁ iṭṭhaṁ vatthuṁ nissāya kodho jāyati. </span></div><p><div class=verse-container id=mnd11:52.1><span>Kathaṁ aniṭṭhaṁ vatthuṁ nissāya musāvādo uppajjati? </span></div><p><div class=verse-container id=mnd11:52.2><span>Idhekacco andubandhanena vā baddho; </span></div><p><div class=verse-container id=mnd11:52.3><span>tassa bandhanassa mokkhatthāya sampajānamusā bhāsati … </span></div><p><div class=verse-container id=mnd11:52.4><span>rajjubandhanena vā baddho … </span></div><p><div class=verse-container id=mnd11:52.5><span>saṅkhalikabandhanena vā baddho … </span></div><p><div class=verse-container id=mnd11:52.6><span>vettabandhanena vā baddho … </span></div><p><div class=verse-container id=mnd11:52.7><span>latābandhanena vā baddho … </span></div><p><div class=verse-container id=mnd11:52.8><span>pakkhepabandhanena vā baddho … </span></div><p><div class=verse-container id=mnd11:52.9><span>parikkhepabandhanena vā baddho … </span></div><p><div class=verse-container id=mnd11:52.10><span>gāmanigamanagararaṭṭhabandhanena vā baddho … </span></div><p><div class=verse-container id=mnd11:52.11><span>janapadabandhanena vā baddho; </span></div><p><div class=verse-container id=mnd11:52.12><span>tassa bandhanassa mokkhatthāya sampajānamusā bhāsati. </span></div><p><div class=verse-container id=mnd11:52.13><span>Evaṁ aniṭṭhaṁ vatthuṁ nissāya musāvādo uppajjatīti. </span></div><p><div class=verse-container id=mnd11:53.1><span>Kathaṁ iṭṭhaṁ vatthuṁ nissāya musāvādo uppajjati? </span></div><p><div class=verse-container id=mnd11:53.2><span>Idhekacco manāpikānaṁ rūpānaṁ hetu sampajānamusā bhāsati … </span></div><p><div class=verse-container id=mnd11:53.3><span>manāpikānaṁ saddānaṁ … </span></div><p><div class=verse-container id=mnd11:53.4><span>gandhānaṁ … </span></div><p><div class=verse-container id=mnd11:53.5><span>rasānaṁ … </span></div><p><div class=verse-container id=mnd11:53.6><span>phoṭṭhabbānaṁ hetu … </span></div><p><div class=verse-container id=mnd11:53.7><span>cīvarahetu … </span></div><p><div class=verse-container id=mnd11:53.8><span>piṇḍapātahetu … </span></div><p><div class=verse-container id=mnd11:53.9><span>senāsanahetu … </span></div><p><div class=verse-container id=mnd11:53.10><span>gilānapaccayabhesajjaparikkhārahetu sampajānamusā bhāsati. </span></div><p><div class=verse-container id=mnd11:53.11><span>Evaṁ iṭṭhaṁ vatthuṁ nissāya musāvādo uppajjati. </span></div><p><div class=verse-container id=mnd11:54.1><span>Kathaṁ aniṭṭhaṁ vatthuṁ nissāya kathaṅkathā uppajjati? </span></div><p><div class=verse-container id=mnd11:54.2><span>“Muccissāmi nu kho cakkhurogato, na nu kho muccissāmi cakkhurogato. </span></div><p><div class=verse-container id=mnd11:54.3><span>Muccissāmi nu kho sotarogato … </span></div><p><div class=verse-container id=mnd11:54.4><span>ghānarogato … </span></div><p><div class=verse-container id=mnd11:54.5><span>jivhārogato … </span></div><p><div class=verse-container id=mnd11:54.6><span>kāyarogato … </span></div><p><div class=verse-container id=mnd11:54.7><span>sīsarogato … </span></div><p><div class=verse-container id=mnd11:54.8><span>kaṇṇarogato … </span></div><p><div class=verse-container id=mnd11:54.9><span>mukharogato … </span></div><p><div class=verse-container id=mnd11:54.10><span>muccissāmi nu kho dantarogato, na nu kho muccissāmi dantarogato”ti. </span></div><p><div class=verse-container id=mnd11:54.11><span>Evaṁ aniṭṭhaṁ vatthuṁ nissāya kathaṅkathā uppajjati. </span></div><p><div class=verse-container id=mnd11:55.1><span>Kathaṁ iṭṭhaṁ vatthuṁ nissāya kathaṅkathā uppajjati? </span></div><p><div class=verse-container id=mnd11:55.2><span>“Labhissāmi nu kho manāpike rūpe, na nu kho labhissāmi manāpike rūpe. </span></div><p><div class=verse-container id=mnd11:55.3><span>Labhissāmi nu kho manāpike sadde … </span></div><p><div class=verse-container id=mnd11:55.4><span>gandhe … </span></div><p><div class=verse-container id=mnd11:55.5><span>rase … </span></div><p><div class=verse-container id=mnd11:55.6><span>phoṭṭhabbe … </span></div><p><div class=verse-container id=mnd11:55.7><span>kulaṁ … </span></div><p><div class=verse-container id=mnd11:55.8><span>gaṇaṁ … </span></div><p><div class=verse-container id=mnd11:55.9><span>āvāsaṁ … </span></div><p><div class=verse-container id=mnd11:55.10><span>lābhaṁ … </span></div><p><div class=verse-container id=mnd11:55.11><span>yasaṁ … </span></div><p><div class=verse-container id=mnd11:55.12><span>pasaṁsaṁ … </span></div><p><div class=verse-container id=mnd11:55.13><span>sukhaṁ … </span></div><p><div class=verse-container id=mnd11:55.14><span>cīvaraṁ … </span></div><p><div class=verse-container id=mnd11:55.15><span>piṇḍapātaṁ … </span></div><p><div class=verse-container id=mnd11:55.16><span>senāsanaṁ … </span></div><p><div class=verse-container id=mnd11:55.17><span>gilānapaccayabhesajjaparikkhāran”ti. </span></div><p><div class=verse-container id=mnd11:55.18><span>Evaṁ iṭṭhaṁ vatthuṁ nissāya kathaṅkathā uppajjatīti—</span></div><p><div class=verse-container id=mnd11:55.19><span>kodho mosavajjañca kathaṅkathā ca. </span></div><p><div class=verse-container id=mnd11:56.1><span>Etepi dhammā dvayameva santeti. </span></div><p><div class=verse-container id=mnd11:56.2><span>Sātāsāte sante, sukhadukkhe sante, somanassadomanasse sante, iṭṭhāniṭṭhe sante, anunayapaṭighe sante saṁvijjamāne atthi upalabbhamāneti—</span></div><p><div class=verse-container id=mnd11:56.3><span>etepi dhammā dvayameva sante. </span></div><p><div class=verse-container id=mnd11:57.1><span>Kathaṅkathī ñāṇapathāya sikkheti. </span></div><p><div class=verse-container id=mnd11:57.2><span>Ñāṇampi ñāṇapatho, ñāṇassa ārammaṇampi ñāṇapatho, ñāṇasahabhunopi dhammā ñāṇapatho. </span></div><p><div class=verse-container id=mnd11:57.3><span>Yathā ariyamaggo ariyapatho, devamaggo devapatho, brahmamaggo brahmapatho; </span></div><p><div class=verse-container id=mnd11:57.4><span>evamevaṁ ñāṇampi ñāṇapatho, ñāṇassa ārammaṇampi ñāṇapatho, ñāṇasahabhunopi dhammā ñāṇapatho. </span></div><p><div class=verse-container id=mnd11:58.1><span>Sikkheti tisso sikkhā—</span></div><p><div class=verse-container id=mnd11:58.2><span>adhisīlasikkhā, adhicittasikkhā, adhipaññāsikkhā. </span></div><p><div class=verse-container id=mnd11:58.3><span>Katamā adhisīlasikkhā? </span></div><p><div class=verse-container id=mnd11:58.4><span>Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu, </span></div><p><div class=verse-container id=mnd11:58.5><span>khuddako sīlakkhandho … </span></div><p><div class=verse-container id=mnd11:58.6><span>mahanto sīlakkhandho … </span></div><p><div class=verse-container id=mnd11:58.7><span>sīlaṁ patiṭṭhā ādi caraṇaṁ saṁyamo saṁvaro mukhaṁ pamukhaṁ kusalānaṁ dhammānaṁ samāpattiyā—</span></div><p><div class=verse-container id=mnd11:58.8><span>ayaṁ adhisīlasikkhā. </span></div><p><div class=verse-container id=mnd11:58.9><span>Katamā adhicittasikkhā? </span></div><p><div class=verse-container id=mnd11:58.10><span>Idha bhikkhu vivicceva kāmehi …pe… </span></div><p><div class=verse-container id=mnd11:58.11><span>catutthaṁ jhānaṁ upasampajja viharati—</span></div><p><div class=verse-container id=mnd11:58.12><span>ayaṁ adhicittasikkhā. </span></div><p><div class=verse-container id=mnd11:58.13><span>Katamā adhipaññāsikkhā? </span></div><p><div class=verse-container id=mnd11:58.14><span>Idha bhikkhu paññavā hoti, udayatthagāminiyā paññāya samannāgato ariyāya nibbedhikāya sammādukkhakkhayagāminiyā. </span></div><p><div class=verse-container id=mnd11:58.15><span>So “idaṁ dukkhan”ti yathābhūtaṁ pajānāti …pe… “ayaṁ dukkhanirodhagāminī paṭipadā”ti yathābhūtaṁ pajānāti, </span></div><p><div class=verse-container id=mnd11:58.16><span>“ime āsavā”ti yathābhūtaṁ pajānāti …pe… “ayaṁ āsavanirodhagāminī paṭipadā”ti yathābhūtaṁ pajānāti—</span></div><p><div class=verse-container id=mnd11:58.17><span>ayaṁ adhipaññāsikkhā. </span></div><p><div class=verse-container id=mnd11:59.1><span>Kathaṅkathī ñāṇapathāya sikkheti. </span></div><p><div class=verse-container id=mnd11:59.2><span>Kathaṅkathī puggalo sakaṅkho savilekho sadveḷhako savicikiccho, ñāṇādhigamāya ñāṇaphusanāya ñāṇasacchikiriyāya adhisīlampi sikkheyya, adhicittampi sikkheyya, adhipaññampi sikkheyya; </span></div><p><div class=verse-container id=mnd11:59.3><span>imā tisso sikkhāyo āvajjanto sikkheyya, </span></div><p><div class=verse-container id=mnd11:59.4><span>jānanto sikkheyya, </span></div><p><div class=verse-container id=mnd11:59.5><span>passanto sikkheyya, </span></div><p><div class=verse-container id=mnd11:59.6><span>paccavekkhanto sikkheyya, </span></div><p><div class=verse-container id=mnd11:59.7><span>cittaṁ adhiṭṭhahanto sikkheyya, </span></div><p><div class=verse-container id=mnd11:59.8><span>saddhāya adhimuccanto sikkheyya, </span></div><p><div class=verse-container id=mnd11:59.9><span>vīriyaṁ paggaṇhanto sikkheyya, </span></div><p><div class=verse-container id=mnd11:59.10><span>satiṁ upaṭṭhahanto sikkheyya, </span></div><p><div class=verse-container id=mnd11:59.11><span>cittaṁ samādahanto sikkheyya, </span></div><p><div class=verse-container id=mnd11:59.12><span>paññāya pajānanto sikkheyya, </span></div><p><div class=verse-container id=mnd11:59.13><span>abhiññeyyaṁ abhijānanto sikkheyya, </span></div><p><div class=verse-container id=mnd11:59.14><span>pariññeyyaṁ parijānanto sikkheyya, </span></div><p><div class=verse-container id=mnd11:59.15><span>pahātabbaṁ pajahanto sikkheyya, </span></div><p><div class=verse-container id=mnd11:59.16><span>bhāvetabbaṁ bhāvento sikkheyya, </span></div><p><div class=verse-container id=mnd11:59.17><span>sacchikātabbaṁ sacchikaronto sikkheyya ācareyya samācareyya samādāya vatteyyāti—</span></div><p><div class=verse-container id=mnd11:59.18><span>kathaṅkathī ñāṇapathāya sikkhe. </span></div><p><div class=verse-container id=mnd11:60.1><span>Ñatvā pavuttā samaṇena dhammāti. </span></div><p><div class=verse-container id=mnd11:60.2><span>Ñatvāti ñatvā jānitvā tulayitvā tīrayitvā vibhāvayitvā vibhūtaṁ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā. </span></div><p><div class=verse-container id=mnd11:60.3><span>“Sabbe saṅkhārā aniccā”ti ñatvā jānitvā tulayitvā tīrayitvā vibhāvayitvā vibhūtaṁ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā, </span></div><p><div class=verse-container id=mnd11:60.4><span>“sabbe saṅkhārā dukkhā”ti … </span></div><p><div class=verse-container id=mnd11:60.5><span>“sabbe dhammā anattā”ti … </span></div><p><div class=verse-container id=mnd11:60.6><span>“avijjāpaccayā saṅkhārā”ti …pe… </span></div><p><div class=verse-container id=mnd11:60.7><span>“jātipaccayā jarāmaraṇan”ti … </span></div><p><div class=verse-container id=mnd11:60.8><span>“avijjānirodhā saṅkhāranirodho”ti …pe… </span></div><p><div class=verse-container id=mnd11:60.9><span>“jātinirodhā jarāmaraṇanirodho”ti … </span></div><p><div class=verse-container id=mnd11:60.10><span>“idaṁ dukkhan”ti …pe… </span></div><p><div class=verse-container id=mnd11:60.11><span>“ayaṁ dukkhanirodhagāminī paṭipadā”ti … </span></div><p><div class=verse-container id=mnd11:60.12><span>“ime āsavā”ti …pe… </span></div><p><div class=verse-container id=mnd11:60.13><span>“ayaṁ āsavanirodhagāminī paṭipadā”ti … </span></div><p><div class=verse-container id=mnd11:60.14><span>“ime dhammā abhiññeyyā”ti … </span></div><p><div class=verse-container id=mnd11:60.15><span>“ime dhammā pariññeyyā”ti … </span></div><p><div class=verse-container id=mnd11:60.16><span>“ime dhammā pahātabbā”ti … </span></div><p><div class=verse-container id=mnd11:60.17><span>“ime dhammā bhāvetabbā”ti … </span></div><p><div class=verse-container id=mnd11:60.18><span>“ime dhammā sacchikātabbā”ti … </span></div><p><div class=verse-container id=mnd11:60.19><span>channaṁ phassāyatanānaṁ samudayañca atthaṅgamañca assādañca ādīnavañca nissaraṇañca … </span></div><p><div class=verse-container id=mnd11:60.20><span>pañcannaṁ upādānakkhandhānaṁ … </span></div><p><div class=verse-container id=mnd11:60.21><span>catunnaṁ mahābhūtānaṁ … </span></div><p><div class=verse-container id=mnd11:60.22><span>“yaṁ kiñci samudayadhammaṁ sabbaṁ taṁ nirodhadhamman”ti ñatvā jānitvā tulayitvā tīrayitvā vibhāvayitvā vibhūtaṁ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā. </span></div><p><div class=verse-container id=mnd11:61.1><span>Vuttañhetaṁ bhagavatā—</span></div><p><div class=verse-container id=mnd11:61.2><span>“abhiññāyāhaṁ, bhikkhave, dhammaṁ desemi, no anabhiññāya. </span></div><p><div class=verse-container id=mnd11:61.3><span>Sanidānāhaṁ, bhikkhave, dhammaṁ desemi, no anidānaṁ. </span></div><p><div class=verse-container id=mnd11:61.4><span>Sappāṭihāriyāhaṁ, bhikkhave, dhammaṁ desemi, no appāṭihāriyaṁ. </span></div><p><div class=verse-container id=mnd11:61.5><span>Tassa mayhaṁ, bhikkhave, abhiññāya dhammaṁ desayato, no anabhiññāya, sanidānaṁ dhammaṁ desayato, no anidānaṁ, sappāṭihāriyaṁ dhammaṁ desayato, no appāṭihāriyaṁ, karaṇīyo ovādo, karaṇīyā anusāsanī. </span></div><p><div class=verse-container id=mnd11:61.6><span>Alañca pana, bhikkhave, vo tuṭṭhiyā alaṁ pāmojjāya alaṁ somanassāya sammāsambuddho bhagavā, svākkhāto dhammo, suppaṭipanno saṅghoti …pe…. </span></div><p><div class=verse-container id=mnd11:61.7><span>Imasmiñca pana veyyākaraṇasmiṁ bhaññamāne dasasahassī lokadhātu akampitthā”ti—</span></div><p><div class=verse-container id=mnd11:61.8><span>ñatvā pavuttā samaṇena dhammā. </span></div><p><div class=verse-container id=mnd11:62.1><span>Tenāha bhagavā—</span></div><p><div class=verse-container id=mnd11:63.1><span>“Kodho mosavajjañca kathaṅkathā ca, </span></div><p><div class=verse-container id=mnd11:63.2><span>Etepi dhammā dvayameva sante; </span></div><p><div class=verse-container id=mnd11:63.3><span>Kathaṅkathī ñāṇapathāya sikkhe, </span></div><p><div class=verse-container id=mnd11:63.4><span>Ñatvā pavuttā samaṇena dhammā”ti. </span></div><p><div class=verse-container id=mnd11:64.1><span>Sātaṁ asātañca kutonidānā, </span></div><p><div class=verse-container id=mnd11:64.2><span>Kismiṁ asante na bhavanti hete; </span></div><p><div class=verse-container id=mnd11:64.3><span>Vibhavaṁ bhavañcāpi yametamatthaṁ, </span></div><p><div class=verse-container id=mnd11:64.4><span>Etaṁ me pabrūhi yatonidānaṁ. </span></div><p><div class=verse-container id=mnd11:65.1><span>Sātaṁ asātañca kutonidānāti. </span></div><p><div class=verse-container id=mnd11:65.2><span>Sātā asātā kutonidānā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti sātāsātānaṁ mūlaṁ pucchati …pe… </span></div><p><div class=verse-container id=mnd11:65.3><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:65.4><span>sātaṁ asātañca kutonidānā. </span></div><p><div class=verse-container id=mnd11:66.1><span>Kismiṁ asante na bhavanti heteti. </span></div><p><div class=verse-container id=mnd11:66.2><span>Kismiṁ asante asaṁvijjamāne natthi anupalabbhamāne sātāsātā na bhavanti nappabhavanti na jāyanti na sañjāyanti na nibbattanti na abhinibbattantīti—</span></div><p><div class=verse-container id=mnd11:66.3><span>kismiṁ asante na bhavanti hete. </span></div><p><div class=verse-container id=mnd11:67.1><span>Vibhavaṁ bhavañcāpi yametamatthanti. </span></div><p><div class=verse-container id=mnd11:67.2><span>Katamo sātāsātānaṁ bhavo? </span></div><p><div class=verse-container id=mnd11:67.3><span>Yo sātāsātānaṁ bhavo pabhavo jāti sañjāti nibbatti abhinibbatti pātubhāvo—</span></div><p><div class=verse-container id=mnd11:67.4><span>ayaṁ sātāsātānaṁ bhavo. </span></div><p><div class=verse-container id=mnd11:67.5><span>Katamo sātāsātānaṁ vibhavo? </span></div><p><div class=verse-container id=mnd11:67.6><span>Yo sātāsātānaṁ khayo vayo bhedo paribhedo aniccatā antaradhānaṁ—</span></div><p><div class=verse-container id=mnd11:67.7><span>ayaṁ sātāsātānaṁ vibhavo. </span></div><p><div class=verse-container id=mnd11:67.8><span>Yametamatthanti yaṁ paramatthanti—</span></div><p><div class=verse-container id=mnd11:67.9><span>vibhavaṁ bhavañcāpi yametamatthaṁ. </span></div><p><div class=verse-container id=mnd11:68.1><span>Etaṁ me pabrūhi yatonidānanti. </span></div><p><div class=verse-container id=mnd11:68.2><span>Etanti yaṁ pucchāmi yaṁ yācāmi yaṁ ajjhesāmi yaṁ pasādemi. </span></div><p><div class=verse-container id=mnd11:68.3><span>Pabrūhīti brūhi vadehi ācikkha desehi paññapehi paṭṭhapehi vivara vibhaja uttānīkarohi pakāsehīti—</span></div><p><div class=verse-container id=mnd11:68.4><span>etaṁ me pabrūhi. </span></div><p><div class=verse-container id=mnd11:68.5><span>Yatonidānanti yaṁnidānaṁ yaṁsamudayaṁ yaṁjātikaṁ yaṁpabhavanti—</span></div><p><div class=verse-container id=mnd11:68.6><span>etaṁ me pabrūhi yatonidānaṁ. </span></div><p><div class=verse-container id=mnd11:69.1><span>Tenāha so nimmito—</span></div><p><div class=verse-container id=mnd11:70.1><span>“Sātaṁ asātañca kutonidānā, </span></div><p><div class=verse-container id=mnd11:70.2><span>Kismiṁ asante na bhavanti hete; </span></div><p><div class=verse-container id=mnd11:70.3><span>Vibhavaṁ bhavañcāpi yametamatthaṁ, </span></div><p><div class=verse-container id=mnd11:70.4><span>Etaṁ me pabrūhi yatonidānan”ti. </span></div><p><div class=verse-container id=mnd11:71.1><span>Phassanidānaṁ sātaṁ asātaṁ, </span></div><p><div class=verse-container id=mnd11:71.2><span>Phasse asante na bhavanti hete; </span></div><p><div class=verse-container id=mnd11:71.3><span>Vibhavaṁ bhavañcāpi yametamatthaṁ, </span></div><p><div class=verse-container id=mnd11:71.4><span>Etaṁ te pabrūmi itonidānaṁ. </span></div><p><div class=verse-container id=mnd11:72.1><span>Phassanidānaṁ sātaṁ asātanti. </span></div><p><div class=verse-container id=mnd11:72.2><span>Sukhavedanīyaṁ phassaṁ paṭicca uppajjati sukhā vedanā. </span></div><p><div class=verse-container id=mnd11:72.3><span>Yā tasseva sukhavedanīyassa phassassa nirodhā, yaṁ tajjaṁ vedayitaṁ sukhavedanīyaṁ phassaṁ paṭicca uppannā sukhā vedanā sā nirujjhati, sā vūpasammati. </span></div><p><div class=verse-container id=mnd11:72.4><span>Dukkhavedanīyaṁ phassaṁ paṭicca uppajjati dukkhā vedanā. </span></div><p><div class=verse-container id=mnd11:72.5><span>Yā tasseva dukkhavedanīyassa phassassa nirodhā, yaṁ tajjaṁ vedayitaṁ dukkhavedanīyaṁ phassaṁ paṭicca uppannā dukkhā vedanā sā nirujjhati, sā vūpasammati. </span></div><p><div class=verse-container id=mnd11:72.6><span>Adukkhamasukhavedanīyaṁ phassaṁ paṭicca uppajjati adukkhamasukhā vedanā. </span></div><p><div class=verse-container id=mnd11:72.7><span>Yā tasseva adukkhamasukhavedanīyassa phassassa nirodhā, yaṁ tajjaṁ vedayitaṁ adukkhamasukhavedanīyaṁ phassaṁ paṭicca uppannā adukkhamasukhā vedanā sā nirujjhati, vūpasammati. </span></div><p><div class=verse-container id=mnd11:72.8><span>Phassanidānaṁ sātaṁ asātanti. </span></div><p><div class=verse-container id=mnd11:72.9><span>Sātāsātā phassanidānā phassasamudayā phassajātikā phassappabhavāti—</span></div><p><div class=verse-container id=mnd11:72.10><span>phassanidānaṁ sātaṁ asātaṁ. </span></div><p><div class=verse-container id=mnd11:73.1><span>Phasse asante na bhavanti heteti. </span></div><p><div class=verse-container id=mnd11:73.2><span>Phasse asante asaṁvijjamāne natthi anupalabbhamāne sātāsātā na bhavanti nappabhavanti na jāyanti na sañjāyanti na nibbattanti nābhinibbattanti na pātubhavantīti—</span></div><p><div class=verse-container id=mnd11:73.3><span>phasse asante na bhavanti hete. </span></div><p><div class=verse-container id=mnd11:74.1><span>Vibhavaṁ bhavañcāpi yametamatthanti. </span></div><p><div class=verse-container id=mnd11:74.2><span>Bhavadiṭṭhipi phassanidānā, vibhavadiṭṭhipi phassanidānā. </span></div><p><div class=verse-container id=mnd11:74.3><span>Yametamatthanti yaṁ paramatthanti—</span></div><p><div class=verse-container id=mnd11:74.4><span>vibhavaṁ bhavañcāpi yametamatthaṁ. </span></div><p><div class=verse-container id=mnd11:75.1><span>Etaṁ te pabrūmi itonidānanti. </span></div><p><div class=verse-container id=mnd11:75.2><span>Etanti yaṁ pucchasi yaṁ yācasi yaṁ ajjhesasi yaṁ pasādesi. </span></div><p><div class=verse-container id=mnd11:75.3><span>Pabrūmīti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—</span></div><p><div class=verse-container id=mnd11:75.4><span>etaṁ te pabrūmi. </span></div><p><div class=verse-container id=mnd11:75.5><span>Itonidānanti ito phassanidānaṁ phassasamudayaṁ phassajātikaṁ phassappabhavanti—</span></div><p><div class=verse-container id=mnd11:75.6><span>etaṁ te pabrūmi itonidānaṁ. </span></div><p><div class=verse-container id=mnd11:76.1><span>Tenāha bhagavā—</span></div><p><div class=verse-container id=mnd11:77.1><span>“Phassanidānaṁ sātaṁ asātaṁ, </span></div><p><div class=verse-container id=mnd11:77.2><span>Phasse asante na bhavanti hete; </span></div><p><div class=verse-container id=mnd11:77.3><span>Vibhavaṁ bhavañcāpi yametamatthaṁ, </span></div><p><div class=verse-container id=mnd11:77.4><span>Etaṁ te pabrūmi itonidānan”ti. </span></div><p><div class=verse-container id=mnd11:78.1><span>Phasso nu lokasmiṁ kutonidāno, </span></div><p><div class=verse-container id=mnd11:78.2><span>Pariggahā cāpi kutopahūtā; </span></div><p><div class=verse-container id=mnd11:78.3><span>Kismiṁ asante na mamattamatthi, </span></div><p><div class=verse-container id=mnd11:78.4><span>Kismiṁ vibhūte na phusanti phassā. </span></div><p><div class=verse-container id=mnd11:79.1><span>Phasso nu lokasmiṁ kutonidānoti. </span></div><p><div class=verse-container id=mnd11:79.2><span>Phasso kutonidāno kutojāto kutosañjāto kutonibbatto kutoabhinibbatto kutopātubhūto, kiṁnidāno kiṁsamudayo kiṁjātiko kiṁpabhavoti phassassa mūlaṁ pucchati hetuṁ pucchati …pe… </span></div><p><div class=verse-container id=mnd11:79.3><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:79.4><span>phasso nu lokasmiṁ kutonidāno. </span></div><p><div class=verse-container id=mnd11:80.1><span>Pariggahā cāpi kutopahūtāti pariggahā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti pariggahānaṁ mūlaṁ pucchati hetuṁ pucchati …pe… </span></div><p><div class=verse-container id=mnd11:80.2><span>samudayaṁ pucchati papucchati yācati ajjhesati pasādetīti—</span></div><p><div class=verse-container id=mnd11:80.3><span>pariggahā cāpi kutopahūtā. </span></div><p><div class=verse-container id=mnd11:81.1><span>Kismiṁ asante na mamattamatthīti. </span></div><p><div class=verse-container id=mnd11:81.2><span>Kismiṁ asante asaṁvijjamāne natthi anupalabbhamāne mamattā natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span></div><p><div class=verse-container id=mnd11:81.3><span>kismiṁ asante na mamattamatthi. </span></div><p><div class=verse-container id=mnd11:82.1><span>Kismiṁ vibhūte na phusanti phassāti. </span></div><p><div class=verse-container id=mnd11:82.2><span>Kismiṁ vibhūte vibhavite atikkante samatikkante vītivatte phassā na phusantīti—</span></div><p><div class=verse-container id=mnd11:82.3><span>kismiṁ vibhūte na phusanti phassā. </span></div><p><div class=verse-container id=mnd11:83.1><span>Tenāha so nimmito—</span></div><p><div class=verse-container id=mnd11:84.1><span>“Phasso nu lokasmiṁ kutonidāno, </span></div><p><div class=verse-container id=mnd11:84.2><span>Pariggahā cāpi kutopahūtā; </span></div><p><div class=verse-container id=mnd11:84.3><span>Kismiṁ asante na mamattamatthi, </span></div><p><div class=verse-container id=mnd11:84.4><span>Kismiṁ vibhūte na phusanti phassā”ti. </span></div><p><div class=verse-container id=mnd11:85.1><span>Nāmañca rūpañca paṭicca phasso, </span></div><p><div class=verse-container id=mnd11:85.2><span>Icchānidānāni pariggahāni; </span></div><p><div class=verse-container id=mnd11:85.3><span>Icchāyasantyā na mamattamatthi, </span></div><p><div class=verse-container id=mnd11:85.4><span>Rūpe vibhūte na phusanti phassā. </span></div><p><div class=verse-container id=mnd11:86.1><span>Nāmañca rūpañca paṭicca phassoti. </span></div><p><div class=verse-container id=mnd11:86.2><span>Cakkhuñca paṭicca rūpe ca uppajjati cakkhuviññāṇaṁ, tiṇṇaṁ saṅgati phasso. </span></div><p><div class=verse-container id=mnd11:86.3><span>Cakkhu ca rūpā ca rūpasmiṁ cakkhusamphassaṁ ṭhapetvā sampayuttakā dhammā nāmasmiṁ. </span></div><p><div class=verse-container id=mnd11:86.4><span>Evampi nāmañca rūpañca paṭicca phasso. </span></div><p><div class=verse-container id=mnd11:86.5><span>Sotañca paṭicca sadde ca uppajjati sotaviññāṇaṁ, tiṇṇaṁ saṅgati phasso. </span></div><p><div class=verse-container id=mnd11:86.6><span>Sotañca saddā ca rūpasmiṁ sotasamphassaṁ ṭhapetvā sampayuttakā dhammā nāmasmiṁ. </span></div><p><div class=verse-container id=mnd11:86.7><span>Evampi nāmañca rūpañca paṭicca phasso. </span></div><p><div class=verse-container id=mnd11:86.8><span>Ghānañca paṭicca gandhe ca uppajjati ghānaviññāṇaṁ, tiṇṇaṁ saṅgati phasso. </span></div><p><div class=verse-container id=mnd11:86.9><span>Ghānañca gandhā ca rūpasmiṁ ghānasamphassaṁ ṭhapetvā sampayuttakā dhammā nāmasmiṁ. </span></div><p><div class=verse-container id=mnd11:86.10><span>Evampi nāmañca rūpañca paṭicca phasso. </span></div><p><div class=verse-container id=mnd11:86.11><span>Jivhañca paṭicca rase ca uppajjati jivhāviññāṇaṁ, tiṇṇaṁ saṅgati phasso. </span></div><p><div class=verse-container id=mnd11:86.12><span>Jivhā ca rasā ca rūpasmiṁ jivhāsamphassaṁ ṭhapetvā sampayuttakā dhammā nāmasmiṁ. </span></div><p><div class=verse-container id=mnd11:86.13><span>Evampi nāmañca rūpañca paṭicca phasso. </span></div><p><div class=verse-container id=mnd11:86.14><span>Kāyañca paṭicca phoṭṭhabbe ca uppajjati kāyaviññāṇaṁ, tiṇṇaṁ saṅgati phasso. </span></div><p><div class=verse-container id=mnd11:86.15><span>Kāyo ca phoṭṭhabbā ca rūpasmiṁ kāyasamphassaṁ ṭhapetvā sampayuttakā dhammā nāmasmiṁ. </span></div><p><div class=verse-container id=mnd11:86.16><span>Evampi nāmañca rūpañca paṭicca phasso. </span></div><p><div class=verse-container id=mnd11:86.17><span>Manañca paṭicca dhamme ca uppajjati manoviññāṇaṁ, tiṇṇaṁ saṅgati phasso. </span></div><p><div class=verse-container id=mnd11:86.18><span>Vatthu rūpaṁ rūpasmiṁ, dhammā rūpino rūpasmiṁ manosamphassaṁ ṭhapetvā sampayuttakā dhammā nāmasmiṁ. </span></div><p><div class=verse-container id=mnd11:86.19><span>Evampi nāmañca rūpañca paṭicca phasso. </span></div><p><div class=verse-container id=mnd11:87.1><span>Icchānidānāni pariggahānīti. </span></div><p><div class=verse-container id=mnd11:87.2><span>Icchā vuccati taṇhā. </span></div><p><div class=verse-container id=mnd11:87.3><span>Yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=mnd11:87.4><span>Pariggahāti dve pariggahā—</span></div><p><div class=verse-container id=mnd11:87.5><span>taṇhāpariggaho ca diṭṭhipariggaho ca …pe… </span></div><p><div class=verse-container id=mnd11:87.6><span>ayaṁ taṇhāpariggaho …pe… </span></div><p><div class=verse-container id=mnd11:87.7><span>ayaṁ diṭṭhipariggaho. </span></div><p><div class=verse-container id=mnd11:87.8><span>Icchānidānāni pariggahānīti. </span></div><p><div class=verse-container id=mnd11:87.9><span>Pariggahā icchānidānā icchāhetukā icchāpaccayā icchākāraṇā icchāpabhavāti—</span></div><p><div class=verse-container id=mnd11:87.10><span>icchānidānāni pariggahāni. </span></div><p><div class=verse-container id=mnd11:88.1><span>Icchāyasantyā na mamattamatthīti. </span></div><p><div class=verse-container id=mnd11:88.2><span>Icchā vuccati taṇhā. </span></div><p><div class=verse-container id=mnd11:88.3><span>Yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=mnd11:88.4><span>Mamattāti dve mamattā—</span></div><p><div class=verse-container id=mnd11:88.5><span>taṇhāmamattañca diṭṭhimamattañca …pe… </span></div><p><div class=verse-container id=mnd11:88.6><span>idaṁ taṇhāmamattaṁ …pe… </span></div><p><div class=verse-container id=mnd11:88.7><span>idaṁ diṭṭhimamattaṁ. </span></div><p><div class=verse-container id=mnd11:88.8><span>Icchāyasantyā na mamattamatthīti. </span></div><p><div class=verse-container id=mnd11:88.9><span>Icchāya asantyā asaṁvijjamānāya natthi anupalabbhamānāya mamattā natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span></div><p><div class=verse-container id=mnd11:88.10><span>icchāyasantyā na mamattamatthi. </span></div><p><div class=verse-container id=mnd11:89.1><span>Rūpe vibhūte na phusanti phassāti. </span></div><p><div class=verse-container id=mnd11:89.2><span>Rūpeti cattāro ca mahābhūtā catunnañca mahābhūtānaṁ upādāya rūpaṁ. </span></div><p><div class=verse-container id=mnd11:89.3><span>Rūpe vibhūteti catūhākārehi rūpaṁ vibhūtaṁ hoti—</span></div><p><div class=verse-container id=mnd11:89.4><span>ñātavibhūtena, tīraṇavibhūtena, pahānavibhūtena, samatikkamavibhūtena. </span></div><p><div class=verse-container id=mnd11:89.5><span>Kathaṁ ñātavibhūtena rūpaṁ vibhūtaṁ hoti? </span></div><p><div class=verse-container id=mnd11:89.6><span>Rūpaṁ jānāti—</span></div><p><div class=verse-container id=mnd11:89.7><span>“yaṁ kiñci rūpaṁ sabbaṁ rūpaṁ cattāri ca mahābhūtāni catunnañca mahābhūtānaṁ upādāya rūpan”ti jānāti passati. </span></div><p><div class=verse-container id=mnd11:89.8><span>Evaṁ ñātavibhūtena rūpaṁ vibhūtaṁ hoti. </span></div><p><div class=verse-container id=mnd11:90.1><span>Kathaṁ tīraṇavibhūtena rūpaṁ vibhūtaṁ hoti? </span></div><p><div class=verse-container id=mnd11:90.2><span>Evaṁ ñātaṁ katvā rūpaṁ tīreti, aniccato dukkhato rogato gaṇḍato sallato aghato ābādhato parato palokato ītito upaddavato bhayato upasaggato calato pabhaṅguto adhuvato atāṇato aleṇato asaraṇato rittato tucchato suññato anattato ādīnavato vipariṇāmadhammato asārakato aghamūlato vadhakato vibhavato sāsavato saṅkhatato mārāmisato jātidhammato jarādhammato byādhidhammato maraṇadhammato, sokaparidevadukkhadomanassupāyāsadhammato saṅkilesikadhammato samudayato atthaṅgamato, assādato ādīnavato nissaraṇato tīreti. </span></div><p><div class=verse-container id=mnd11:90.3><span>Evaṁ tīraṇavibhūtena rūpaṁ vibhūtaṁ hoti. </span></div><p><div class=verse-container id=mnd11:91.1><span>Kathaṁ pahānavibhūtena rūpaṁ vibhūtaṁ hoti? </span></div><p><div class=verse-container id=mnd11:91.2><span>Evaṁ tīrayitvā rūpe chandarāgaṁ pajahati vinodeti byantiṁ karoti anabhāvaṁ gameti. </span></div><p><div class=verse-container id=mnd11:91.3><span>Vuttañhetaṁ bhagavatā—</span></div><p><div class=verse-container id=mnd11:91.4><span>“yo, bhikkhave, rūpasmiṁ chandarāgo taṁ pajahatha. </span></div><p><div class=verse-container id=mnd11:91.5><span>Evaṁ taṁ rūpaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhamman”ti. </span></div><p><div class=verse-container id=mnd11:91.6><span>Evaṁ pahānavibhūtena rūpaṁ vibhūtaṁ hoti. </span></div><p><div class=verse-container id=mnd11:92.1><span>Kathaṁ samatikkamavibhūtena rūpaṁ vibhūtaṁ hoti. </span></div><p><div class=verse-container id=mnd11:92.2><span>Catasso arūpasamāpattiyo paṭiladdhassa rūpā vibhūtā honti vibhāvitā atikkantā samatikkantā vītivattā. </span></div><p><div class=verse-container id=mnd11:92.3><span>Evaṁ samatikkamavibhūtena rūpaṁ vibhūtaṁ hoti. </span></div><p><div class=verse-container id=mnd11:92.4><span>Imehi catūhi kāraṇehi rūpaṁ vibhūtaṁ hoti. </span></div><p><div class=verse-container id=mnd11:93.1><span>Rūpe vibhūte na phusanti phassāti. </span></div><p><div class=verse-container id=mnd11:93.2><span>Rūpe vibhūte vibhāvite atikkante samatikkante vītivatte pañca phassā na phusanti—</span></div><p><div class=verse-container id=mnd11:93.3><span>cakkhusamphasso, sotasamphasso, ghānasamphasso, jivhāsamphasso, kāyasamphassoti—</span></div><p><div class=verse-container id=mnd11:93.4><span>rūpe vibhūte na phusanti phassā. </span></div><p><div class=verse-container id=mnd11:94.1><span>Tenāha bhagavā—</span></div><p><div class=verse-container id=mnd11:95.1><span>“Nāmañca rūpañca paṭicca phasso, </span></div><p><div class=verse-container id=mnd11:95.2><span>Icchānidānāni pariggahāni; </span></div><p><div class=verse-container id=mnd11:95.3><span>Icchāyasantyā na mamattamatthi, </span></div><p><div class=verse-container id=mnd11:95.4><span>Rūpe vibhūte na phusanti phassā”ti. </span></div><p><div class=verse-container id=mnd11:96.1><span>Kathaṁ sametassa vibhoti rūpaṁ, </span></div><p><div class=verse-container id=mnd11:96.2><span>Sukhaṁ dukhañcāpi kathaṁ vibhoti; </span></div><p><div class=verse-container id=mnd11:96.3><span>Etaṁ me pabrūhi yathā vibhoti, </span></div><p><div class=verse-container id=mnd11:96.4><span>Taṁ jāniyāmāti me mano ahu. </span></div><p><div class=verse-container id=mnd11:97.1><span>Kathaṁ sametassa vibhoti rūpanti. </span></div><p><div class=verse-container id=mnd11:97.2><span>Kathaṁ sametassāti kathaṁ sametassa kathaṁ paṭipannassa kathaṁ iriyantassa kathaṁ vattentassa kathaṁ pālentassa kathaṁ yapentassa kathaṁ yāpentassa rūpaṁ vibhoti vibhāvīyati atikkamīyati samatikkamīyati vītivattīyatīti—</span></div><p><div class=verse-container id=mnd11:97.3><span>kathaṁ sametassa vibhoti rūpaṁ. </span></div><p><div class=verse-container id=mnd11:98.1><span>Sukhaṁ dukhañcāpi kathaṁ vibhotīti sukhañca dukkhañca kathaṁ vibhoti vibhāvīyati atikkamīyati samatikkamīyati vītivattīyatīti—</span></div><p><div class=verse-container id=mnd11:98.2><span>sukhaṁ dukhañcāpi kathaṁ vibhoti. </span></div><p><div class=verse-container id=mnd11:99.1><span>Etaṁ me pabrūhi yathā vibhotīti. </span></div><p><div class=verse-container id=mnd11:99.2><span>Etanti yaṁ pucchāmi yaṁ yācāmi yaṁ ajjhesāmi yaṁ pasādemīti—</span></div><p><div class=verse-container id=mnd11:99.3><span>etaṁ. </span></div><p><div class=verse-container id=mnd11:99.4><span>Me pabrūhīti me pabrūhi ācikkha desehi paññapehi paṭṭhapehi vivara vibhaja uttānīkarohi pakāsehīti—</span></div><p><div class=verse-container id=mnd11:99.5><span>etaṁ me pabrūhi. </span></div><p><div class=verse-container id=mnd11:99.6><span>Yathā vibhotīti yathā vibhoti vibhāvīyati atikkamīyati samatikkamīyati vītivattīyatīti—</span></div><p><div class=verse-container id=mnd11:99.7><span>etaṁ me pabrūhi yathā vibhoti. </span></div><p><div class=verse-container id=mnd11:100.1><span>Taṁ jāniyāmāti me mano ahūti. </span></div><p><div class=verse-container id=mnd11:100.2><span>Taṁ jāniyāmāti taṁ jāneyyāma ājāneyyāma vijāneyyāma paṭivijāneyyāma paṭivijjheyyāmāti—</span></div><p><div class=verse-container id=mnd11:100.3><span>taṁ jāniyāma. </span></div><p><div class=verse-container id=mnd11:100.4><span>Iti me mano ahūti iti me mano ahu, iti me cittaṁ ahu, iti me saṅkappo ahu, iti me viññāṇaṁ ahūti—</span></div><p><div class=verse-container id=mnd11:100.5><span>taṁ jāniyāma iti me mano ahu. </span></div><p><div class=verse-container id=mnd11:101.1><span>Tenāha so nimmito—</span></div><p><div class=verse-container id=mnd11:102.1><span>“Kathaṁ sametassa vibhoti rūpaṁ, </span></div><p><div class=verse-container id=mnd11:102.2><span>Sukhaṁ dukhañcāpi kathaṁ vibhoti; </span></div><p><div class=verse-container id=mnd11:102.3><span>Etaṁ me pabrūhi yathā vibhoti, </span></div><p><div class=verse-container id=mnd11:102.4><span>Taṁ jāniyāmāti me mano ahū”ti. </span></div><p><div class=verse-container id=mnd11:103.1><span>Na saññasaññī na visaññasaññī, </span></div><p><div class=verse-container id=mnd11:103.2><span>Nopi asaññī na vibhūtasaññī; </span></div><p><div class=verse-container id=mnd11:103.3><span>Evaṁ sametassa vibhoti rūpaṁ, </span></div><p><div class=verse-container id=mnd11:103.4><span>Saññānidānā hi papañcasaṅkhā. </span></div><p><div class=verse-container id=mnd11:104.1><span>Na saññasaññī na visaññasaññīti. </span></div><p><div class=verse-container id=mnd11:104.2><span>Saññasaññino vuccanti ye pakatisaññāya ṭhitā, napi so pakatisaññāya ṭhito. </span></div><p><div class=verse-container id=mnd11:104.3><span>Visaññasaññino vuccanti ummattakā ye ca khittacittā, napi so ummattako, nopi khittacittoti—</span></div><p><div class=verse-container id=mnd11:104.4><span>na saññasaññī na visaññasaññī. </span></div><p><div class=verse-container id=mnd11:105.1><span>Nopi asaññī na vibhūtasaññīti. </span></div><p><div class=verse-container id=mnd11:105.2><span>Asaññino vuccanti nirodhasamāpannā ye ca asaññasattā, napi so nirodhasamāpanno, napi asaññasatto. </span></div><p><div class=verse-container id=mnd11:105.3><span>Vibhūtasaññino vuccanti ye catunnaṁ arūpasamāpattīnaṁ lābhino, napi so catunnaṁ arūpasamāpattīnaṁ lābhīti—</span></div><p><div class=verse-container id=mnd11:105.4><span>nopi asaññī na vibhūtasaññī. </span></div><p><div class=verse-container id=mnd11:106.1><span>Evaṁ sametassa vibhoti rūpanti. </span></div><p><div class=verse-container id=mnd11:106.2><span>Idha bhikkhu sukhassa ca pahānā …pe… catutthaṁ jhānaṁ upasampajja viharati. </span></div><p><div class=verse-container id=mnd11:106.3><span>So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte ākāsānañcāyatanasamāpattipaṭilābhatthāya cittaṁ abhinīharati abhininnāmeti āruppamaggasamaṅgīti. </span></div><p><div class=verse-container id=mnd11:106.4><span>Evaṁ sametassa evaṁ paṭipannassa evaṁ iriyantassa evaṁ vattentassa evaṁ pālentassa evaṁ yapentassa evaṁ yāpentassa rūpaṁ vibhoti vibhāvīyati atikkamīyati samatikkamīyati vītivattīyatīti—</span></div><p><div class=verse-container id=mnd11:106.5><span>evaṁ sametassa vibhoti rūpaṁ. </span></div><p><div class=verse-container id=mnd11:107.1><span>Saññānidānā hi papañcasaṅkhāti. </span></div><p><div class=verse-container id=mnd11:107.2><span>Papañcāyeva papañcasaṅkhā taṇhāpapañcasaṅkhā, diṭṭhipapañcasaṅkhā, mānapapañcasaṅkhā saññānidānā saññāsamudayā saññājātikā saññāpabhavāti—</span></div><p><div class=verse-container id=mnd11:107.3><span>saññānidānā hi papañcasaṅkhā. </span></div><p><div class=verse-container id=mnd11:108.1><span>Tenāha bhagavā—</span></div><p><div class=verse-container id=mnd11:109.1><span>“Na saññasaññī na visaññasaññī, </span></div><p><div class=verse-container id=mnd11:109.2><span>Nopi asaññī na vibhūtasaññī; </span></div><p><div class=verse-container id=mnd11:109.3><span>Evaṁ sametassa vibhoti rūpaṁ, </span></div><p><div class=verse-container id=mnd11:109.4><span>Saññānidānā hi papañcasaṅkhā”ti. </span></div><p><div class=verse-container id=mnd11:110.1><span>Yaṁ taṁ apucchimha akittayī no, </span></div><p><div class=verse-container id=mnd11:110.2><span>Aññaṁ taṁ pucchāma tadiṅgha brūhi; </span></div><p><div class=verse-container id=mnd11:110.3><span>Ettāvataggaṁ nu vadanti heke, </span></div><p><div class=verse-container id=mnd11:110.4><span>Yakkhassa suddhiṁ idha paṇḍitāse; </span></div><p><div class=verse-container id=mnd11:110.5><span>Udāhu aññampi vadanti etto. </span></div><p><div class=verse-container id=mnd11:111.1><span>Yaṁ taṁ apucchimha akittayī noti. </span></div><p><div class=verse-container id=mnd11:111.2><span>Yaṁ taṁ apucchimha ayācimha ajjhesimha pasādayimha. </span></div><p><div class=verse-container id=mnd11:111.3><span>Akittayī noti kittitaṁ pakittitaṁ ācikkhitaṁ desitaṁ paññapitaṁ paṭṭhapitaṁ vivaṭaṁ vibhattaṁ uttānīkataṁ pakāsitanti—</span></div><p><div class=verse-container id=mnd11:111.4><span>yaṁ taṁ apucchimha akittayī no. </span></div><p><div class=verse-container id=mnd11:112.1><span>Aññaṁ taṁ pucchāma tadiṅgha brūhīti. </span></div><p><div class=verse-container id=mnd11:112.2><span>Aññaṁ taṁ pucchāma, aññaṁ taṁ yācāma, aññaṁ taṁ ajjhesāma, aññaṁ taṁ pasādema, uttariṁ taṁ pucchāma. </span></div><p><div class=verse-container id=mnd11:112.3><span>Tadiṅgha brūhīti iṅgha brūhi ācikkha desehi paññapehi paṭṭhapehi vivara vibhaja uttānīkarohi pakāsehīti—</span></div><p><div class=verse-container id=mnd11:112.4><span>aññaṁ taṁ pucchāma tadiṅgha brūhi. </span></div><p><div class=verse-container id=mnd11:113.1><span>Ettāvataggaṁ nu vadanti heke yakkhassa suddhiṁ idha paṇḍitāseti. </span></div><p><div class=verse-container id=mnd11:113.2><span>Eke samaṇabrāhmaṇā etā arūpasamāpattiyo aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ vadanti kathenti bhaṇanti dīpayanti voharanti. </span></div><p><div class=verse-container id=mnd11:113.3><span>Yakkhassāti sattassa narassa mānavassa posassa puggalassa jīvassa jāgussa jantussa indagussa manujassa. </span></div><p><div class=verse-container id=mnd11:113.4><span>Suddhinti suddhiṁ visuddhiṁ parisuddhiṁ muttiṁ vimuttiṁ parimuttiṁ. </span></div><p><div class=verse-container id=mnd11:113.5><span>Idha paṇḍitāseti idha paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span></div><p><div class=verse-container id=mnd11:113.6><span>ettāvataggaṁ nu vadanti heke yakkhassa suddhiṁ idha paṇḍitāse. </span></div><p><div class=verse-container id=mnd11:114.1><span>Udāhu aññampi vadanti ettoti. </span></div><p><div class=verse-container id=mnd11:114.2><span>Udāhu eke samaṇabrāhmaṇā etā arūpasamāpattiyo atikkamitvā samatikkamitvā vītivattetvā etto arūpasamāpattito aññaṁ uttariṁ yakkhassa suddhiṁ visuddhiṁ parisuddhiṁ muttiṁ vimuttiṁ parimuttiṁ vadanti kathenti bhaṇanti dīpayanti voharantīti—</span></div><p><div class=verse-container id=mnd11:114.3><span>udāhu aññampi vadanti etto. </span></div><p><div class=verse-container id=mnd11:115.1><span>Tenāha so nimmito—</span></div><p><div class=verse-container id=mnd11:116.1><span>“Yaṁ taṁ apucchimha akittayī no, </span></div><p><div class=verse-container id=mnd11:116.2><span>Aññaṁ taṁ pucchāma tadiṅgha brūhi; </span></div><p><div class=verse-container id=mnd11:116.3><span>Ettāvataggaṁ nu vadanti heke, </span></div><p><div class=verse-container id=mnd11:116.4><span>Yakkhassa suddhiṁ idha paṇḍitāse; </span></div><p><div class=verse-container id=mnd11:116.5><span>Udāhu aññampi vadanti etto”ti. </span></div><p><div class=verse-container id=mnd11:117.1><span>Ettāvataggampi vadanti heke, </span></div><p><div class=verse-container id=mnd11:117.2><span>Yakkhassa suddhiṁ idha paṇḍitāse; </span></div><p><div class=verse-container id=mnd11:117.3><span>Tesaṁ paneke samayaṁ vadanti, </span></div><p><div class=verse-container id=mnd11:117.4><span>Anupādisese kusalāvadānā. </span></div><p><div class=verse-container id=mnd11:118.1><span>Ettāvataggampi vadanti heke, yakkhassa suddhiṁ idha paṇḍitāseti. </span></div><p><div class=verse-container id=mnd11:118.2><span>Santeke samaṇabrāhmaṇā sassatavādā, etā arūpasamāpattiyo aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ vadanti kathenti bhaṇanti dīpayanti voharanti. </span></div><p><div class=verse-container id=mnd11:118.3><span>Yakkhassāti sattassa narassa mānavassa posassa puggalassa jīvassa jāgussa jantussa indagussa manujassa. </span></div><p><div class=verse-container id=mnd11:118.4><span>Suddhinti suddhiṁ visuddhiṁ parisuddhiṁ, muttiṁ vimuttiṁ parimuttiṁ. </span></div><p><div class=verse-container id=mnd11:118.5><span>Idha paṇḍitāseti idha paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span></div><p><div class=verse-container id=mnd11:118.6><span>ettāvataggampi vadanti heke yakkhassa suddhiṁ idha paṇḍitāse. </span></div><p><div class=verse-container id=mnd11:119.1><span>Tesaṁ paneke samayaṁ vadanti, anupādisese kusalāvadānāti tesaṁyeva samaṇabrāhmaṇānaṁ eke samaṇabrāhmaṇā ucchedavādā bhavatajjitā vibhavaṁ abhinandanti, te sattassa samaṁ upasamaṁ vūpasamaṁ nirodhaṁ paṭipassaddhinti vadanti, yato kiṁ, bho, ayaṁ attā kāyassa bhedā ucchijjati vinassati na hoti paraṁ maraṇā, ettāvatā anupādisesoti. </span></div><p><div class=verse-container id=mnd11:119.2><span>Kusalāvadānāti kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—</span></div><p><div class=verse-container id=mnd11:119.3><span>tesaṁ paneke samayaṁ vadanti anupādisese kusalāvadānā. </span></div><p><div class=verse-container id=mnd11:120.1><span>Tenāha bhagavā—</span></div><p><div class=verse-container id=mnd11:121.1><span>“Ettāvataggampi vadanti heke, </span></div><p><div class=verse-container id=mnd11:121.2><span>Yakkhassa suddhiṁ idha paṇḍitāse; </span></div><p><div class=verse-container id=mnd11:121.3><span>Tesaṁ paneke samayaṁ vadanti, </span></div><p><div class=verse-container id=mnd11:121.4><span>Anupādisese kusalāvadānā”ti. </span></div><p><div class=verse-container id=mnd11:122.1><span>Ete ca ñatvā upanissitāti, </span></div><p><div class=verse-container id=mnd11:122.2><span>Ñatvā munī nissaye so vimaṁsī; </span></div><p><div class=verse-container id=mnd11:122.3><span>Ñatvā vimutto na vivādameti, </span></div><p><div class=verse-container id=mnd11:122.4><span>Bhavābhavāya na sameti dhīro. </span></div><p><div class=verse-container id=mnd11:123.1><span>Ete ca ñatvā upanissitāti. </span></div><p><div class=verse-container id=mnd11:123.2><span>Eteti diṭṭhigatike. </span></div><p><div class=verse-container id=mnd11:123.3><span>Upanissitāti sassatadiṭṭhinissitāti ñatvā, ucchedadiṭṭhinissitāti ñatvā, sassatucchedadiṭṭhinissitāti ñatvā jānitvā tulayitvā tīrayitvā vibhāvayitvā vibhūtaṁ katvāti—</span></div><p><div class=verse-container id=mnd11:123.4><span>ete ca ñatvā upanissitāti. </span></div><p><div class=verse-container id=mnd11:124.1><span>Ñatvā munī nissaye so vimaṁsīti. </span></div><p><div class=verse-container id=mnd11:124.2><span>Munīti. </span></div><p><div class=verse-container id=mnd11:124.3><span>Monaṁ vuccati ñāṇaṁ …pe… saṅgajālamaticca so muni. </span></div><p><div class=verse-container id=mnd11:124.4><span>Muni sassatadiṭṭhinissitāti ñatvā, ucchedadiṭṭhinissitāti ñatvā, sassatucchedadiṭṭhinissitāti ñatvā jānitvā tulayitvā tīrayitvā vibhāvayitvā vibhūtaṁ katvā. </span></div><p><div class=verse-container id=mnd11:124.5><span>So vimaṁsīti paṇḍito paññavā buddhimā ñāṇī vibhāvī medhāvīti ñatvā muni nissaye so vimaṁsī. </span></div><p><div class=verse-container id=mnd11:124.6><span>Ñatvā vimutto na vivādametīti ñatvā jānitvā tulayitvā tīrayitvā vibhāvayitvā vibhūtaṁ katvā. </span></div><p><div class=verse-container id=mnd11:124.7><span>Vimuttoti mutto vimutto parimutto suvimutto accantaanupādāvimokkhena. </span></div><p><div class=verse-container id=mnd11:124.8><span>“Sabbe saṅkhārā aniccā”ti ñatvā jānitvā tulayitvā tīrayitvā vibhāvayitvā vibhūtaṁ katvā mutto vimutto parimutto suvimutto accantaanupādāvimokkhena. </span></div><p><div class=verse-container id=mnd11:124.9><span>“Sabbe saṅkhārā dukkhā”ti … </span></div><p><div class=verse-container id=mnd11:124.10><span>“sabbe dhammā anattā”ti …pe… </span></div><p><div class=verse-container id=mnd11:124.11><span>“yaṁ kiñci samudayadhammaṁ sabbaṁ taṁ nirodhadhamman”ti ñatvā jānitvā tulayitvā tīrayitvā vibhāvayitvā vibhūtaṁ katvā mutto vimutto parimutto suvimutto accantaanupādāvimokkhenāti—</span></div><p><div class=verse-container id=mnd11:124.12><span>ñatvā vimutto. </span></div><p><div class=verse-container id=mnd11:124.13><span>Na vivādametīti na kalahaṁ karoti, na bhaṇḍanaṁ karoti, na viggahaṁ karoti, na vivādaṁ karoti, na medhagaṁ karoti. </span></div><p><div class=verse-container id=mnd11:124.14><span>Vuttañhetaṁ bhagavatā—</span></div><p><div class=verse-container id=mnd11:124.15><span>“evaṁ vimuttacitto kho, aggivessana, bhikkhu na kenaci saṁvadati, na kenaci vivadati, yañca loke vuttaṁ tena ca voharati aparāmasan”ti—</span></div><p><div class=verse-container id=mnd11:124.16><span>ñatvā vimutto na vivādameti. </span></div><p><div class=verse-container id=mnd11:125.1><span>Bhavābhavāya na sameti dhīroti. </span></div><p><div class=verse-container id=mnd11:125.2><span>Bhavābhavāyāti bhavāya kammabhavāya punabbhavāya kāmabhavāya, kammabhavāya kāmabhavāya punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya arūpabhavāya punabbhavāya punappunabbhavāya punappunagatiyā punappunaupapattiyā punappunapaṭisandhiyā punappunaattabhāvāya punappunābhinibbattiyā na sameti na samāgacchati na gaṇhāti na parāmasati nābhinivisati. </span></div><p><div class=verse-container id=mnd11:125.3><span>Dhīroti dhīro paṇḍito paññavā buddhimā ñāṇī vibhāvī medhāvīti—</span></div><p><div class=verse-container id=mnd11:125.4><span>bhavābhavāya na sameti dhīro. </span></div><p><div class=verse-container id=mnd11:126.1><span>Tenāha bhagavā—</span></div><p><div class=verse-container id=mnd11:127.1><span>“Ete ca ñatvā upanissitāti, </span></div><p><div class=verse-container id=mnd11:127.2><span>Ñatvā munī nissaye so vimaṁsī; </span></div><p><div class=verse-container id=mnd11:127.3><span>Ñatvā vimutto na vivādameti, </span></div><p><div class=verse-container id=mnd11:127.4><span>Bhavābhavāya na sameti dhīro”ti. </span></div><p><div class=verse-container id=mnd11:128.1><span>Kalahavivādasuttaniddeso ekādasamo. </span></div><div class=flex-between><a href=/canon/en/pli/ms/sutta/kn/mnd/mnd0010.html>Previous</a><a href=/canon/en/pli/ms/sutta/kn/mnd/mnd0012.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>