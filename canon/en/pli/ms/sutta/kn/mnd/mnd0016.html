<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mnd.html> Mahāniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mnd/mnd0015.html>Previous</a><a href=/canon/en/pli/ms/sutta/kn/ne.html>Next</a></div><p><div class=verse-container id=mnd16:0.1><span>Mahāniddesa </span></div><p><div class=verse-container id=mnd16:0.2><span>Aṭṭhakavagga </span></div><p><div class=verse-container id=mnd16:0.3><span class=big-bold>16. Sāriputtasuttaniddesa </span></div><p><div class=verse-container id=mnd16:1.1><span>Atha sāriputtasuttaniddesaṁ vakkhati—</span></div><p><div class=verse-container id=mnd16:2.1><span>Na me diṭṭho ito pubbe, </span></div><p><div class=verse-container id=mnd16:2.2><span>(iccāyasmā sāriputto) </span></div><p><div class=verse-container id=mnd16:2.3><span>Na suto uda kassaci; </span></div><p><div class=verse-container id=mnd16:2.4><span>Evaṁ vagguvado satthā, </span></div><p><div class=verse-container id=mnd16:2.5><span>Tusitā gaṇimāgato. </span></div><p><div class=verse-container id=mnd16:3.1><span>Na me diṭṭho ito pubbeti. </span></div><p><div class=verse-container id=mnd16:3.2><span>Ito pubbe me mayā na diṭṭhapubbo so bhagavā iminā cakkhunā iminā attabhāvena. </span></div><p><div class=verse-container id=mnd16:3.3><span>Yadā bhagavā tāvatiṁsabhavane pāricchattakamūle paṇḍukambalasilāyaṁ vassaṁvuṭṭho devagaṇaparivuto majjhe maṇimayena sopāṇena saṅkassanagaraṁ otiṇṇo imaṁ dassanaṁ pubbe na diṭṭhoti—</span></div><p><div class=verse-container id=mnd16:3.4><span>na me diṭṭho ito pubbe. </span></div><p><div class=verse-container id=mnd16:4.1><span>Iccāyasmā sāriputtoti. </span></div><p><div class=verse-container id=mnd16:4.2><span>Iccāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=mnd16:4.3><span>iccāti. </span></div><p><div class=verse-container id=mnd16:4.4><span>Āyasmāti piyavacanaṁ garuvacanaṁ sagāravasappatissavacanametaṁ—</span></div><p><div class=verse-container id=mnd16:4.5><span>āyasmāti. </span></div><p><div class=verse-container id=mnd16:4.6><span>Sāriputtoti tassa therassa nāmaṁ saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpoti—</span></div><p><div class=verse-container id=mnd16:4.7><span>iccāyasmā sāriputto. </span></div><p><div class=verse-container id=mnd16:5.1><span>Na suto uda kassacīti. </span></div><p><div class=verse-container id=mnd16:5.2><span>Nāti paṭikkhepo. </span></div><p><div class=verse-container id=mnd16:5.3><span>Udāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=mnd16:5.4><span>udāti. </span></div><p><div class=verse-container id=mnd16:5.5><span>Kassacīti khattiyassa vā brāhmaṇassa vā vessassa vā suddassa vā gahaṭṭhassa vā pabbajitassa vā devassa vā manussassa vāti—</span></div><p><div class=verse-container id=mnd16:5.6><span>na suto uda kassaci. </span></div><p><div class=verse-container id=mnd16:6.1><span>Evaṁ vagguvado satthāti. </span></div><p><div class=verse-container id=mnd16:6.2><span>Evaṁ vagguvado madhuravado pemanīyavado hadayaṅgamavado karavīkarutamañjughoso. </span></div><p><div class=verse-container id=mnd16:6.3><span>Aṭṭhaṅgasamannāgato kho pana tassa bhagavato mukhato ghoso niccharati—</span></div><p><div class=verse-container id=mnd16:6.4><span>visaṭṭho ca viññeyyo ca mañju ca savanīyo ca bindu ca avisārī ca gambhīro ca ninnādī ca. </span></div><p><div class=verse-container id=mnd16:6.5><span>Yathā parisaṁ kho pana so bhagavā sarena viññāpeti, na assa bahiddhā parisāya ghoso niccharati, brahmassaro kho pana so bhagavā karavīkabhāṇīti—</span></div><p><div class=verse-container id=mnd16:6.6><span>evaṁ vagguvado. </span></div><p><div class=verse-container id=mnd16:7.1><span>Satthāti satthā bhagavā satthavāho. </span></div><p><div class=verse-container id=mnd16:7.2><span>Yathā satthavāho satte kantāraṁ tāreti, corakantāraṁ tāreti, vāḷakantāraṁ tāreti, dubbhikkhakantāraṁ tāreti, nirudakakantāraṁ tāreti uttāreti nittāreti patāreti khemantabhūmiṁ sampāpeti; </span></div><p><div class=verse-container id=mnd16:7.3><span>evamevaṁ bhagavā satthavāho satte kantāraṁ tāreti, jātikantāraṁ tāreti, jarākantāraṁ tāreti, byādhikantāraṁ …pe… maraṇakantāraṁ … sokaparidevadukkhadomanassupāyāsakantāraṁ tāreti, rāgakantāraṁ tāreti, dosakantāraṁ … mohakantāraṁ … mānakantāraṁ … diṭṭhikantāraṁ … kilesakantāraṁ … duccaritakantāraṁ tāreti, rāgagahanaṁ tāreti, dosagahanaṁ … mohagahanaṁ … mānagahanaṁ … diṭṭhigahanaṁ … kilesagahanaṁ … duccaritagahanaṁ tāreti uttāreti nittāreti patāreti khemantaṁ amataṁ nibbānaṁ sampāpetīti. </span></div><p><div class=verse-container id=mnd16:7.4><span>Evampi bhagavā satthavāho. </span></div><p><div class=verse-container id=mnd16:8.1><span>Atha vā bhagavā netā vinetā anunetā paññāpetā nijjhāpetā pekkhetā pasādetāti. </span></div><p><div class=verse-container id=mnd16:8.2><span>Evampi bhagavā satthavāho. </span></div><p><div class=verse-container id=mnd16:9.1><span>Atha vā bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido maggānugā ca pana etarahi sāvakā viharanti pacchā samannāgatāti. </span></div><p><div class=verse-container id=mnd16:9.2><span>Evampi bhagavā satthavāhoti—</span></div><p><div class=verse-container id=mnd16:9.3><span>evaṁ vagguvado satthā. </span></div><p><div class=verse-container id=mnd16:10.1><span>Tusitā gaṇimāgatoti. </span></div><p><div class=verse-container id=mnd16:10.2><span>Bhagavā tusitakāyā cavitvā sato sampajāno mātukucchiṁ okkantoti. </span></div><p><div class=verse-container id=mnd16:10.3><span>Evampi tusitā gaṇimāgato. </span></div><p><div class=verse-container id=mnd16:11.1><span>Atha vā devā vuccanti tusitā. </span></div><p><div class=verse-container id=mnd16:11.2><span>Te tuṭṭhā santuṭṭhā attamanā pamuditā pītisomanassajātā devalokato gaṇiṁ āgatoti. </span></div><p><div class=verse-container id=mnd16:11.3><span>Evampi tusitā gaṇimāgato. </span></div><p><div class=verse-container id=mnd16:11.4><span>Atha vā arahanto vuccanti tusitā. </span></div><p><div class=verse-container id=mnd16:11.5><span>Te tuṭṭhā santuṭṭhā attamanā paripuṇṇasaṅkappā arahantānaṁ gaṇiṁ āgatoti. </span></div><p><div class=verse-container id=mnd16:11.6><span>Evampi tusitā gaṇimāgato. </span></div><p><div class=verse-container id=mnd16:11.7><span>Gaṇīti gaṇī bhagavā. </span></div><p><div class=verse-container id=mnd16:11.8><span>Gaṇācariyoti gaṇī, gaṇassa satthāti gaṇī, gaṇaṁ pariharatīti gaṇī, gaṇaṁ ovadatīti gaṇī, gaṇamanusāsatīti gaṇī, visārado gaṇaṁ upasaṅkamatīti gaṇī, gaṇassa sussūsati sotaṁ odahati aññā cittaṁ upaṭṭhapetīti gaṇī, gaṇaṁ akusalā vuṭṭhāpetvā kusale patiṭṭhāpetīti gaṇī, bhikkhugaṇassa gaṇī, bhikkhunigaṇassa gaṇī, upāsakagaṇassa gaṇī, upāsikāgaṇassa gaṇī, rājagaṇassa gaṇī, khattiyagaṇassa … brāhmaṇagaṇassa … vessagaṇassa … suddagaṇassa … devagaṇassa … brahmagaṇassa gaṇī, saṅghī gaṇī gaṇācariyo. </span></div><p><div class=verse-container id=mnd16:11.9><span>Āgatoti upagato samupagato samupapanno saṅkassanagaranti—</span></div><p><div class=verse-container id=mnd16:11.10><span>tusitā gaṇimāgato. </span></div><p><div class=verse-container id=mnd16:12.1><span>Tenāha thero sāriputto—</span></div><p><div class=verse-container id=mnd16:13.1><span>“Na me diṭṭho ito pubbe, </span></div><p><div class=verse-container id=mnd16:13.2><span>(iccāyasmā sāriputto) </span></div><p><div class=verse-container id=mnd16:13.3><span>Na suto uda kassaci; </span></div><p><div class=verse-container id=mnd16:13.4><span>Evaṁ vagguvado satthā, </span></div><p><div class=verse-container id=mnd16:13.5><span>Tusitā gaṇimāgato”ti. </span></div><p><div class=verse-container id=mnd16:14.1><span>Sadevakassa lokassa, </span></div><p><div class=verse-container id=mnd16:14.2><span>yathā dissati cakkhumā; </span></div><p><div class=verse-container id=mnd16:14.3><span>Sabbaṁ tamaṁ vinodetvā, </span></div><p><div class=verse-container id=mnd16:14.4><span>ekova ratimajjhagā. </span></div><p><div class=verse-container id=mnd16:15.1><span>Sadevakassa lokassāti sadevakassa lokassa samārakassa sabrahmakassa sassamaṇabrāhmaṇiyā pajāya sadevamanussāyāti—</span></div><p><div class=verse-container id=mnd16:15.2><span>sadevakassa lokassa. </span></div><p><div class=verse-container id=mnd16:16.1><span>Yathā dissati cakkhumāti yathā bhagavantaṁ tāvatiṁsabhavane pāricchattakamūle paṇḍukambalasilāyaṁ nisinnaṁ dhammaṁ desentaṁ devatā passanti tathā manussā passanti. </span></div><p><div class=verse-container id=mnd16:16.2><span>Yathā manussā passanti tathā devatā passanti. </span></div><p><div class=verse-container id=mnd16:16.3><span>Yathā devānaṁ dissati tathā manussānaṁ dissati. </span></div><p><div class=verse-container id=mnd16:16.4><span>Yathā manussānaṁ dissati tathā devānaṁ dissatīti. </span></div><p><div class=verse-container id=mnd16:16.5><span>Evampi yathā dissati cakkhumā. </span></div><p><div class=verse-container id=mnd16:16.6><span>Yathā vā paneke bhonto samaṇabrāhmaṇā adantā dantavaṇṇena dissanti, asantā santavaṇṇena dissanti, anupasantā upasantavaṇṇena dissanti, anibbutā nibbutavaṇṇena dissanti. </span></div><p><div class=verse-container id=mnd16:17.1><span>“Patirūpako mattikākuṇḍalova, </span></div><p><div class=verse-container id=mnd16:17.2><span>Lohaḍḍhamāsova suvaṇṇachanno; </span></div><p><div class=verse-container id=mnd16:17.3><span>Caranti loke parivārachannā, </span></div><p><div class=verse-container id=mnd16:17.4><span>Anto asuddhā bahi sobhamānā”ti. </span></div><p><div class=verse-container id=mnd16:18.1><span>Na bhagavā evaṁ dissati. </span></div><p><div class=verse-container id=mnd16:18.2><span>Bhagavā bhūtena tacchena tathena yāthāvena aviparītena sabhāvena danto dantavaṇṇena dissati, santo santavaṇṇena dissati, upasanto upasantavaṇṇena dissati, nibbuto nibbutavaṇṇena dissati, akappitairiyāpathā ca buddhā bhagavanto paṇidhisampannāti. </span></div><p><div class=verse-container id=mnd16:18.3><span>Evampi yathā dissati cakkhumā. </span></div><p><div class=verse-container id=mnd16:19.1><span>Atha vā bhagavā visuddhasaddo gatakittisaddasiloko nāgabhavane ca supaṇṇabhavane ca yakkhabhavane ca asurabhavane ca gandhabbabhavane ca mahārājabhavane ca indabhavane ca brahmabhavane ca devabhavane ca ediso ca tādiso ca tato ca bhiyyoti. </span></div><p><div class=verse-container id=mnd16:19.2><span>Evampi yathā dissati cakkhumā. </span></div><p><div class=verse-container id=mnd16:20.1><span>Atha vā bhagavā dasahi balehi samannāgato, catūhi vesārajjehi, catūhi paṭisambhidāhi, chahi abhiññāhi, chahi buddhadhammehi, tejena ca balena ca guṇena ca vīriyena ca paññāya ca dissati ñāyati paññāyati. </span></div><p><div class=verse-container id=mnd16:21.1><span>“Dūre santo pakāsenti, </span></div><p><div class=verse-container id=mnd16:21.2><span>himavantova pabbato; </span></div><p><div class=verse-container id=mnd16:21.3><span>Asantettha na dissanti, </span></div><p><div class=verse-container id=mnd16:21.4><span>rattiṁ khittā yathā sarā”ti. </span></div><p><div class=verse-container id=mnd16:22.1><span>Evampi yathā dissati cakkhumā. </span></div><p><div class=verse-container id=mnd16:23.1><span>Cakkhumāti bhagavā pañcahi cakkhūhi cakkhumā—</span></div><p><div class=verse-container id=mnd16:23.2><span>maṁsacakkhunāpi cakkhumā, dibbacakkhunāpi cakkhumā, paññācakkhunāpi cakkhumā, buddhacakkhunāpi cakkhumā, samantacakkhunāpi cakkhumā. </span></div><p><div class=verse-container id=mnd16:24.1><span>Kathaṁ bhagavā maṁsacakkhunāpi cakkhumā? </span></div><p><div class=verse-container id=mnd16:24.2><span>Maṁsacakkhumhi bhagavato pañca vaṇṇā saṁvijjanti—</span></div><p><div class=verse-container id=mnd16:24.3><span>nīlo ca vaṇṇo, pītako ca vaṇṇo, lohitako ca vaṇṇo, kaṇho ca vaṇṇo, odāto ca vaṇṇo. </span></div><p><div class=verse-container id=mnd16:24.4><span>Akkhilomāni ca bhagavato. </span></div><p><div class=verse-container id=mnd16:24.5><span>Yattha ca akkhilomāni patiṭṭhitāni taṁ nīlaṁ hoti sunīlaṁ pāsādikaṁ dassaneyyaṁ umāpupphasamānaṁ. </span></div><p><div class=verse-container id=mnd16:24.6><span>Tassa parato pītakaṁ hoti supītakaṁ suvaṇṇavaṇṇaṁ pāsādikaṁ dassaneyyaṁ kaṇikārapupphasamānaṁ. </span></div><p><div class=verse-container id=mnd16:24.7><span>Ubhato ca akkhikūṭāni bhagavato lohitakāni honti sulohitakāni pāsādikāni dassaneyyāni indagopakasamānāni. </span></div><p><div class=verse-container id=mnd16:24.8><span>Majjhe kaṇhaṁ hoti sukaṇhaṁ alūkhaṁ suddhaṁ pāsādikaṁ dassaneyyaṁ addāriṭṭhakasamānaṁ. </span></div><p><div class=verse-container id=mnd16:24.9><span>Tassa parato odātaṁ hoti suodātaṁ setaṁ paṇḍaraṁ pāsādikaṁ dassaneyyaṁ osadhitārakasamānaṁ. </span></div><p><div class=verse-container id=mnd16:24.10><span>Tena bhagavā pākatikena maṁsacakkhunā attabhāvapariyāpannena purimasucaritakammābhinibbattena samantā yojanaṁ passati divā ceva rattiñca. </span></div><p><div class=verse-container id=mnd16:24.11><span>Yadāpi caturaṅgasamannāgato andhakāro hoti sūriyo ca atthaṅgato hoti; </span></div><p><div class=verse-container id=mnd16:24.12><span>kāḷapakkho ca uposatho hoti, tibbo ca vanasaṇḍo hoti, mahā ca kāḷamegho abbhuṭṭhito hoti. </span></div><p><div class=verse-container id=mnd16:24.13><span>Evarūpepi caturaṅgasamannāgate andhakāre samantā yojanaṁ passati. </span></div><p><div class=verse-container id=mnd16:24.14><span>Natthi so kuṭṭo vā kavāṭaṁ vā pākāro vā pabbato vā gaccho vā latā vā āvaraṇaṁ rūpānaṁ dassanāya. </span></div><p><div class=verse-container id=mnd16:24.15><span>Ekañce tilaphalaṁ nimittaṁ katvā tilavāhe pakkhipeyya, taññeva tilaphalaṁ uddhareyya. </span></div><p><div class=verse-container id=mnd16:24.16><span>Evaṁ parisuddhaṁ bhagavato pākatikamaṁsacakkhu. </span></div><p><div class=verse-container id=mnd16:24.17><span>Evaṁ bhagavā maṁsacakkhunāpi cakkhumā. </span></div><p><div class=verse-container id=mnd16:25.1><span>Kathaṁ bhagavā dibbena cakkhunāpi cakkhumā? </span></div><p><div class=verse-container id=mnd16:25.2><span>Bhagavā dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate; </span></div><p><div class=verse-container id=mnd16:25.3><span>yathākammūpage satte pajānāti—</span></div><p><div class=verse-container id=mnd16:25.4><span>“ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; </span></div><p><div class=verse-container id=mnd16:25.5><span>ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ maraṇā sugatiṁ saggaṁ lokaṁ upapannā”ti. </span></div><p><div class=verse-container id=mnd16:25.6><span>Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate; </span></div><p><div class=verse-container id=mnd16:25.7><span>yathākammūpage satte pajānāti. </span></div><p><div class=verse-container id=mnd16:25.8><span>Ākaṅkhamāno ca bhagavā ekampi lokadhātuṁ passeyya, dvepi lokadhātuyo passeyya, tissopi lokadhātuyo passeyya, catassopi lokadhātuyo passeyya, pañcapi lokadhātuyo passeyya, dasapi lokadhātuyo passeyya, vīsampi lokadhātuyo passeyya, tiṁsampi lokadhātuyo passeyya, cattālīsampi lokadhātuyo passeyya, paññāsampi lokadhātuyo passeyya, satampi lokadhātuṁ passeyya, sahassimpi cūḷanikaṁ lokadhātuṁ passeyya, dvisahassimpi majjhimikaṁ lokadhātuṁ passeyya, tisahassimpi lokadhātuṁ passeyya, mahāsahassimpi lokadhātuṁ passeyya, yāvatakaṁ pana ākaṅkheyya tāvatakaṁ passeyya. </span></div><p><div class=verse-container id=mnd16:25.9><span>Evaṁ parisuddhaṁ bhagavato dibbacakkhu. </span></div><p><div class=verse-container id=mnd16:25.10><span>Evaṁ bhagavā dibbena cakkhunāpi cakkhumā. </span></div><p><div class=verse-container id=mnd16:26.1><span>Kathaṁ bhagavā paññācakkhunāpi cakkhumā? </span></div><p><div class=verse-container id=mnd16:26.2><span>Bhagavā mahāpañño puthupañño hāsapañño javanapañño tikkhapañño nibbedhikapañño paññāpabhedakusalo pabhinnañāṇo adhigatapaṭisambhido catuvesārajjappatto dasabaladhārī purisāsabho purisasīho purisanāgo purisājañño purisadhorayho anantañāṇo anantatejo anantayaso aḍḍho mahaddhano dhanavā netā vinetā anunetā paññāpetā nijjhāpetā pekkhetā pasādetā. </span></div><p><div class=verse-container id=mnd16:26.3><span>So hi bhagavā anuppannassa maggassa uppādetā, asañjātassa maggassa sañjanetā, anakkhātassa maggassa akkhātā, maggaññū maggavidū maggakovido maggānugā ca pana etarahi sāvakā viharanti pacchā samannāgatā. </span></div><p><div class=verse-container id=mnd16:27.1><span>So hi bhagavā jānaṁ jānāti, passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato. </span></div><p><div class=verse-container id=mnd16:27.2><span>Natthi tassa bhagavato aññātaṁ adiṭṭhaṁ aviditaṁ asacchikataṁ aphassitaṁ paññāya. </span></div><p><div class=verse-container id=mnd16:27.3><span>Atītaṁ anāgataṁ paccuppannaṁ upādāya sabbe dhammā sabbākārena buddhassa bhagavato ñāṇamukhe āpāthaṁ āgacchanti. </span></div><p><div class=verse-container id=mnd16:27.4><span>Yaṁ kiñci neyyaṁ nāma atthi jānitabbaṁ attattho vā, parattho vā, ubhayattho vā, diṭṭhadhammiko vā attho, samparāyiko vā attho, uttāno vā attho, gambhīro vā attho, gūḷho vā attho, paṭicchanno vā attho, neyyo vā attho, nīto vā attho, anavajjo vā attho, nikkileso vā attho, vodāno vā attho, paramattho vā attho, sabbaṁ taṁ antobuddhañāṇe parivattati. </span></div><p><div class=verse-container id=mnd16:28.1><span>Atīte buddhassa bhagavato appaṭihataṁ ñāṇaṁ, anāgate appaṭihataṁ ñāṇaṁ, paccuppanne appaṭihataṁ ñāṇaṁ. </span></div><p><div class=verse-container id=mnd16:28.2><span>Sabbaṁ kāyakammaṁ buddhassa bhagavato ñāṇānuparivatti. </span></div><p><div class=verse-container id=mnd16:28.3><span>Sabbaṁ vacīkammaṁ … </span></div><p><div class=verse-container id=mnd16:28.4><span>sabbaṁ manokammaṁ buddhassa bhagavato ñāṇānuparivatti. </span></div><p><div class=verse-container id=mnd16:28.5><span>Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ; </span></div><p><div class=verse-container id=mnd16:28.6><span>neyyapariyantikaṁ ñāṇaṁ, ñāṇapariyantikaṁ neyyaṁ; </span></div><p><div class=verse-container id=mnd16:28.7><span>neyyaṁ atikkamitvā ñāṇaṁ nappavattati, ñāṇaṁ atikkamitvā neyyapatho natthi; </span></div><p><div class=verse-container id=mnd16:28.8><span>aññamaññapariyantaṭṭhāyino te dhammā. </span></div><p><div class=verse-container id=mnd16:28.9><span>Yathā dvinnaṁ samuggapaṭalānaṁ sammāphusitānaṁ heṭṭhimaṁ samuggapaṭalaṁ uparimaṁ nātivattati, uparimaṁ samuggapaṭalaṁ heṭṭhimaṁ nātivattati, aññamaññapariyantaṭṭhāyino; </span></div><p><div class=verse-container id=mnd16:28.10><span>evamevaṁ buddhassa bhagavato neyyañca ñāṇañca aññamaññapariyantaṭṭhāyino. </span></div><p><div class=verse-container id=mnd16:28.11><span>Yāvatakaṁ neyyaṁ tāvatakaṁ ñāṇaṁ, yāvatakaṁ ñāṇaṁ tāvatakaṁ neyyaṁ, neyyapariyantikaṁ ñāṇaṁ, ñāṇapariyantikaṁ neyyaṁ; </span></div><p><div class=verse-container id=mnd16:28.12><span>neyyaṁ atikkamitvā ñāṇaṁ na pavattati, ñāṇaṁ atikkamitvā neyyapatho natthi; </span></div><p><div class=verse-container id=mnd16:28.13><span>aññamaññapariyantaṭṭhāyino te dhammā. </span></div><p><div class=verse-container id=mnd16:29.1><span>Sabbadhammesu buddhassa bhagavato ñāṇaṁ pavattati. </span></div><p><div class=verse-container id=mnd16:29.2><span>Sabbe dhammā buddhassa bhagavato āvajjanapaṭibaddhā ākaṅkhapaṭibaddhā manasikārapaṭibaddhā cittuppādapaṭibaddhā. </span></div><p><div class=verse-container id=mnd16:29.3><span>Sabbasattesu buddhassa bhagavato ñāṇaṁ pavattati. </span></div><p><div class=verse-container id=mnd16:29.4><span>Sabbesaṁ sattānaṁ bhagavā āsayaṁ jānāti, anusayaṁ jānāti, caritaṁ jānāti, adhimuttiṁ jānāti, apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye bhabbābhabbe satte pajānāti. </span></div><p><div class=verse-container id=mnd16:29.5><span>Sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati. </span></div><p><div class=verse-container id=mnd16:30.1><span>Yathā ye keci macchakacchapā antamaso timitimiṅgalaṁ upādāya antomahāsamudde parivattanti; </span></div><p><div class=verse-container id=mnd16:30.2><span>evamevaṁ sadevako loko samārako sabrahmako sassamaṇabrāhmaṇī pajā sadevamanussā antobuddhañāṇe parivattati. </span></div><p><div class=verse-container id=mnd16:30.3><span>Yathā ye keci pakkhī antamaso garuḷaṁ venateyyaṁ upādāya ākāsassa padese parivattanti; </span></div><p><div class=verse-container id=mnd16:30.4><span>evamevaṁ yepi te sāriputtasamā paññāya tepi buddhañāṇassa padese parivattanti; </span></div><p><div class=verse-container id=mnd16:30.5><span>buddhañāṇaṁ devamanussānaṁ paññaṁ pharitvā abhibhavitvā tiṭṭhati. </span></div><p><div class=verse-container id=mnd16:30.6><span>Yepi te khattiyapaṇḍitā brāhmaṇapaṇḍitā gahapatipaṇḍitā samaṇapaṇḍitā nipuṇā kataparappavādā vālavedhirūpā vobhindantā maññe caranti paññāgatena diṭṭhigatāni, te pañhe abhisaṅkharitvā abhisaṅkharitvā tathāgataṁ upasaṅkamitvā pucchanti gūḷhāni ca paṭicchannāni ca. </span></div><p><div class=verse-container id=mnd16:30.7><span>Kathitā visajjitāva te pañhā bhagavatā honti niddiṭṭhakāraṇā upakkhittakā ca. </span></div><p><div class=verse-container id=mnd16:30.8><span>Te bhagavato sampajjanti. </span></div><p><div class=verse-container id=mnd16:30.9><span>Atha kho bhagavāva tattha atirocati, yadidaṁ paññāyāti. </span></div><p><div class=verse-container id=mnd16:30.10><span>Evaṁ bhagavā paññācakkhunāpi cakkhumā. </span></div><p><div class=verse-container id=mnd16:31.1><span>Kathaṁ bhagavā buddhacakkhunāpi cakkhumā? </span></div><p><div class=verse-container id=mnd16:31.2><span>Bhagavā buddhacakkhunā lokaṁ volokento addasa satte apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye appekacce paralokavajjabhayadassāvino viharante appekacce naparalokavajjabhayadassāvino viharante. </span></div><p><div class=verse-container id=mnd16:31.3><span>Seyyathāpi nāma uppaliniyaṁ vā paduminiyaṁ vā puṇḍarīkiniyaṁ vā appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni udakānuggatāni antonimuggaposīni, appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni samodakaṁ ṭhitāni, appekaccāni uppalāni vā padumāni vā puṇḍarīkāni vā udake jātāni udake saṁvaḍḍhāni udakaṁ accuggamma tiṭṭhanti anupalittāni udakena; </span></div><p><div class=verse-container id=mnd16:31.4><span>evamevaṁ bhagavā buddhacakkhunā lokaṁ volokento addasa satte apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye appekacce paralokavajjabhayadassāvino viharante appekacce naparalokavajjabhayadassāvino viharante. </span></div><p><div class=verse-container id=mnd16:31.5><span>Jānāti bhagavā—</span></div><p><div class=verse-container id=mnd16:31.6><span>“ayaṁ puggalo rāgacarito, ayaṁ dosacarito, ayaṁ mohacarito, ayaṁ vitakkacarito, ayaṁ saddhācarito, ayaṁ ñāṇacarito”ti. </span></div><p><div class=verse-container id=mnd16:31.7><span>Rāgacaritassa bhagavā puggalassa asubhakathaṁ katheti; </span></div><p><div class=verse-container id=mnd16:31.8><span>dosacaritassa bhagavā puggalassa mettābhāvanaṁ ācikkhati; </span></div><p><div class=verse-container id=mnd16:31.9><span>mohacaritassa bhagavā puggalassa uddese paripucchāya kālena dhammassavane kālena dhammasākacchāya garusaṁvāse niveseti; </span></div><p><div class=verse-container id=mnd16:31.10><span>vitakkacaritassa bhagavā puggalassa ānāpānassatiṁ ācikkhati; </span></div><p><div class=verse-container id=mnd16:31.11><span>saddhācaritassa bhagavā puggalassa pasādanīyaṁ nimittaṁ ācikkhati buddhasubodhiṁ dhammasudhammataṁ saṅghasuppaṭipattiṁ sīlāni ca attano; </span></div><p><div class=verse-container id=mnd16:31.12><span>ñāṇacaritassa bhagavā puggalassa vipassanānimittaṁ ācikkhati aniccākāraṁ dukkhākāraṁ anattākāraṁ. </span></div><p><div class=verse-container id=mnd16:32.1><span>“Sele yathā pabbatamuddhaniṭṭhito, </span></div><p><div class=verse-container id=mnd16:32.2><span>Yathāpi passe janataṁ samantato; </span></div><p><div class=verse-container id=mnd16:32.3><span>Tathūpamaṁ dhammamayaṁ sumedha, </span></div><p><div class=verse-container id=mnd16:32.4><span>Pāsādamāruyha samantacakkhu; </span></div><p><div class=verse-container id=mnd16:32.5><span>Sokāvatiṇṇaṁ janatamapetasoko, </span></div><p><div class=verse-container id=mnd16:32.6><span>Avekkhassu jātijarābhibhūtan”ti. </span></div><p><div class=verse-container id=mnd16:33.1><span>Evaṁ bhagavā buddhacakkhunāpi cakkhumā. </span></div><p><div class=verse-container id=mnd16:34.1><span>Kathaṁ bhagavā samantacakkhunāpi cakkhumā? </span></div><p><div class=verse-container id=mnd16:34.2><span>Samantacakkhu vuccati sabbaññutañāṇaṁ. </span></div><p><div class=verse-container id=mnd16:34.3><span>Bhagavā sabbaññutañāṇena upeto samupeto upagato samupagato upapanno samupapanno samannāgato. </span></div><p><div class=verse-container id=mnd16:35.1><span>“Na tassa adiṭṭhamidhatthi kiñci, </span></div><p><div class=verse-container id=mnd16:35.2><span>Atho aviññātamajānitabbaṁ; </span></div><p><div class=verse-container id=mnd16:35.3><span>Sabbaṁ abhiññāsi yadatthi neyyaṁ, </span></div><p><div class=verse-container id=mnd16:35.4><span>Tathāgato tena samantacakkhū”ti. </span></div><p><div class=verse-container id=mnd16:36.1><span>Evaṁ bhagavā samantacakkhunāpi cakkhumāti—</span></div><p><div class=verse-container id=mnd16:36.2><span>yathā dissati cakkhumā. </span></div><p><div class=verse-container id=mnd16:37.1><span>Sabbaṁ tamaṁ vinodetvāti sabbaṁ rāgatamaṁ dosatamaṁ mohatamaṁ mānatamaṁ diṭṭhitamaṁ kilesatamaṁ duccaritatamaṁ andhakaraṇaṁ acakkhukaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ nuditvā panuditvā jahitvā pajahitvā vinodetvā byantiṁ karitvā anabhāvaṁ gametvāti—</span></div><p><div class=verse-container id=mnd16:37.2><span>sabbaṁ tamaṁ vinodetvā. </span></div><p><div class=verse-container id=mnd16:38.1><span>Ekova ratimajjhagāti. </span></div><p><div class=verse-container id=mnd16:38.2><span>Ekoti bhagavā pabbajjāsaṅkhātena eko, adutiyaṭṭhena eko, taṇhāya pahānaṭṭhena eko, ekantavītarāgoti eko, ekantavītadosoti eko, ekantavītamohoti eko, ekantanikkilesoti eko, ekāyanamaggaṁ gatoti eko, anuttaraṁ sammāsambodhiṁ abhisambuddhoti eko. </span></div><p><div class=verse-container id=mnd16:39.1><span>Kathaṁ bhagavā pabbajjāsaṅkhātena eko? </span></div><p><div class=verse-container id=mnd16:39.2><span>Bhagavā daharova samāno susu kāḷakeso bhadrena yobbanena samannāgato paṭhamena vayasā akāmakānaṁ mātāpitūnaṁ assumukhānaṁ rudantānaṁ vilapantānaṁ ñātisaṅghaṁ pahāya sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ upagantvā eko carati viharati iriyati vattati pāleti yapeti yāpeti—</span></div><p><div class=verse-container id=mnd16:39.3><span>evaṁ bhagavā pabbajjāsaṅkhātena eko. </span></div><p><div class=verse-container id=mnd16:40.1><span>Kathaṁ bhagavā adutiyaṭṭhena eko? </span></div><p><div class=verse-container id=mnd16:40.2><span>So evaṁ pabbajito samāno eko araññavanapatthāni pantāni senāsanāni paṭisevati appasaddāni appanigghosāni vijanavātāni manussarāhasseyyakāni paṭisallānasāruppāni. </span></div><p><div class=verse-container id=mnd16:40.3><span>So eko carati, eko gacchati, eko tiṭṭhati, eko nisīdati, eko seyyaṁ kappeti, eko gāmaṁ piṇḍāya pavisati, eko paṭikkamati, eko raho nisīdati, eko caṅkamaṁ adhiṭṭhāti, eko carati viharati iriyati vattati pāleti yapeti yāpeti—</span></div><p><div class=verse-container id=mnd16:40.4><span>evaṁ bhagavā adutiyaṭṭhena eko. </span></div><p><div class=verse-container id=mnd16:41.1><span>Kathaṁ bhagavā taṇhāya pahānaṭṭhena eko? </span></div><p><div class=verse-container id=mnd16:41.2><span>So evaṁ eko adutiyo appamatto ātāpī pahitatto viharanto najjā nerañjarāya tīre bodhirukkhamūle mahāpadhānaṁ padahanto māraṁ sasenaṁ kaṇhaṁ namuciṁ pamattabandhuṁ vidhamitvā taṇhājāliniṁ visaritaṁ visattikaṁ pajahasi vinodesi byantiṁ akāsi anabhāvaṁ gamesi. </span></div><p><div class=verse-container id=mnd16:42.1><span>“Taṇhādutiyo puriso, </span></div><p><div class=verse-container id=mnd16:42.2><span>dīghamaddhānasaṁsaraṁ; </span></div><p><div class=verse-container id=mnd16:42.3><span>Itthabhāvaññathābhāvaṁ, </span></div><p><div class=verse-container id=mnd16:42.4><span>saṁsāraṁ nātivattati. </span></div><p><div class=verse-container id=mnd16:43.1><span>Etamādīnavaṁ ñatvā, </span></div><p><div class=verse-container id=mnd16:43.2><span>Taṇhaṁ dukkhassa sambhavaṁ; </span></div><p><div class=verse-container id=mnd16:43.3><span>Vītataṇho anādāno, </span></div><p><div class=verse-container id=mnd16:43.4><span>Sato bhikkhu paribbaje”ti. </span></div><p><div class=verse-container id=mnd16:44.1><span>Evaṁ bhagavā taṇhāya pahānaṭṭhena eko. </span></div><p><div class=verse-container id=mnd16:45.1><span>Kathaṁ bhagavā ekantavītarāgoti eko? </span></div><p><div class=verse-container id=mnd16:45.2><span>Rāgassa pahīnattā ekantavītarāgoti eko, dosassa pahīnattā ekantavītadosoti eko, mohassa pahīnattā ekantavītamohoti eko, kilesānaṁ pahīnattā ekantanikkilesoti eko. </span></div><p><div class=verse-container id=mnd16:46.1><span>Kathaṁ bhagavā ekāyanamaggaṁ gatoti eko? </span></div><p><div class=verse-container id=mnd16:46.2><span>Ekāyanamaggo vuccati cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo. </span></div><p><div class=verse-container id=mnd16:47.1><span>“Ekāyanaṁ jātikhayantadassī, </span></div><p><div class=verse-container id=mnd16:47.2><span>Maggaṁ pajānāti hitānukampī; </span></div><p><div class=verse-container id=mnd16:47.3><span>Etena maggena tariṁsu pubbe, </span></div><p><div class=verse-container id=mnd16:47.4><span>Tarissanti ye ca taranti oghan”ti. </span></div><p><div class=verse-container id=mnd16:48.1><span>Evaṁ bhagavā ekāyanamaggaṁ gatoti eko. </span></div><p><div class=verse-container id=mnd16:49.1><span>Kathaṁ bhagavā eko anuttaraṁ sammāsambodhiṁ abhisambuddhoti eko? </span></div><p><div class=verse-container id=mnd16:49.2><span>Bodhi vuccati catūsu maggesu ñāṇaṁ paññindriyaṁ paññābalaṁ dhammavicayasambojjhaṅgo vīmaṁsā vipassanā sammādiṭṭhi. </span></div><p><div class=verse-container id=mnd16:49.3><span>Bhagavā tena bodhiñāṇena “sabbe saṅkhārā aniccā”ti bujjhi, </span></div><p><div class=verse-container id=mnd16:49.4><span>“sabbe saṅkhārā dukkhā”ti bujjhi, </span></div><p><div class=verse-container id=mnd16:49.5><span>“sabbe dhammā anattā”ti bujjhi, </span></div><p><div class=verse-container id=mnd16:49.6><span>“avijjāpaccayā saṅkhārā”ti bujjhi …pe… </span></div><p><div class=verse-container id=mnd16:49.7><span>“jātipaccayā jarāmaraṇan”ti bujjhi; </span></div><p><div class=verse-container id=mnd16:49.8><span>“avijjānirodhā saṅkhāranirodho”ti bujjhi …pe… </span></div><p><div class=verse-container id=mnd16:49.9><span>“jātinirodhā jarāmaraṇanirodho”ti bujjhi; </span></div><p><div class=verse-container id=mnd16:49.10><span>“idaṁ dukkhan”ti bujjhi, </span></div><p><div class=verse-container id=mnd16:49.11><span>“ayaṁ dukkhasamudayo”ti bujjhi, </span></div><p><div class=verse-container id=mnd16:49.12><span>“ayaṁ dukkhanirodho”ti bujjhi, </span></div><p><div class=verse-container id=mnd16:49.13><span>“ayaṁ dukkhanirodhagāminī paṭipadā”ti bujjhi; </span></div><p><div class=verse-container id=mnd16:49.14><span>“ime āsavā”ti bujjhi …pe… </span></div><p><div class=verse-container id=mnd16:49.15><span>“ayaṁ āsavanirodhagāminī paṭipadā”ti bujjhi; </span></div><p><div class=verse-container id=mnd16:49.16><span>“ime dhammā pariññeyyā”ti bujjhi … </span></div><p><div class=verse-container id=mnd16:49.17><span>pahātabbāti … </span></div><p><div class=verse-container id=mnd16:49.18><span>bhāvetabbāti … </span></div><p><div class=verse-container id=mnd16:49.19><span>sacchikātabbāti bujjhi, </span></div><p><div class=verse-container id=mnd16:49.20><span>channaṁ phassāyatanānaṁ samudayañca atthaṅgamañca assādañca ādīnavañca nissaraṇañca bujjhi, </span></div><p><div class=verse-container id=mnd16:49.21><span>pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca bujjhi, </span></div><p><div class=verse-container id=mnd16:49.22><span>catunnaṁ mahābhūtānaṁ samudayañca atthaṅgamañca assādañca ādīnavañca nissaraṇañca bujjhi, </span></div><p><div class=verse-container id=mnd16:49.23><span>“yaṁ kiñci samudayadhammaṁ, </span></div><p><div class=verse-container id=mnd16:49.24><span>sabbaṁ taṁ nirodhadhamman”ti bujjhi. </span></div><p><div class=verse-container id=mnd16:50.1><span>Atha vā yaṁ kiñci bujjhitabbaṁ anubujjhitabbaṁ paṭibujjhitabbaṁ sambujjhitabbaṁ adhigantabbaṁ phassitabbaṁ sacchikātabbaṁ, sabbaṁ taṁ tena bodhiñāṇena bujjhi anubujjhi paṭibujjhi sambujjhi sammābujjhi adhigacchi phassesi sacchākāsi. </span></div><p><div class=verse-container id=mnd16:50.2><span>Evaṁ bhagavā eko anuttaraṁ sammāsambodhiṁ abhisambuddhoti eko. </span></div><p><div class=verse-container id=mnd16:51.1><span>Ratimajjhagāti. </span></div><p><div class=verse-container id=mnd16:51.2><span>Ratinti nekkhammaratiṁ vivekaratiṁ upasamaratiṁ sambodhiratiṁ ajjhagā samajjhagā adhigacchi phassesi sacchākāsīti—</span></div><p><div class=verse-container id=mnd16:51.3><span>ekova ratimajjhagā. </span></div><p><div class=verse-container id=mnd16:52.1><span>Tenāha thero sāriputto—</span></div><p><div class=verse-container id=mnd16:53.1><span>“Sadevakassa lokassa, </span></div><p><div class=verse-container id=mnd16:53.2><span>yathā dissati cakkhumā; </span></div><p><div class=verse-container id=mnd16:53.3><span>Sabbaṁ tamaṁ vinodetvā, </span></div><p><div class=verse-container id=mnd16:53.4><span>ekova ratimajjhagā”ti. </span></div><p><div class=verse-container id=mnd16:54.1><span>Taṁ buddhaṁ asitaṁ tādiṁ, </span></div><p><div class=verse-container id=mnd16:54.2><span>Akuhaṁ gaṇimāgataṁ; </span></div><p><div class=verse-container id=mnd16:54.3><span>Bahūnamidha baddhānaṁ, </span></div><p><div class=verse-container id=mnd16:54.4><span>Atthi pañhena āgamaṁ. </span></div><p><div class=verse-container id=mnd16:55.1><span>Taṁ buddhaṁ asitaṁ tādinti. </span></div><p><div class=verse-container id=mnd16:55.2><span>Buddhoti yo so bhagavā sayambhū anācariyako pubbe ananussutesu dhammesu sāmaṁ saccāni abhisambujjhi, tattha ca sabbaññutaṁ pāpuṇi balesu ca vasībhāvaṁ. </span></div><p><div class=verse-container id=mnd16:55.3><span>Buddhoti kenaṭṭhena buddho? </span></div><p><div class=verse-container id=mnd16:55.4><span>Bujjhitā saccānīti buddho, </span></div><p><div class=verse-container id=mnd16:55.5><span>bodhetā pajāyāti buddho, </span></div><p><div class=verse-container id=mnd16:55.6><span>sabbaññutāya buddho, </span></div><p><div class=verse-container id=mnd16:55.7><span>sabbadassāvitāya buddho, </span></div><p><div class=verse-container id=mnd16:55.8><span>anaññaneyyatāya buddho, </span></div><p><div class=verse-container id=mnd16:55.9><span>visavitāya buddho, </span></div><p><div class=verse-container id=mnd16:55.10><span>khīṇāsavasaṅkhātena buddho, </span></div><p><div class=verse-container id=mnd16:55.11><span>nirupalepasaṅkhātena buddho, </span></div><p><div class=verse-container id=mnd16:55.12><span>ekantavītarāgoti buddho, </span></div><p><div class=verse-container id=mnd16:55.13><span>ekantavītadosoti buddho, </span></div><p><div class=verse-container id=mnd16:55.14><span>ekantavītamohoti buddho, </span></div><p><div class=verse-container id=mnd16:55.15><span>ekantanikkilesoti buddho, </span></div><p><div class=verse-container id=mnd16:55.16><span>ekāyanamaggaṁ gatoti buddho, </span></div><p><div class=verse-container id=mnd16:55.17><span>eko anuttaraṁ sammāsambodhiṁ abhisambuddhoti buddho, </span></div><p><div class=verse-container id=mnd16:55.18><span>abuddhivihatattā buddhipaṭilābhattā buddho. </span></div><p><div class=verse-container id=mnd16:55.19><span>Buddhoti netaṁ nāmaṁ mātarā kataṁ na pitarā kataṁ, </span></div><p><div class=verse-container id=mnd16:55.20><span>na bhātarā kataṁ, </span></div><p><div class=verse-container id=mnd16:55.21><span>na bhaginiyā kataṁ, </span></div><p><div class=verse-container id=mnd16:55.22><span>na mittāmaccehi kataṁ, </span></div><p><div class=verse-container id=mnd16:55.23><span>na ñātisālohitehi kataṁ, </span></div><p><div class=verse-container id=mnd16:55.24><span>na samaṇabrāhmaṇehi kataṁ, </span></div><p><div class=verse-container id=mnd16:55.25><span>na devatāhi kataṁ. </span></div><p><div class=verse-container id=mnd16:55.26><span>Vimokkhantikametaṁ buddhānaṁ bhagavantānaṁ bodhiyā mūle saha sabbaññutañāṇassa paṭilābhā sacchikā paññatti, yadidaṁ buddhoti—</span></div><p><div class=verse-container id=mnd16:55.27><span>taṁ buddhaṁ. </span></div><p><div class=verse-container id=mnd16:55.28><span>Asitanti dve nissayā—</span></div><p><div class=verse-container id=mnd16:55.29><span>taṇhānissayo ca diṭṭhinissayo ca. </span></div><p><div class=verse-container id=mnd16:55.30><span>Katamo taṇhānissayo? </span></div><p><div class=verse-container id=mnd16:55.31><span>Yāva taṇhāsaṅkhātena sīmakataṁ odhikataṁ pariyantakataṁ pariggahitaṁ mamāyitaṁ—</span></div><p><div class=verse-container id=mnd16:55.32><span>idaṁ mama, etaṁ mama, ettakaṁ mama, ettāvatā mama, mama rūpā saddā gandhā rasā phoṭṭhabbā, attharaṇā pāvuraṇā dāsidāsā ajeḷakā kukkuṭasūkarā hatthigavāssavaḷavā, khettaṁ vatthuṁ hiraññaṁ suvaṇṇaṁ, gāmanigamarājadhāniyo raṭṭhañca janapado ca koso ca koṭṭhāgārañca, kevalampi mahāpathaviṁ taṇhāvasena mamāyati, yāvatā aṭṭhasataṁ taṇhāvicaritaṁ—</span></div><p><div class=verse-container id=mnd16:55.33><span>ayaṁ taṇhānissayo. </span></div><p><div class=verse-container id=mnd16:56.1><span>Katamo diṭṭhinissayo? </span></div><p><div class=verse-container id=mnd16:56.2><span>Vīsativatthukā sakkāyadiṭṭhi, dasavatthukā micchādiṭṭhi, dasavatthukā antaggāhikā diṭṭhi. </span></div><p><div class=verse-container id=mnd16:56.3><span>Yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisukāyikaṁ diṭṭhivipphanditaṁ diṭṭhisaṁyojanaṁ gāho paṭiggāho abhiniveso parāmāso kummaggo micchāpatho micchattaṁ titthāyatanaṁ vipariyesaggāho viparītaggāho vipallāsaggāho micchāgāho “ayāthāvakasmiṁ yāthāvakan”ti gāho yāvatā dvāsaṭṭhi diṭṭhigatāni—</span></div><p><div class=verse-container id=mnd16:56.4><span>ayaṁ diṭṭhinissayo. </span></div><p><div class=verse-container id=mnd16:57.1><span>Buddhassa bhagavato taṇhānissayo pahīno, diṭṭhinissayo paṭinissaṭṭho; </span></div><p><div class=verse-container id=mnd16:57.2><span>taṇhānissayassa pahīnattā diṭṭhinissayassa paṭinissaṭṭhattā bhagavā cakkhuṁ asito, sotaṁ … ghānaṁ … jivhaṁ … kāyaṁ … manaṁ asito, </span></div><p><div class=verse-container id=mnd16:57.3><span>rūpe … sadde … gandhe … rase … phoṭṭhabbe … </span></div><p><div class=verse-container id=mnd16:57.4><span>kulaṁ … gaṇaṁ … āvāsaṁ … lābhaṁ … yasaṁ … pasaṁsaṁ … sukhaṁ … cīvaraṁ … piṇḍapātaṁ … senāsanaṁ … gilānapaccayabhesajjaparikkhāraṁ … </span></div><p><div class=verse-container id=mnd16:57.5><span>kāmadhātuṁ … rūpadhātuṁ … arūpadhātuṁ … kāmabhavaṁ … rūpabhavaṁ … arūpabhavaṁ … saññābhavaṁ … asaññābhavaṁ … nevasaññānāsaññābhavaṁ … </span></div><p><div class=verse-container id=mnd16:57.6><span>ekavokārabhavaṁ … catuvokārabhavaṁ … pañcavokārabhavaṁ … </span></div><p><div class=verse-container id=mnd16:57.7><span>atītaṁ … anāgataṁ … paccuppannaṁ … </span></div><p><div class=verse-container id=mnd16:57.8><span>diṭṭhasutamutaviññātabbe dhamme asito anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti—</span></div><p><div class=verse-container id=mnd16:57.9><span>taṁ buddhaṁ asitaṁ. </span></div><p><div class=verse-container id=mnd16:58.1><span>Tādinti bhagavā pañcahākārehi tādī—</span></div><p><div class=verse-container id=mnd16:58.2><span>iṭṭhāniṭṭhe tādī, cattāvīti tādī, tiṇṇāvīti tādī, muttāvīti tādī, taṁniddesā tādī. </span></div><p><div class=verse-container id=mnd16:59.1><span>Kathaṁ bhagavā iṭṭhāniṭṭhe tādī? </span></div><p><div class=verse-container id=mnd16:59.2><span>Bhagavā lābhepi tādī, alābhepi tādī, yasepi tādī, ayasepi tādī, pasaṁsāyapi tādī nindāyapi tādī, sukhepi tādī, dukkhepi tādī; </span></div><p><div class=verse-container id=mnd16:59.3><span>ekacce bāhaṁ gandhena limpeyyuṁ, ekacce bāhaṁ vāsiyā taccheyyuṁ, amukasmiṁ natthi rāgo, amukasmiṁ natthi paṭighaṁ, anunayapaṭighavippahīno ugghātinigghātivītivatto anurodhavirodhaṁ samatikkanto. </span></div><p><div class=verse-container id=mnd16:59.4><span>Evaṁ bhagavā iṭṭhāniṭṭhe tādī. </span></div><p><div class=verse-container id=mnd16:60.1><span>Kathaṁ bhagavā cattāvīti tādī? </span></div><p><div class=verse-container id=mnd16:60.2><span>Bhagavato rāgo catto vanto mutto pahīno paṭinissaṭṭho, doso … moho … kodho … upanāho … makkho … paḷāso … issā … macchariyaṁ … māyā … sāṭheyyaṁ … thambho … sārambho … māno … atimāno … mado … pamādo … sabbe kilesā … sabbe duccaritā … sabbe darathā … sabbe pariḷāhā … sabbe santāpā … sabbākusalābhisaṅkhārā cattā vantā muttā pahīnā paṭinissaṭṭhā. </span></div><p><div class=verse-container id=mnd16:60.3><span>Evaṁ bhagavā cattāvīti tādī. </span></div><p><div class=verse-container id=mnd16:61.1><span>Kathaṁ bhagavā tiṇṇāvīti tādī? </span></div><p><div class=verse-container id=mnd16:61.2><span>Bhagavā kāmoghaṁ tiṇṇo, bhavoghaṁ tiṇṇo, diṭṭhoghaṁ tiṇṇo, avijjoghaṁ tiṇṇo, sabbaṁ saṁsārapathaṁ tiṇṇo uttiṇṇo nittiṇṇo atikkanto samatikkanto vītivatto. </span></div><p><div class=verse-container id=mnd16:61.3><span>So vuṭṭhavāso ciṇṇacaraṇo gataddho gatadiso gatakoṭiyo pālitabrahmacariyo uttamadiṭṭhippatto bhāvitamaggo pahīnakileso paṭividdhākuppo sacchikatanirodho. </span></div><p><div class=verse-container id=mnd16:61.4><span>Dukkhaṁ tassa pariññātaṁ, samudayo pahīno, maggo bhāvito, nirodho sacchikato, abhiññeyyaṁ abhiññātaṁ, pariññeyyaṁ pariññātaṁ, pahātabbaṁ pahīnaṁ, bhāvetabbaṁ bhāvitaṁ, sacchikātabbaṁ sacchikataṁ. </span></div><p><div class=verse-container id=mnd16:61.5><span>So ukkhittapaligho saṅkiṇṇaparikkho abbūḷhesiko niraggaḷo ariyo pannaddhajo pannabhāro visaññutto pañcaṅgavippahīno chaḷaṅgasamannāgato ekārakkho caturāpasseno panuṇṇapaccekasacco samavayasaṭṭhesano anāvilasaṅkappo passaddhakāyasaṅkhāro suvimuttacitto suvimuttapañño kevalī vusitavā uttamapuriso paramapuriso paramapattippatto. </span></div><p><div class=verse-container id=mnd16:61.6><span>So nevācinati, nāpacinati; </span></div><p><div class=verse-container id=mnd16:61.7><span>apacinitvā ṭhito neva pajahati, na upādiyati; </span></div><p><div class=verse-container id=mnd16:61.8><span>pajahitvā ṭhito neva saṁsibbati, na ussineti; </span></div><p><div class=verse-container id=mnd16:61.9><span>visinetvā ṭhito neva vidhūpeti, na sandhūpeti; </span></div><p><div class=verse-container id=mnd16:61.10><span>vidhūpetvā ṭhito, asekhena sīlakkhandhena samannāgatattā ṭhito, asekhena samādhikkhandhena samannāgatattā ṭhito, asekhena paññākkhandhena samannāgatattā ṭhito, asekhena vimuttikkhandhena samannāgatattā ṭhito, asekhena vimuttiñāṇadassanakkhandhena samannāgatattā ṭhito, saccaṁ sampaṭipādiyitvā ṭhito, ejaṁ samatikkamitvā ṭhito, kilesaggiṁ pariyādiyitvā ṭhito, aparigamanatāya ṭhito, kaṭaṁ samādāya ṭhito, muttipaṭisevanatāya ṭhito, mettāya pārisuddhiyā ṭhito, karuṇāya pārisuddhiyā ṭhito, muditāya pārisuddhiyā ṭhito, upekkhāya pārisuddhiyā ṭhito, accantapārisuddhiyā ṭhito, atammayatāya pārisuddhiyā ṭhito, vimuttattā ṭhito, santusitattā ṭhito, khandhapariyante ṭhito, dhātupariyante ṭhito, āyatanapariyante ṭhito, gatipariyante ṭhito, upapattipariyante ṭhito, paṭisandhipariyante ṭhito, bhavapariyante ṭhito, saṁsārapariyante ṭhito, vaṭṭapariyante ṭhito, antime bhave ṭhito, antime samussaye ṭhito, antimadehadharo bhagavā. </span></div><p><div class=verse-container id=mnd16:62.1><span>“Tassāyaṁ pacchimako bhavo, </span></div><p><div class=verse-container id=mnd16:62.2><span>carimoyaṁ samussayo; </span></div><p><div class=verse-container id=mnd16:62.3><span>Jātimaraṇasaṁsāro, </span></div><p><div class=verse-container id=mnd16:62.4><span>natthi tassa punabbhavo”ti. </span></div><p><div class=verse-container id=mnd16:63.1><span>Evaṁ bhagavā tiṇṇāvīti tādī. </span></div><p><div class=verse-container id=mnd16:64.1><span>Kathaṁ bhagavā muttāvīti tādī? </span></div><p><div class=verse-container id=mnd16:64.2><span>Bhagavato rāgā cittaṁ muttaṁ vimuttaṁ suvimuttaṁ, dosā cittaṁ … mohā cittaṁ … kodhā … upanāhā … makkhā … paḷāsā … issāya … macchariyā … māyāya … sāṭheyyā … thambhā … sārambhā … mānā … atimānā … madā … pamādā … sabbakilesehi … sabbaduccaritehi … sabbadarathehi … sabbapariḷāhehi … sabbasantāpehi … sabbākusalābhisaṅkhārehi cittaṁ muttaṁ vimuttaṁ suvimuttaṁ. </span></div><p><div class=verse-container id=mnd16:64.3><span>Evaṁ bhagavā muttāvīti tādī. </span></div><p><div class=verse-container id=mnd16:65.1><span>Kathaṁ bhagavā taṁniddesā tādī? </span></div><p><div class=verse-container id=mnd16:65.2><span>Bhagavā sīle sati sīlavāti taṁniddesā tādī, saddhāya sati saddhoti taṁniddesā tādī, vīriye sati vīriyavāti taṁniddesā tādī, satiyā sati satimāti taṁniddesā tādī, samādhismiṁ sati samāhitoti taṁniddesā tādī, paññāya sati paññavāti taṁniddesā tādī, vijjāya sati tevijjoti taṁniddesā tādī, abhiññāya sati chaḷabhiññoti taṁniddesā tādī, dasabale sati dasabaloti taṁniddesā tādī. </span></div><p><div class=verse-container id=mnd16:65.3><span>Evaṁ bhagavā taṁniddesā tādīti—</span></div><p><div class=verse-container id=mnd16:65.4><span>taṁ buddhaṁ asitaṁ tādiṁ. </span></div><p><div class=verse-container id=mnd16:66.1><span>Akuhaṁ gaṇimāgatanti. </span></div><p><div class=verse-container id=mnd16:66.2><span>Akuhoti tīṇi kuhanavatthūni—</span></div><p><div class=verse-container id=mnd16:66.3><span>paccayapaṭisevanasaṅkhātaṁ kuhanavatthu, iriyāpathasaṅkhātaṁ kuhanavatthu, sāmantajappanasaṅkhātaṁ kuhanavatthu. </span></div><p><div class=verse-container id=mnd16:67.1><span>Katamaṁ paccayapaṭisevanasaṅkhātaṁ kuhanavatthu? </span></div><p><div class=verse-container id=mnd16:67.2><span>Idha gahapatikā bhikkhuṁ nimantenti cīvarapiṇḍapātasenāsanagilānapaccayabhesajjaparikkhārehi. </span></div><p><div class=verse-container id=mnd16:67.3><span>So pāpiccho icchāpakato atthiko cīvarapiṇḍapātasenāsanagilānapaccayabhesajjaparikkhārānaṁ bhiyyokamyataṁ upādāya cīvaraṁ paccakkhāti, piṇḍapātaṁ paccakkhāti, senāsanaṁ paccakkhāti, gilānapaccayabhesajjaparikkhāraṁ paccakkhāti. </span></div><p><div class=verse-container id=mnd16:67.4><span>So evamāha—</span></div><p><div class=verse-container id=mnd16:67.5><span>“kiṁ samaṇassa mahagghena cīvarena. </span></div><p><div class=verse-container id=mnd16:67.6><span>Etaṁ sāruppaṁ, yaṁ samaṇo susānā vā saṅkārakūṭā vā pāpaṇikā vā nantakāni uccinitvā saṅghāṭiṁ karitvā dhāreyya. </span></div><p><div class=verse-container id=mnd16:67.7><span>Kiṁ samaṇassa mahagghena piṇḍapātena. </span></div><p><div class=verse-container id=mnd16:67.8><span>Etaṁ sāruppaṁ, yaṁ samaṇo uñchācariyāya piṇḍiyālopena jīvitaṁ kappeyya. </span></div><p><div class=verse-container id=mnd16:67.9><span>Kiṁ samaṇassa mahagghena senāsanena. </span></div><p><div class=verse-container id=mnd16:67.10><span>Etaṁ sāruppaṁ, yaṁ samaṇo rukkhamūliko vā assa sosāniko vā abbhokāsiko vā. </span></div><p><div class=verse-container id=mnd16:67.11><span>Kiṁ samaṇassa mahagghena gilānapaccayabhesajjaparikkhārena. </span></div><p><div class=verse-container id=mnd16:67.12><span>Etaṁ sāruppaṁ, yaṁ samaṇo pūtimuttena haritakīkhaṇḍena osadhaṁ kareyyā”ti tadupādāya lūkhaṁ cīvaraṁ dhāreti, lūkhaṁ piṇḍapātaṁ paribhuñjati, lūkhaṁ senāsanaṁ paṭisevati, lūkhaṁ gilānapaccayabhesajjaparikkhāraṁ paṭisevati. </span></div><p><div class=verse-container id=mnd16:67.13><span>Tamenaṁ gahapatikā evaṁ jānanti—</span></div><p><div class=verse-container id=mnd16:67.14><span>“ayaṁ samaṇo appiccho santuṭṭho pavivitto asaṁsaṭṭho āraddhavīriyo dhutavādo”ti bhiyyo bhiyyo nimantenti cīvarapiṇḍapātasenāsanagilānapaccayabhesajjaparikkhārehi. </span></div><p><div class=verse-container id=mnd16:67.15><span>So evamāha—</span></div><p><div class=verse-container id=mnd16:67.16><span>“tiṇṇaṁ sammukhībhāvā saddho kulaputto bahuṁ puññaṁ pasavati, saddhāya sammukhībhāvā saddho kulaputto bahuṁ puññaṁ pasavati, deyyadhammassa sammukhībhāvā saddho kulaputto bahuṁ puññaṁ pasavati, dakkhiṇeyyānaṁ sammukhībhāvā saddho kulaputto bahuṁ puññaṁ pasavati. </span></div><p><div class=verse-container id=mnd16:67.17><span>Tumhākañcevāyaṁ saddhā atthi, deyyadhammo ca saṁvijjati, ahañca paṭiggāhako. </span></div><p><div class=verse-container id=mnd16:67.18><span>Sace ahaṁ na paṭiggahessāmi, evaṁ tumhe puññena paribāhirā bhavissatha, na mayhaṁ iminā attho, api ca tumhākaṁyeva anukampāya paṭiggaṇhāmī”ti. </span></div><p><div class=verse-container id=mnd16:67.19><span>Tadupādāya bahumpi cīvaraṁ paṭiggaṇhāti, bahumpi piṇḍapātaṁ paṭiggaṇhāti, bahumpi senāsanaṁ paṭiggaṇhāti, bahumpi gilānapaccayabhesajjaparikkhāraṁ paṭiggaṇhāti. </span></div><p><div class=verse-container id=mnd16:67.20><span>Yā evarūpā bhākuṭikā bhākuṭiyaṁ kuhanā kuhāyanā kuhitattaṁ—</span></div><p><div class=verse-container id=mnd16:67.21><span>idaṁ paccayapaṭisevanasaṅkhātaṁ kuhanavatthu. </span></div><p><div class=verse-container id=mnd16:68.1><span>Katamaṁ iriyāpathasaṅkhātaṁ kuhanavatthu? </span></div><p><div class=verse-container id=mnd16:68.2><span>Idhekacco pāpiccho icchāpakato sambhāvanādhippāyo, “evaṁ maṁ jano sambhāvessatī”ti gamanaṁ saṇṭhapeti, ṭhānaṁ saṇṭhapeti, nisajjaṁ saṇṭhapeti, sayanaṁ saṇṭhapeti, paṇidhāya gacchati, paṇidhāya tiṭṭhati, paṇidhāya nisīdati, paṇidhāya seyyaṁ kappeti, samāhito viya gacchati, samāhito viya tiṭṭhati, samāhito viya nisīdati, samāhito viya seyyaṁ kappeti, āpāthakajjhāyīva hoti. </span></div><p><div class=verse-container id=mnd16:68.3><span>Yā evarūpā iriyāpathassa āṭhapanā ṭhapanā saṇṭhapanā bhākuṭikā bhākuṭiyaṁ kuhanā kuhāyanā kuhitattaṁ—</span></div><p><div class=verse-container id=mnd16:68.4><span>idaṁ iriyāpathasaṅkhātaṁ kuhanavatthu. </span></div><p><div class=verse-container id=mnd16:69.1><span>Katamaṁ sāmantajappanasaṅkhātaṁ kuhanavatthu? </span></div><p><div class=verse-container id=mnd16:69.2><span>Idhekacco pāpiccho icchāpakato sambhāvanādhippāyo “evaṁ maṁ jano sambhāvessatī”ti, ariyadhammasannissitaṁ vācaṁ bhāsati. </span></div><p><div class=verse-container id=mnd16:69.3><span>“Yo evarūpaṁ cīvaraṁ dhāreti so samaṇo mahesakkho”ti bhaṇati; </span></div><p><div class=verse-container id=mnd16:69.4><span>“yo evarūpaṁ pattaṁ dhāreti … </span></div><p><div class=verse-container id=mnd16:69.5><span>lohathālakaṁ dhāreti … </span></div><p><div class=verse-container id=mnd16:69.6><span>dhammakaraṇaṁ dhāreti … </span></div><p><div class=verse-container id=mnd16:69.7><span>parissāvanaṁ dhāreti … </span></div><p><div class=verse-container id=mnd16:69.8><span>kuñcikaṁ dhāreti … </span></div><p><div class=verse-container id=mnd16:69.9><span>upāhanaṁ dhāreti … </span></div><p><div class=verse-container id=mnd16:69.10><span>kāyabandhanaṁ dhāreti … </span></div><p><div class=verse-container id=mnd16:69.11><span>āyogaṁ dhāreti, so samaṇo mahesakkho”ti bhaṇati; </span></div><p><div class=verse-container id=mnd16:69.12><span>“yassa evarūpo upajjhāyo so samaṇo mahesakkho”ti bhaṇati; </span></div><p><div class=verse-container id=mnd16:69.13><span>“yassa evarūpo ācariyo … </span></div><p><div class=verse-container id=mnd16:69.14><span>evarūpā samānupajjhāyakā … </span></div><p><div class=verse-container id=mnd16:69.15><span>samānācariyakā … </span></div><p><div class=verse-container id=mnd16:69.16><span>mittā … </span></div><p><div class=verse-container id=mnd16:69.17><span>sandiṭṭhā … </span></div><p><div class=verse-container id=mnd16:69.18><span>sambhattā … </span></div><p><div class=verse-container id=mnd16:69.19><span>sahāyā, so samaṇo mahesakkho”ti bhaṇati; </span></div><p><div class=verse-container id=mnd16:69.20><span>“yo evarūpe vihāre vasati, so samaṇo mahesakkho”ti bhaṇati; </span></div><p><div class=verse-container id=mnd16:69.21><span>“yo evarūpe aḍḍhayoge vasati … </span></div><p><div class=verse-container id=mnd16:69.22><span>pāsāde vasati … </span></div><p><div class=verse-container id=mnd16:69.23><span>hammiye vasati … </span></div><p><div class=verse-container id=mnd16:69.24><span>guhāyaṁ vasati … </span></div><p><div class=verse-container id=mnd16:69.25><span>leṇe vasati … </span></div><p><div class=verse-container id=mnd16:69.26><span>kuṭiyā vasati … </span></div><p><div class=verse-container id=mnd16:69.27><span>kūṭāgāre vasati … </span></div><p><div class=verse-container id=mnd16:69.28><span>aṭṭe vasati … </span></div><p><div class=verse-container id=mnd16:69.29><span>māḷe vasati … </span></div><p><div class=verse-container id=mnd16:69.30><span>uddaṇḍe vasati … </span></div><p><div class=verse-container id=mnd16:69.31><span>upaṭṭhānasālāyaṁ vasati … </span></div><p><div class=verse-container id=mnd16:69.32><span>maṇḍape vasati … </span></div><p><div class=verse-container id=mnd16:69.33><span>rukkhamūle vasati, so samaṇo mahesakkho”ti bhaṇati. </span></div><p><div class=verse-container id=mnd16:70.1><span>Atha vā korajikakorajiko, bhākuṭikabhākuṭiko, kuhakakuhako, lapakalapako, mukhasambhāvito “ayaṁ samaṇo imāsaṁ evarūpānaṁ vihārasamāpattīnaṁ lābhī”ti. </span></div><p><div class=verse-container id=mnd16:70.2><span>Tādisaṁ gambhīraṁ gūḷhaṁ nipuṇaṁ paṭicchannaṁ lokuttaraṁ suññatāpaṭisaññuttaṁ kathaṁ katheti. </span></div><p><div class=verse-container id=mnd16:70.3><span>Yā evarūpā bhākuṭikā bhākuṭiyaṁ kuhanā kuhāyanā kuhitattaṁ—</span></div><p><div class=verse-container id=mnd16:70.4><span>idaṁ sāmantajappanasaṅkhātaṁ kuhanavatthu. </span></div><p><div class=verse-container id=mnd16:70.5><span>Buddhassa bhagavato imāni tīṇi kuhanavatthūni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. </span></div><p><div class=verse-container id=mnd16:70.6><span>Tasmā buddho akuhoti—</span></div><p><div class=verse-container id=mnd16:70.7><span>akuhaṁ. </span></div><p><div class=verse-container id=mnd16:71.1><span>Gaṇimāgatanti. </span></div><p><div class=verse-container id=mnd16:71.2><span>Gaṇīti gaṇī bhagavā. </span></div><p><div class=verse-container id=mnd16:71.3><span>Gaṇācariyoti gaṇī, gaṇassa satthāti gaṇī, gaṇaṁ pariharatīti gaṇī, gaṇaṁ ovadatīti gaṇī, gaṇaṁ anusāsatīti gaṇī, visārado gaṇaṁ upasaṅkamatīti gaṇī, gaṇassa sussūsati sotaṁ odahati aññā cittaṁ upaṭṭhapetīti gaṇī, gaṇaṁ akusalā vuṭṭhāpetvā kusale patiṭṭhāpetīti gaṇī, bhikkhugaṇassa gaṇī, bhikkhunigaṇassa gaṇī, upāsakagaṇassa gaṇī, upāsikāgaṇassa gaṇī, rājagaṇassa gaṇī, khattiyagaṇassa gaṇī, brāhmaṇagaṇassa gaṇī, vessagaṇassa gaṇī, suddagaṇassa gaṇī, brahmagaṇassa gaṇī, devagaṇassa gaṇī, saṅghiṁ gaṇiṁ gaṇācariyaṁ. </span></div><p><div class=verse-container id=mnd16:71.4><span>Āgatanti upagataṁ samupagataṁ samupapannaṁ saṅkassanagaranti—</span></div><p><div class=verse-container id=mnd16:71.5><span>akuhaṁ gaṇimāgataṁ. </span></div><p><div class=verse-container id=mnd16:72.1><span>Bahūnamidha baddhānanti. </span></div><p><div class=verse-container id=mnd16:72.2><span>Bahūnaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ. </span></div><p><div class=verse-container id=mnd16:72.3><span>Baddhānanti baddhānaṁ baddhacarānaṁ paricārakānaṁ sissānanti—</span></div><p><div class=verse-container id=mnd16:72.4><span>bahūnamidha baddhānaṁ. </span></div><p><div class=verse-container id=mnd16:73.1><span>Atthi pañhena āgamanti. </span></div><p><div class=verse-container id=mnd16:73.2><span>Pañhena atthiko āgatomhi, pañhaṁ pucchitukāmo āgatomhi, pañhaṁ sotukāmo āgatomhīti. </span></div><p><div class=verse-container id=mnd16:73.3><span>Evampi atthi pañhena āgamaṁ. </span></div><p><div class=verse-container id=mnd16:73.4><span>Atha vā pañhatthikānaṁ pañhaṁ pucchitukāmānaṁ pañhaṁ sotukāmānaṁ āgamanaṁ abhikkamanaṁ upasaṅkamanaṁ payirupāsanaṁ siyā atthīti. </span></div><p><div class=verse-container id=mnd16:73.5><span>Evampi atthi pañhena āgamaṁ. </span></div><p><div class=verse-container id=mnd16:73.6><span>Atha vā pañhāgamo tuyhaṁ atthi, tvampi pahu, tvamasi alamattho mayā pucchitaṁ kathetuṁ visajjetuṁ “vahassetaṁ bhāran”ti. </span></div><p><div class=verse-container id=mnd16:73.7><span>Evampi atthi pañhena āgamaṁ. </span></div><p><div class=verse-container id=mnd16:74.1><span>Tenāha thero sāriputto—</span></div><p><div class=verse-container id=mnd16:75.1><span>“Taṁ buddhaṁ asitaṁ tādiṁ, </span></div><p><div class=verse-container id=mnd16:75.2><span>akuhaṁ gaṇimāgataṁ; </span></div><p><div class=verse-container id=mnd16:75.3><span>Bahūnamidha baddhānaṁ, </span></div><p><div class=verse-container id=mnd16:75.4><span>atthi pañhena āgaman”ti. </span></div><p><div class=verse-container id=mnd16:76.1><span>Bhikkhuno vijigucchato, </span></div><p><div class=verse-container id=mnd16:76.2><span>bhajato rittamāsanaṁ; </span></div><p><div class=verse-container id=mnd16:76.3><span>Rukkhamūlaṁ susānaṁ vā, </span></div><p><div class=verse-container id=mnd16:76.4><span>pabbatānaṁ guhāsu vā. </span></div><p><div class=verse-container id=mnd16:77.1><span>Bhikkhuno vijigucchatoti. </span></div><p><div class=verse-container id=mnd16:77.2><span>Bhikkhunoti puthujjanakalyāṇassa vā bhikkhuno sekkhassa vā bhikkhuno. </span></div><p><div class=verse-container id=mnd16:77.3><span>Vijigucchatoti jātiyā vijigucchato, jarāya … byādhinā … maraṇena … sokehi … paridevehi … dukkhehi … domanassehi … upāyāsehi vijigucchato, nerayikena dukkhena … tiracchānayonikena dukkhena … pettivisayikena dukkhena … mānusikena dukkhena … gabbhokkantimūlakena dukkhena … gabbhaṭṭhitimūlakena dukkhena … gabbhavuṭṭhānamūlakena dukkhena … jātassūpanibandhakena dukkhena … jātassa parādheyyakena dukkhena … attūpakkamena dukkhena … parūpakkamena dukkhena … dukkhadukkhena … saṅkhāradukkhena … vipariṇāmadukkhena … cakkhurogena dukkhena … sotarogena dukkhena … ghānarogena dukkhena … jivhārogena dukkhena … kāyarogena dukkhena … sīsarogena dukkhena … kaṇṇarogena dukkhena … mukharogena dukkhena … dantarogena dukkhena … kāsena … sāsena … pināsena … ḍāhena … jarena … kucchirogena … mucchāya … pakkhandikāya … sūlāya … visūcikāya … kuṭṭhena … gaṇḍena … kilāsena … sosena … apamārena … dadduyā … kaṇḍuyā … kacchuyā … rakhasāya … vitacchikāya … lohitena … pittena … madhumehena … aṁsāya … piḷakāya … bhagandalāya … pittasamuṭṭhānena ābādhena … semhasamuṭṭhānena ābādhena … vātasamuṭṭhānena ābādhena … sannipātikena ābādhena … utupariṇāmajena ābādhena … visamaparihārajena ābādhena … opakkamikena ābādhena … kammavipākajena ābādhena … sītena … uṇhena … jighacchāya … pipāsāya … uccārena … passāvena … ḍaṁsamakasavātātapasarīsapasamphassena dukkhena … mātumaraṇena dukkhena … pitumaraṇena dukkhena … bhātumaraṇena … bhaginimaraṇena … puttamaraṇena … dhītumaraṇena … ñātibyasanena … bhogabyasanena … rogabyasanena … sīlabyasanena … diṭṭhibyasanena dukkhena vijigucchato aṭṭīyato harāyato jigucchatoti—</span></div><p><div class=verse-container id=mnd16:77.4><span>bhikkhuno vijigucchato. </span></div><p><div class=verse-container id=mnd16:78.1><span>Bhajato rittamāsananti. </span></div><p><div class=verse-container id=mnd16:78.2><span>Āsanaṁ vuccati yattha nisīdati—</span></div><p><div class=verse-container id=mnd16:78.3><span>mañco pīṭhaṁ bhisi taṭṭikā cammakhaṇḍo tiṇasanthāro paṇṇasanthāro palālasanthāro. </span></div><p><div class=verse-container id=mnd16:78.4><span>Taṁ āsanaṁ asappāyarūpadassanena rittaṁ vivittaṁ pavivittaṁ, asappāyasaddassavanena rittaṁ vivittaṁ pavivittaṁ, asappāyehi pañcahi kāmaguṇehi rittaṁ vivittaṁ pavivittaṁ. </span></div><p><div class=verse-container id=mnd16:78.5><span>Taṁ pavivittaṁ āsanaṁ bhajato sambhajato sevato nisevato saṁsevato paṭisevatoti—</span></div><p><div class=verse-container id=mnd16:78.6><span>bhajato rittamāsanaṁ. </span></div><p><div class=verse-container id=mnd16:79.1><span>Rukkhamūlaṁ susānaṁ vāti. </span></div><p><div class=verse-container id=mnd16:79.2><span>Rukkhamūlaṁyeva rukkhamūlaṁ, susānaṁyeva susānanti—</span></div><p><div class=verse-container id=mnd16:79.3><span>rukkhamūlaṁ susānaṁ vā. </span></div><p><div class=verse-container id=mnd16:79.4><span>Pabbatānaṁ guhāsu vāti. </span></div><p><div class=verse-container id=mnd16:79.5><span>Pabbatāyeva pabbatā, kandarāyeva kandarā, giriguhāyeva giriguhā. </span></div><p><div class=verse-container id=mnd16:79.6><span>Pabbatantarikāyo vuccanti pabbatapabbhārāti—</span></div><p><div class=verse-container id=mnd16:79.7><span>pabbatānaṁ guhāsu vā. </span></div><p><div class=verse-container id=mnd16:80.1><span>Tenāha thero sāriputto—</span></div><p><div class=verse-container id=mnd16:81.1><span>“Bhikkhuno vijigucchato, </span></div><p><div class=verse-container id=mnd16:81.2><span>bhajato rittamāsanaṁ; </span></div><p><div class=verse-container id=mnd16:81.3><span>Rukkhamūlaṁ susānaṁ vā, </span></div><p><div class=verse-container id=mnd16:81.4><span>pabbatānaṁ guhāsu vā”ti. </span></div><p><div class=verse-container id=mnd16:82.1><span>Uccāvacesu sayanesu, </span></div><p><div class=verse-container id=mnd16:82.2><span>kīvanto tattha bheravā; </span></div><p><div class=verse-container id=mnd16:82.3><span>Ye hi bhikkhu na vedheyya, </span></div><p><div class=verse-container id=mnd16:82.4><span>nigghose sayanāsane. </span></div><p><div class=verse-container id=mnd16:83.1><span>Uccāvacesu sayanesūti. </span></div><p><div class=verse-container id=mnd16:83.2><span>Uccāvacesūti uccāvacesu hīnappaṇītesu chekapāpakesu. </span></div><p><div class=verse-container id=mnd16:83.3><span>Sayanaṁ vuccati senāsanaṁ vihāro aḍḍhayogo pāsādo hammiyaṁ guhāti—</span></div><p><div class=verse-container id=mnd16:83.4><span>uccāvacesu sayanesu. </span></div><p><div class=verse-container id=mnd16:83.5><span>Kīvanto tattha bheravāti. </span></div><p><div class=verse-container id=mnd16:83.6><span>Kīvantoti kīvanto kūjanto nadanto saddaṁ karonto. </span></div><p><div class=verse-container id=mnd16:83.7><span>Atha vā kīvantoti kati kittakā kīvatakā kīvabahukā te. </span></div><p><div class=verse-container id=mnd16:83.8><span>Bheravāti sīhā byagghā dīpī acchā taracchā kokā mahiṁsā hatthī ahī vicchikā satapadī, corā vā assu mānavā vā katakammā vā akatakammā vāti—</span></div><p><div class=verse-container id=mnd16:83.9><span>kīvanto tattha bheravā. </span></div><p><div class=verse-container id=mnd16:84.1><span>Ye hi bhikkhu na vedheyyāti. </span></div><p><div class=verse-container id=mnd16:84.2><span>Ye hīti ye hi bherave passitvā vā suṇitvā vā na vedheyya nappavedheyya na sampavedheyya na taseyya na uttaseyya na parittaseyya na bhāyeyya na santāsaṁ āpajjeyya, abhīrū assa acchambhī anutrāsī apalāyī, pahīnabhayabheravo vigatalomahaṁso vihareyyāti—</span></div><p><div class=verse-container id=mnd16:84.3><span>ye hi bhikkhu na vedheyya. </span></div><p><div class=verse-container id=mnd16:85.1><span>Nigghose sayanāsaneti. </span></div><p><div class=verse-container id=mnd16:85.2><span>Appasadde appanigghose vijanavāte manussarāhasseyyake paṭisallānasāruppe senāsaneti—</span></div><p><div class=verse-container id=mnd16:85.3><span>nigghose sayanāsane. </span></div><p><div class=verse-container id=mnd16:86.1><span>Tenāha thero sāriputto—</span></div><p><div class=verse-container id=mnd16:87.1><span>“Uccāvacesu sayanesu, </span></div><p><div class=verse-container id=mnd16:87.2><span>kīvanto tattha bheravā; </span></div><p><div class=verse-container id=mnd16:87.3><span>Ye hi bhikkhu na vedheyya, </span></div><p><div class=verse-container id=mnd16:87.4><span>nigghose sayanāsane”ti. </span></div><p><div class=verse-container id=mnd16:88.1><span>Kati parissayā loke, </span></div><p><div class=verse-container id=mnd16:88.2><span>gacchato agataṁ disaṁ; </span></div><p><div class=verse-container id=mnd16:88.3><span>Ye bhikkhu abhisambhave, </span></div><p><div class=verse-container id=mnd16:88.4><span>pantamhi sayanāsane. </span></div><p><div class=verse-container id=mnd16:89.1><span>Kati parissayā loketi. </span></div><p><div class=verse-container id=mnd16:89.2><span>Katīti kati kittakā kīvatakā kīvabahukā. </span></div><p><div class=verse-container id=mnd16:89.3><span>Parissayāti dve parissayā—</span></div><p><div class=verse-container id=mnd16:89.4><span>pākaṭaparissayā ca paṭicchannaparissayā ca. </span></div><p><div class=verse-container id=mnd16:89.5><span>Katame pākaṭaparissayā? </span></div><p><div class=verse-container id=mnd16:89.6><span>Sīhā byagghā dīpī acchā taracchā kokā mahiṁsā hatthī ahī vicchikā satapadī, corā vā assu mānavā vā katakammā vā akatakammā vā, cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo kāso sāso pināso ḍāho jaro kucchirogo mucchā pakkhandikā sūlā visūcikā kuṭṭhaṁ gaṇḍo kilāso soso apamāro daddu kaṇḍu kacchu rakhasā vitacchikā lohitaṁ pittaṁ madhumeho aṁsā piḷakā bhagandalā, pittasamuṭṭhānā ābādhā …pe… </span></div><p><div class=verse-container id=mnd16:89.7><span>sītaṁ uṇhaṁ jighacchā pipāsā uccāro passāvo ḍaṁsamakasavātātapasarīsapasamphassā—</span></div><p><div class=verse-container id=mnd16:89.8><span>ime vuccanti pākaṭaparissayā. </span></div><p><div class=verse-container id=mnd16:90.1><span>Katame paṭicchannaparissayā? </span></div><p><div class=verse-container id=mnd16:90.2><span>Kāyaduccaritaṁ vacīduccaritaṁ manoduccaritaṁ kāmacchandanīvaraṇaṁ byāpādanīvaraṇaṁ thinamiddhanīvaraṇaṁ uddhaccakukkuccanīvaraṇaṁ vicikicchānīvaraṇaṁ rāgo doso moho kodho upanāho makkho paḷāso issā macchariyaṁ māyā sāṭheyyaṁ thambho sārambho māno atimāno mado pamādo, sabbe kilesā sabbe duccaritā sabbe darathā sabbe pariḷāhā sabbe santāpā sabbākusalābhisaṅkhārā—</span></div><p><div class=verse-container id=mnd16:90.3><span>ime vuccanti paṭicchannaparissayā. </span></div><p><div class=verse-container id=mnd16:91.1><span>Parissayāti kenaṭṭhena parissayā? </span></div><p><div class=verse-container id=mnd16:91.2><span>Parisahantīti parissayā, parihānāya saṁvattantīti parissayā, tatrāsayāti parissayā. </span></div><p><div class=verse-container id=mnd16:92.1><span>Kathaṁ parisahantīti parissayā? </span></div><p><div class=verse-container id=mnd16:92.2><span>Te parissayā taṁ puggalaṁ sahanti parisahanti abhibhavanti ajjhottharanti pariyādiyanti maddanti. </span></div><p><div class=verse-container id=mnd16:92.3><span>Evaṁ parisahantīti—</span></div><p><div class=verse-container id=mnd16:92.4><span>parissayā. </span></div><p><div class=verse-container id=mnd16:93.1><span>Kathaṁ parihānāya saṁvattantīti parissayā? </span></div><p><div class=verse-container id=mnd16:93.2><span>Te parissayā kusalānaṁ dhammānaṁ antarāyāya parihānāya saṁvattanti. </span></div><p><div class=verse-container id=mnd16:93.3><span>Katamesaṁ kusalānaṁ dhammānaṁ? </span></div><p><div class=verse-container id=mnd16:93.4><span>Sammāpaṭipadāya anulomapaṭipadāya apaccanīkapaṭipadāya aviruddhapaṭipadāya anvatthapaṭipadāya dhammānudhammapaṭipadāya sīlesu paripūrakāritāya indriyesu guttadvāratāya bhojane mattaññutāya jāgariyānuyogassa satisampajaññassa catunnaṁ satipaṭṭhānānaṁ bhāvanānuyogassa catunnaṁ sammappadhānānaṁ catunnaṁ iddhipādānaṁ pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassa bhāvanānuyogassa—</span></div><p><div class=verse-container id=mnd16:93.5><span>imesaṁ kusalānaṁ dhammānaṁ antarāyāya parihānāya saṁvattanti. </span></div><p><div class=verse-container id=mnd16:93.6><span>Evaṁ parihānāya saṁvattantīti—</span></div><p><div class=verse-container id=mnd16:93.7><span>parissayā. </span></div><p><div class=verse-container id=mnd16:94.1><span>Kathaṁ tatrāsayāti parissayā? </span></div><p><div class=verse-container id=mnd16:94.2><span>Tatthete pāpakā akusalā dhammā uppajjanti attabhāvasannissayā. </span></div><p><div class=verse-container id=mnd16:94.3><span>Yathā bile bilāsayā pāṇā sayanti, dake dakāsayā pāṇā sayanti, vane vanāsayā pāṇā sayanti, rukkhe rukkhāsayā pāṇā sayanti; </span></div><p><div class=verse-container id=mnd16:94.4><span>evamevaṁ tatthete pāpakā akusalā dhammā uppajjanti attabhāvasannissayāti. </span></div><p><div class=verse-container id=mnd16:94.5><span>Evampi tatrāsayāti—</span></div><p><div class=verse-container id=mnd16:94.6><span>parissayā. </span></div><p><div class=verse-container id=mnd16:95.1><span>Vuttañhetaṁ bhagavatā—</span></div><p><div class=verse-container id=mnd16:96.1><span>“Sāntevāsiko, bhikkhave, bhikkhu sācariyako dukkhaṁ na phāsu viharati. </span></div><p><div class=verse-container id=mnd16:96.2><span>Kathañca, bhikkhave, bhikkhu sāntevāsiko sācariyako dukkhaṁ na phāsu viharati? </span></div><p><div class=verse-container id=mnd16:96.3><span>Idha, bhikkhave, bhikkhuno cakkhunā rūpaṁ disvā uppajjanti pāpakā akusalā dhammā sarasaṅkappā saṁyojaniyā, tyassa anto vasanti anvāssavanti pāpakā akusalā dhammāti. </span></div><p><div class=verse-container id=mnd16:96.4><span>Tasmā sāntevāsikoti vuccati. </span></div><p><div class=verse-container id=mnd16:96.5><span>Te naṁ samudācaranti, samudācaranti naṁ pāpakā akusalā dhammāti. </span></div><p><div class=verse-container id=mnd16:96.6><span>Tasmā sācariyakoti vuccati. </span></div><p><div class=verse-container id=mnd16:97.1><span>Puna caparaṁ, bhikkhave, bhikkhuno sotena saddaṁ sutvā …pe… </span></div><p><div class=verse-container id=mnd16:97.2><span>ghānena gandhaṁ ghāyitvā … </span></div><p><div class=verse-container id=mnd16:97.3><span>jivhāya rasaṁ sāyitvā … </span></div><p><div class=verse-container id=mnd16:97.4><span>kāyena phoṭṭhabbaṁ phusitvā … </span></div><p><div class=verse-container id=mnd16:97.5><span>manasā dhammaṁ viññāya uppajjanti pāpakā akusalā dhammā sarasaṅkappā saṁyojaniyā, tyassa anto vasanti anvāssavanti pāpakā akusalā dhammāti. </span></div><p><div class=verse-container id=mnd16:97.6><span>Tasmā sāntevāsikoti vuccati. </span></div><p><div class=verse-container id=mnd16:97.7><span>Te naṁ samudācaranti, samudācaranti naṁ pāpakā akusalā dhammāti. </span></div><p><div class=verse-container id=mnd16:97.8><span>Tasmā sācariyakoti vuccati. </span></div><p><div class=verse-container id=mnd16:97.9><span>Evaṁ kho, bhikkhave, bhikkhu sāntevāsiko sācariyako dukkhaṁ na phāsu viharatī”ti. </span></div><p><div class=verse-container id=mnd16:97.10><span>Evampi tatrāsayāti—</span></div><p><div class=verse-container id=mnd16:97.11><span>parissayā. </span></div><p><div class=verse-container id=mnd16:98.1><span>Vuttañhetaṁ bhagavatā—</span></div><p><div class=verse-container id=mnd16:99.1><span>“Tayome, bhikkhave, antarāmalā antarāamittā antarāsapattā antarāvadhakā antarāpaccatthikā. </span></div><p><div class=verse-container id=mnd16:99.2><span>Katame tayo? </span></div><p><div class=verse-container id=mnd16:99.3><span>Lobho, bhikkhave, antarāmalo antarāamitto antarāsapatto antarāvadhako antarāpaccatthiko; </span></div><p><div class=verse-container id=mnd16:99.4><span>doso, bhikkhave …pe… </span></div><p><div class=verse-container id=mnd16:99.5><span>moho, bhikkhave, antarāmalo antarāamitto antarāsapatto antarāvadhako antarāpaccatthiko. </span></div><p><div class=verse-container id=mnd16:99.6><span>Ime kho, bhikkhave, tayo antarāmalā antarāamittā antarāsapattā antarāvadhakā antarāpaccatthikā. </span></div><p><div class=verse-container id=mnd16:100.1><span>Anatthajanano lobho, </span></div><p><div class=verse-container id=mnd16:100.2><span>lobho cittappakopano; </span></div><p><div class=verse-container id=mnd16:100.3><span>Bhayamantarato jātaṁ, </span></div><p><div class=verse-container id=mnd16:100.4><span>taṁ jano nāvabujjhati. </span></div><p><div class=verse-container id=mnd16:101.1><span>Luddho atthaṁ na jānāti, </span></div><p><div class=verse-container id=mnd16:101.2><span>luddho dhammaṁ na passati; </span></div><p><div class=verse-container id=mnd16:101.3><span>Andhantamaṁ tadā hoti, </span></div><p><div class=verse-container id=mnd16:101.4><span>yaṁ lobho sahate naraṁ. </span></div><p><div class=verse-container id=mnd16:102.1><span>Anatthajanano doso, </span></div><p><div class=verse-container id=mnd16:102.2><span>doso cittappakopano; </span></div><p><div class=verse-container id=mnd16:102.3><span>Bhayamantarato jātaṁ, </span></div><p><div class=verse-container id=mnd16:102.4><span>taṁ jano nāvabujjhati. </span></div><p><div class=verse-container id=mnd16:103.1><span>Kuddho atthaṁ na jānāti, </span></div><p><div class=verse-container id=mnd16:103.2><span>kuddho dhammaṁ na passati; </span></div><p><div class=verse-container id=mnd16:103.3><span>Andhantamaṁ tadā hoti, </span></div><p><div class=verse-container id=mnd16:103.4><span>yaṁ doso sahate naraṁ. </span></div><p><div class=verse-container id=mnd16:104.1><span>Anatthajanano moho, </span></div><p><div class=verse-container id=mnd16:104.2><span>moho cittappakopano; </span></div><p><div class=verse-container id=mnd16:104.3><span>Bhayamantarato jātaṁ, </span></div><p><div class=verse-container id=mnd16:104.4><span>taṁ jano nāvabujjhati. </span></div><p><div class=verse-container id=mnd16:105.1><span>Mūḷho atthaṁ na jānāti, </span></div><p><div class=verse-container id=mnd16:105.2><span>mūḷho dhammaṁ na passati; </span></div><p><div class=verse-container id=mnd16:105.3><span>Andhantamaṁ tadā hoti, </span></div><p><div class=verse-container id=mnd16:105.4><span>yaṁ moho sahate naran”ti. </span></div><p><div class=verse-container id=mnd16:106.1><span>Evampi tatrāsayāti—</span></div><p><div class=verse-container id=mnd16:106.2><span>parissayā. </span></div><p><div class=verse-container id=mnd16:106.3><span>Vuttañhetaṁ bhagavatā—</span></div><p><div class=verse-container id=mnd16:107.1><span>“Tayo kho, mahārāja, purisassa dhammā ajjhattaṁ uppajjamānā uppajjanti ahitāya dukkhāya aphāsuvihārāya. </span></div><p><div class=verse-container id=mnd16:107.2><span>Katame tayo? </span></div><p><div class=verse-container id=mnd16:107.3><span>Lobho kho, mahārāja, purisassa dhammo ajjhattaṁ uppajjamāno uppajjati ahitāya dukkhāya aphāsuvihārāya; </span></div><p><div class=verse-container id=mnd16:107.4><span>doso kho, mahārāja …pe… </span></div><p><div class=verse-container id=mnd16:107.5><span>moho kho, mahārāja, purisassa dhammo ajjhattaṁ uppajjamāno uppajjati ahitāya dukkhāya aphāsuvihārāya. </span></div><p><div class=verse-container id=mnd16:107.6><span>Ime kho, mahārāja, tayo purisassa dhammā ajjhattaṁ uppajjamānā uppajjanti ahitāya dukkhāya aphāsuvihārāyāti. </span></div><p><div class=verse-container id=mnd16:108.1><span>Lobho doso ca moho ca, </span></div><p><div class=verse-container id=mnd16:108.2><span>purisaṁ pāpacetasaṁ; </span></div><p><div class=verse-container id=mnd16:108.3><span>Hiṁsanti attasambhūtā, </span></div><p><div class=verse-container id=mnd16:108.4><span>tacasāraṁva samphalan”ti. </span></div><p><div class=verse-container id=mnd16:109.1><span>Evampi tatrāsayāti—</span></div><p><div class=verse-container id=mnd16:109.2><span>parissayā. </span></div><p><div class=verse-container id=mnd16:110.1><span>Vuttañhetaṁ bhagavatā—</span></div><p><div class=verse-container id=mnd16:111.1><span>“Rāgo ca doso ca itonidānā, </span></div><p><div class=verse-container id=mnd16:111.2><span>Aratī ratī lomahaṁso itojā; </span></div><p><div class=verse-container id=mnd16:111.3><span>Ito samuṭṭhāya manovitakkā, </span></div><p><div class=verse-container id=mnd16:111.4><span>Kumārakā dhaṅkamivossajantī”ti. </span></div><p><div class=verse-container id=mnd16:112.1><span>Evampi tatrāsayāti—</span></div><p><div class=verse-container id=mnd16:112.2><span>parissayā. </span></div><p><div class=verse-container id=mnd16:112.3><span>Loketi manussaloketi—</span></div><p><div class=verse-container id=mnd16:112.4><span>kati parissayā loke. </span></div><p><div class=verse-container id=mnd16:113.1><span>Gacchato agataṁ disanti. </span></div><p><div class=verse-container id=mnd16:113.2><span>Agatā disā vuccati amataṁ nibbānaṁ. </span></div><p><div class=verse-container id=mnd16:113.3><span>Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ. </span></div><p><div class=verse-container id=mnd16:113.4><span>Agatapubbā sā disā na sā disā gatapubbā iminā dīghena addhunā. </span></div><p><div class=verse-container id=mnd16:114.1><span>“Samatittikaṁ anavasesaṁ, </span></div><p><div class=verse-container id=mnd16:114.2><span>Telapattaṁ yathā parihareyya; </span></div><p><div class=verse-container id=mnd16:114.3><span>Evaṁ sacittamanurakkhe, </span></div><p><div class=verse-container id=mnd16:114.4><span>Patthayāno disaṁ agatapubbaṁ”. </span></div><p><div class=verse-container id=mnd16:115.1><span>Agatapubbaṁ disaṁ vajato gacchato abhikkamatoti—</span></div><p><div class=verse-container id=mnd16:115.2><span>gacchato agataṁ disaṁ. </span></div><p><div class=verse-container id=mnd16:116.1><span>Ye bhikkhu abhisambhaveti. </span></div><p><div class=verse-container id=mnd16:116.2><span>Yeti ye parissaye abhisambhaveyya abhibhaveyya ajjhotthareyya pariyādiyeyya maddeyyāti—</span></div><p><div class=verse-container id=mnd16:116.3><span>ye bhikkhu abhisambhave. </span></div><p><div class=verse-container id=mnd16:117.1><span>Pantamhi sayanāsaneti. </span></div><p><div class=verse-container id=mnd16:117.2><span>Ante pante pariyante selante vā vanante vā nadante vā udakante vā yattha na kasīyati na vapīyati, janantaṁ atikkamitvā manussānaṁ anupacāre senāsaneti—</span></div><p><div class=verse-container id=mnd16:117.3><span>pantamhi sayanāsane. </span></div><p><div class=verse-container id=mnd16:118.1><span>Tenāha thero sāriputto—</span></div><p><div class=verse-container id=mnd16:119.1><span>“Kati parissayā loke, </span></div><p><div class=verse-container id=mnd16:119.2><span>gacchato agataṁ disaṁ; </span></div><p><div class=verse-container id=mnd16:119.3><span>Ye bhikkhu abhisambhave, </span></div><p><div class=verse-container id=mnd16:119.4><span>pantamhi sayanāsane”ti. </span></div><p><div class=verse-container id=mnd16:120.1><span>Kyāssa byappathayo assu, </span></div><p><div class=verse-container id=mnd16:120.2><span>kyāssassu idha gocarā; </span></div><p><div class=verse-container id=mnd16:120.3><span>Kāni sīlabbatānāssu, </span></div><p><div class=verse-container id=mnd16:120.4><span>pahitattassa bhikkhuno. </span></div><p><div class=verse-container id=mnd16:121.1><span>Kyāssa byappathayo assūti. </span></div><p><div class=verse-container id=mnd16:121.2><span>Kīdisena byappathena samannāgato assa kiṁsaṇṭhitena kiṁpakārena kiṁpaṭibhāgenāti vacīpārisuddhiṁ pucchati. </span></div><p><div class=verse-container id=mnd16:121.3><span>Katamā vacīpārisuddhi? </span></div><p><div class=verse-container id=mnd16:121.4><span>Idha bhikkhu musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa. </span></div><p><div class=verse-container id=mnd16:121.5><span>Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya, iti bhinnānaṁ vā sandhātā, sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti. </span></div><p><div class=verse-container id=mnd16:121.6><span>Pharusaṁ vācaṁ pahāya pharusāya vācāya paṭivirato hoti; </span></div><p><div class=verse-container id=mnd16:121.7><span>yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti. </span></div><p><div class=verse-container id=mnd16:121.8><span>Samphappalāpaṁ pahāya samphappalāpā paṭivirato hoti kālavādī bhūtavādī atthavādī dhammavādī vinayavādī, nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ. </span></div><p><div class=verse-container id=mnd16:121.9><span>Catūhi vacīsucaritehi samannāgato catudosāpagataṁ vācaṁ bhāsati, bāttiṁsāya tiracchānakathāya ārato assa virato paṭivirato nikkhanto nissaṭo vippamutto visaññutto vimariyādikatena cetasā viharati. </span></div><p><div class=verse-container id=mnd16:121.10><span>Dasa kathāvatthūni katheti, seyyathidaṁ—</span></div><p><div class=verse-container id=mnd16:121.11><span>appicchakathaṁ santuṭṭhikathaṁ pavivekakathaṁ asaṁsaggakathaṁ vīriyārambhakathaṁ sīlakathaṁ samādhikathaṁ paññākathaṁ vimuttikathaṁ vimuttiñāṇadassanakathaṁ satipaṭṭhānakathaṁ sammappadhānakathaṁ iddhipādakathaṁ indriyakathaṁ balakathaṁ bojjhaṅgakathaṁ maggakathaṁ phalakathaṁ nibbānakathaṁ katheti. </span></div><p><div class=verse-container id=mnd16:121.12><span>Vācāya yato yatto paṭiyatto gutto gopito rakkhito saṁvuto—</span></div><p><div class=verse-container id=mnd16:121.13><span>ayaṁ vacīpārisuddhi. </span></div><p><div class=verse-container id=mnd16:121.14><span>Edisāya vacīpārisuddhiyā samannāgato assāti—</span></div><p><div class=verse-container id=mnd16:121.15><span>kyāssa byappathayo assu. </span></div><p><div class=verse-container id=mnd16:122.1><span>Kyāssassu idha gocarāti. </span></div><p><div class=verse-container id=mnd16:122.2><span>Kīdisena gocarena samannāgato assa kiṁsaṇṭhitena kiṁpakārena kiṁpaṭibhāgenāti gocaraṁ pucchati. </span></div><p><div class=verse-container id=mnd16:122.3><span>Atthi gocaro, atthi agocaro. </span></div><p><div class=verse-container id=mnd16:123.1><span>Katamo agocaro? </span></div><p><div class=verse-container id=mnd16:123.2><span>Idhekacco vesiyāgocaro vā hoti, vidhavāgocaro vā hoti, thullakumārīgocaro vā hoti, paṇḍakagocaro vā hoti, bhikkhunīgocaro vā hoti, pānāgāragocaro vā hoti, saṁsaṭṭho viharati rājūhi rājamahāmattehi titthiyehi titthiyasāvakehi ananulomikena saṁsaggena. </span></div><p><div class=verse-container id=mnd16:123.3><span>Yāni vā pana tāni kulāni assaddhāni appasannāni anopānabhūtāni akkosakaparibhāsakāni anatthakāmāni ahitakāmāni aphāsukāmāni ayogakkhemakāmāni bhikkhūnaṁ bhikkhunīnaṁ upāsakānaṁ upāsikānaṁ, tathārūpāni kulāni sevati bhajati payirupāsati—</span></div><p><div class=verse-container id=mnd16:123.4><span>ayaṁ vuccati agocaro. </span></div><p><div class=verse-container id=mnd16:124.1><span>Atha vā antaragharaṁ paviṭṭho vīthiṁ paṭipanno asaṁvuto gacchati, hatthiṁ olokento, assaṁ olokento, rathaṁ olokento, pattiṁ olokento, itthiyo olokento, purise olokento, kumārikāyo olokento, kumārake olokento, antarāpaṇaṁ olokento, gharamukhāni olokento, uddhaṁ olokento, adho olokento, disāvidisaṁ vipekkhamāno gacchati—</span></div><p><div class=verse-container id=mnd16:124.2><span>ayampi vuccati agocaro. </span></div><p><div class=verse-container id=mnd16:125.1><span>Atha vā cakkhunā rūpaṁ disvā nimittaggāhī hoti anubyañjanaggāhī. </span></div><p><div class=verse-container id=mnd16:125.2><span>Yatvādhikaraṇamenaṁ …pe… </span></div><p><div class=verse-container id=mnd16:125.3><span>manindriyaṁ asaṁvutaṁ viharantaṁ abhijjhā domanassā pāpakā akusalā dhammā anvāssaveyyuṁ, tassa na saṁvarāya paṭipajjati, na rakkhati manindriyaṁ manindriye na saṁvaraṁ āpajjati—</span></div><p><div class=verse-container id=mnd16:125.4><span>ayampi vuccati agocaro. </span></div><p><div class=verse-container id=mnd16:126.1><span>Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te evarūpaṁ visūkadassanaṁ anuyuttā viharanti, seyyathidaṁ—</span></div><p><div class=verse-container id=mnd16:126.2><span>naccaṁ gītaṁ vāditaṁ pekkhaṁ akkhānaṁ pāṇissaraṁ vetāḷaṁ kumbhathūṇaṁ sobhanakaṁ caṇḍālaṁ vaṁsaṁ dhovanaṁ hatthiyuddhaṁ assayuddhaṁ mahiṁsayuddhaṁ usabhayuddhaṁ ajayuddhaṁ meṇḍayuddhaṁ kukkuṭayuddhaṁ vaṭṭakayuddhaṁ daṇḍayuddhaṁ muṭṭhiyuddhaṁ nibbuddhaṁ uyyodhikaṁ balaggaṁ senābyūhaṁ anīkadassanaṁ iti vā iti, evarūpaṁ visūkadassanaṁ anuyutto hoti—</span></div><p><div class=verse-container id=mnd16:126.3><span>ayampi vuccati agocaro. </span></div><p><div class=verse-container id=mnd16:127.1><span>Pañcapi kāmaguṇā agocarā. </span></div><p><div class=verse-container id=mnd16:127.2><span>Vuttañhetaṁ bhagavatā—</span></div><p><div class=verse-container id=mnd16:127.3><span>“mā, bhikkhave, agocare caratha paravisaye. </span></div><p><div class=verse-container id=mnd16:127.4><span>Agocare, bhikkhave, carataṁ paravisaye lacchati māro otāraṁ, lacchati māro ārammaṇaṁ. </span></div><p><div class=verse-container id=mnd16:127.5><span>Ko ca, bhikkhave, bhikkhuno agocaro paravisayo? </span></div><p><div class=verse-container id=mnd16:127.6><span>Yadidaṁ pañca kāmaguṇā. </span></div><p><div class=verse-container id=mnd16:127.7><span>Katame pañca? </span></div><p><div class=verse-container id=mnd16:127.8><span>Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, </span></div><p><div class=verse-container id=mnd16:127.9><span>sotaviññeyyā saddā … </span></div><p><div class=verse-container id=mnd16:127.10><span>ghānaviññeyyā gandhā … </span></div><p><div class=verse-container id=mnd16:127.11><span>jivhāviññeyyā rasā … </span></div><p><div class=verse-container id=mnd16:127.12><span>kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā. </span></div><p><div class=verse-container id=mnd16:127.13><span>Ayaṁ vuccati, bhikkhave, bhikkhuno agocaro paravisayo”—</span></div><p><div class=verse-container id=mnd16:127.14><span>ayampi vuccati agocaro. </span></div><p><div class=verse-container id=mnd16:128.1><span>Katamo gocaro? </span></div><p><div class=verse-container id=mnd16:128.2><span>Idha bhikkhu na vesiyāgocaro hoti, na vidhavāgocaro hoti, na thullakumārīgocaro hoti, na paṇḍakagocaro hoti, na bhikkhunīgocaro hoti, na pānāgāragocaro hoti, asaṁsaṭṭho viharati rājūhi rājamahāmattehi titthiyehi titthiyasāvakehi ananulomikena saṁsaggena. </span></div><p><div class=verse-container id=mnd16:128.3><span>Yāni vā pana tāni kulāni saddhāni pasannāni opānabhūtāni kāsāvapajjotāni isivātapaṭivātāni atthakāmāni hitakāmāni phāsukāmāni yogakkhemakāmāni bhikkhūnaṁ bhikkhunīnaṁ upāsakānaṁ upāsikānaṁ, tathārūpāni kulāni sevati bhajati payirupāsati—</span></div><p><div class=verse-container id=mnd16:128.4><span>ayampi vuccati gocaro. </span></div><p><div class=verse-container id=mnd16:129.1><span>Atha vā bhikkhu antaragharaṁ paviṭṭho vīthiṁ paṭipanno saṁvuto gacchati, na hatthiṁ olokento, na assaṁ olokento, na rathaṁ olokento, na pattiṁ olokento …pe… </span></div><p><div class=verse-container id=mnd16:129.2><span>na disāvidisaṁ vipekkhamāno gacchati—</span></div><p><div class=verse-container id=mnd16:129.3><span>ayampi vuccati gocaro. </span></div><p><div class=verse-container id=mnd16:130.1><span>Atha vā bhikkhu cakkhunā rūpaṁ disvā na nimittaggāhī hoti …pe… </span></div><p><div class=verse-container id=mnd16:130.2><span>manindriye saṁvaraṁ āpajjati—</span></div><p><div class=verse-container id=mnd16:130.3><span>ayampi vuccati gocaro. </span></div><p><div class=verse-container id=mnd16:131.1><span>Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te evarūpaṁ visūkadassanaṁ ananuyuttā viharanti, seyyathidaṁ—</span></div><p><div class=verse-container id=mnd16:131.2><span>naccaṁ gītaṁ vāditaṁ …pe… anīkadassanaṁ iti vā iti, evarūpā visūkadassanā paṭivirato hoti—</span></div><p><div class=verse-container id=mnd16:131.3><span>ayampi vuccati gocaro. </span></div><p><div class=verse-container id=mnd16:132.1><span>Cattāropi satipaṭṭhānā gocaro. </span></div><p><div class=verse-container id=mnd16:132.2><span>Vuttañhetaṁ bhagavatā—</span></div><p><div class=verse-container id=mnd16:132.3><span>“gocare, bhikkhave, caratha sake pettike visaye. </span></div><p><div class=verse-container id=mnd16:132.4><span>Gocare, bhikkhave, carataṁ sake pettike visaye na lacchati māro otāraṁ, na lacchati māro ārammaṇaṁ. </span></div><p><div class=verse-container id=mnd16:132.5><span>Ko ca, bhikkhave, bhikkhuno gocaro sako pettiko visayo? </span></div><p><div class=verse-container id=mnd16:132.6><span>Yadidaṁ cattāro satipaṭṭhānā. </span></div><p><div class=verse-container id=mnd16:132.7><span>Katame cattāro? </span></div><p><div class=verse-container id=mnd16:132.8><span>Idha, bhikkhave, bhikkhu kāye kāyānupassī viharati, </span></div><p><div class=verse-container id=mnd16:132.9><span>vedanāsu …pe… </span></div><p><div class=verse-container id=mnd16:132.10><span>citte …pe… </span></div><p><div class=verse-container id=mnd16:132.11><span>dhammesu dhammānupassī viharati ātāpī sampajāno satimā vineyya loke abhijjhādomanassaṁ. </span></div><p><div class=verse-container id=mnd16:132.12><span>Ayaṁ vuccati, bhikkhave, bhikkhuno gocaro sako pettiko visayo—</span></div><p><div class=verse-container id=mnd16:132.13><span>ayampi vuccati gocaro. </span></div><p><div class=verse-container id=mnd16:132.14><span>Edisena gocarena samannāgato assā”ti—</span></div><p><div class=verse-container id=mnd16:132.15><span>kyāssassu idha gocarā. </span></div><p><div class=verse-container id=mnd16:133.1><span>Kāni sīlabbatānāssūti. </span></div><p><div class=verse-container id=mnd16:133.2><span>Kīdisena sīlabbatena samannāgato assa kiṁsaṇṭhitena kiṁpakārena kiṁpaṭibhāgenāti sīlabbatapārisuddhiṁ pucchati. </span></div><p><div class=verse-container id=mnd16:133.3><span>Katamā sīlabbatapārisuddhi? </span></div><p><div class=verse-container id=mnd16:133.4><span>Atthi sīlañceva vatañca, atthi vataṁ na sīlaṁ. </span></div><p><div class=verse-container id=mnd16:133.5><span>Katamaṁ sīlañceva vatañca? </span></div><p><div class=verse-container id=mnd16:133.6><span>Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. </span></div><p><div class=verse-container id=mnd16:133.7><span>Yo tattha saññamo saṁvaro avītikkamo—</span></div><p><div class=verse-container id=mnd16:133.8><span>idaṁ sīlaṁ. </span></div><p><div class=verse-container id=mnd16:133.9><span>Yaṁ samādānaṁ—</span></div><p><div class=verse-container id=mnd16:133.10><span>taṁ vataṁ. </span></div><p><div class=verse-container id=mnd16:133.11><span>Saṁvaraṭṭhena sīlaṁ, samādānaṭṭhena vataṁ—</span></div><p><div class=verse-container id=mnd16:133.12><span>idaṁ vuccati sīlañceva vatañca. </span></div><p><div class=verse-container id=mnd16:134.1><span>Katamaṁ vataṁ na sīlaṁ? </span></div><p><div class=verse-container id=mnd16:134.2><span>Aṭṭha dhutaṅgāni—</span></div><p><div class=verse-container id=mnd16:134.3><span>āraññikaṅgaṁ, piṇḍapātikaṅgaṁ, paṁsukūlikaṅgaṁ, tecīvarikaṅgaṁ, sapadānacārikaṅgaṁ, khalupacchābhattikaṅgaṁ, nesajjikaṅgaṁ, yathāsanthatikaṅgaṁ—</span></div><p><div class=verse-container id=mnd16:134.4><span>idaṁ vuccati vataṁ na sīlaṁ. </span></div><p><div class=verse-container id=mnd16:134.5><span>Vīriyasamādānampi vuccati vataṁ na sīlaṁ. </span></div><p><div class=verse-container id=mnd16:134.6><span>Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ taṁ purisathāmena purisabalena purisavīriyena purisaparakkamena pattabbaṁ na taṁ apāpuṇitvā vīriyassa saṇṭhānaṁ bhavissatīti—</span></div><p><div class=verse-container id=mnd16:134.7><span>cittaṁ paggaṇhāti padahati. </span></div><p><div class=verse-container id=mnd16:134.8><span>Evarūpampi vīriyasamādānaṁ vuccati vataṁ na sīlaṁ. </span></div><p><div class=verse-container id=mnd16:135.1><span>“Nāsissaṁ na pivissāmi, </span></div><p><div class=verse-container id=mnd16:135.2><span>vihārato na nikkhame; </span></div><p><div class=verse-container id=mnd16:135.3><span>Napi passaṁ nipātessaṁ, </span></div><p><div class=verse-container id=mnd16:135.4><span>taṇhāsalle anūhate”ti. </span></div><p><div class=verse-container id=mnd16:136.1><span>Cittaṁ paggaṇhāti padahati. </span></div><p><div class=verse-container id=mnd16:136.2><span>Evarūpampi vīriyasamādānaṁ vuccati vataṁ na sīlaṁ. </span></div><p><div class=verse-container id=mnd16:136.3><span>Na tāvāhaṁ imaṁ pallaṅkaṁ bhindissāmi yāva me na anupādāya āsavehi cittaṁ vimuccissatīti—</span></div><p><div class=verse-container id=mnd16:136.4><span>cittaṁ paggaṇhāti padahati. </span></div><p><div class=verse-container id=mnd16:136.5><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd16:136.6><span>Na tāvāhaṁ imamhā āsanā vuṭṭhahissāmi … </span></div><p><div class=verse-container id=mnd16:136.7><span>na tāvāhaṁ imamhā caṅkamā orohissāmi … </span></div><p><div class=verse-container id=mnd16:136.8><span>vihārā nikkhamissāmi … </span></div><p><div class=verse-container id=mnd16:136.9><span>aḍḍhayogā nikkhamissāmi … </span></div><p><div class=verse-container id=mnd16:136.10><span>pāsādā nikkhamissāmi … </span></div><p><div class=verse-container id=mnd16:136.11><span>hammiyā … </span></div><p><div class=verse-container id=mnd16:136.12><span>guhāya … </span></div><p><div class=verse-container id=mnd16:136.13><span>leṇā … </span></div><p><div class=verse-container id=mnd16:136.14><span>kuṭiyā … </span></div><p><div class=verse-container id=mnd16:136.15><span>kūṭāgārā … </span></div><p><div class=verse-container id=mnd16:136.16><span>aṭṭā … </span></div><p><div class=verse-container id=mnd16:136.17><span>māḷā … </span></div><p><div class=verse-container id=mnd16:136.18><span>uddaṇḍā … </span></div><p><div class=verse-container id=mnd16:136.19><span>upaṭṭhānasālāya … </span></div><p><div class=verse-container id=mnd16:136.20><span>maṇḍapā … </span></div><p><div class=verse-container id=mnd16:136.21><span>rukkhamūlā nikkhamissāmi yāva me na anupādāya āsavehi cittaṁ vimuccissatīti—</span></div><p><div class=verse-container id=mnd16:136.22><span>cittaṁ paggaṇhāti padahati. </span></div><p><div class=verse-container id=mnd16:136.23><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd16:136.24><span>Imasmiññeva pubbaṇhasamayaṁ ariyadhammaṁ āharissāmi samāharissāmi adhigacchissāmi phassayissāmi sacchikarissāmīti—</span></div><p><div class=verse-container id=mnd16:136.25><span>cittaṁ paggaṇhāti padahati. </span></div><p><div class=verse-container id=mnd16:136.26><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd16:136.27><span>Imasmiññeva majjhanhikasamayaṁ … </span></div><p><div class=verse-container id=mnd16:136.28><span>sāyanhasamayaṁ … </span></div><p><div class=verse-container id=mnd16:136.29><span>purebhattaṁ … </span></div><p><div class=verse-container id=mnd16:136.30><span>pacchābhattaṁ … </span></div><p><div class=verse-container id=mnd16:136.31><span>purimayāmaṁ … </span></div><p><div class=verse-container id=mnd16:136.32><span>majjhimayāmaṁ … </span></div><p><div class=verse-container id=mnd16:136.33><span>pacchimayāmaṁ … </span></div><p><div class=verse-container id=mnd16:136.34><span>kāḷe … </span></div><p><div class=verse-container id=mnd16:136.35><span>juṇhe … </span></div><p><div class=verse-container id=mnd16:136.36><span>vasse … </span></div><p><div class=verse-container id=mnd16:136.37><span>hemante … </span></div><p><div class=verse-container id=mnd16:136.38><span>gimhe … </span></div><p><div class=verse-container id=mnd16:136.39><span>purime vayokhandhe … </span></div><p><div class=verse-container id=mnd16:136.40><span>majjhime vayokhandhe … </span></div><p><div class=verse-container id=mnd16:136.41><span>pacchime vayokhandhe ariyadhammaṁ āharissāmi samāharissāmi adhigacchissāmi phassayissāmi sacchikarissāmīti—</span></div><p><div class=verse-container id=mnd16:136.42><span>cittaṁ paggaṇhāti padahati. </span></div><p><div class=verse-container id=mnd16:136.43><span>Evarūpampi vīriyasamādānaṁ vuccati vataṁ, na sīlaṁ—</span></div><p><div class=verse-container id=mnd16:136.44><span>ayaṁ sīlabbatapārisuddhi. </span></div><p><div class=verse-container id=mnd16:136.45><span>Edisāya sīlabbatapārisuddhiyā samannāgato assāti—</span></div><p><div class=verse-container id=mnd16:136.46><span>kāni sīlabbatānāssu. </span></div><p><div class=verse-container id=mnd16:137.1><span>Pahitattassa bhikkhunoti. </span></div><p><div class=verse-container id=mnd16:137.2><span>Pahitattassāti āraddhavīriyassa thāmagatassa daḷhaparakkamassa anikkhittacchandassa anikkhittadhurassa kusalesu dhammesu. </span></div><p><div class=verse-container id=mnd16:137.3><span>Atha vā pesitattassa yassatthāya pesito attatthe ca ñāye ca lakkhaṇe ca kāraṇe ca ṭhānāṭhāne ca. </span></div><p><div class=verse-container id=mnd16:137.4><span>“Sabbe saṅkhārā aniccā”ti pesitattassa, </span></div><p><div class=verse-container id=mnd16:137.5><span>“sabbe saṅkhārā dukkhā”ti pesitattassa, </span></div><p><div class=verse-container id=mnd16:137.6><span>“sabbe dhammā anattā”ti pesitattassa, </span></div><p><div class=verse-container id=mnd16:137.7><span>“avijjāpaccayā saṅkhārā”ti pesitattassa …pe… </span></div><p><div class=verse-container id=mnd16:137.8><span>“jātipaccayā jarāmaraṇan”ti pesitattassa, </span></div><p><div class=verse-container id=mnd16:137.9><span>“avijjānirodhā saṅkhāranirodho”ti pesitattassa …pe… </span></div><p><div class=verse-container id=mnd16:137.10><span>“jātinirodhā jarāmaraṇanirodho”ti pesitattassa, </span></div><p><div class=verse-container id=mnd16:137.11><span>“idaṁ dukkhan”ti pesitattassa …pe… </span></div><p><div class=verse-container id=mnd16:137.12><span>“ayaṁ dukkhanirodhagāminī paṭipadā”ti pesitattassa, </span></div><p><div class=verse-container id=mnd16:137.13><span>“ime āsavā”ti pesitattassa …pe… </span></div><p><div class=verse-container id=mnd16:137.14><span>“ayaṁ āsavanirodhagāminī paṭipadā”ti pesitattassa, </span></div><p><div class=verse-container id=mnd16:137.15><span>“ime dhammā abhiññeyyā”ti pesitattassa …pe… </span></div><p><div class=verse-container id=mnd16:137.16><span>“ime dhammā sacchikātabbā”ti pesitattassa, </span></div><p><div class=verse-container id=mnd16:137.17><span>channaṁ phassāyatanānaṁ samudayañca atthaṅgamañca assādañca ādīnavañca nissaraṇañca pesitattassa, </span></div><p><div class=verse-container id=mnd16:137.18><span>pañcannaṁ upādānakkhandhānaṁ … </span></div><p><div class=verse-container id=mnd16:137.19><span>catunnaṁ mahābhūtānaṁ samudayañca atthaṅgamañca assādañca ādīnavañca nissaraṇañca pesitattassa, </span></div><p><div class=verse-container id=mnd16:137.20><span>“yaṁ kiñci samudayadhammaṁ, sabbaṁ taṁ nirodhadhamman”ti pesitattassa. </span></div><p><div class=verse-container id=mnd16:137.21><span>Bhikkhunoti puthujjanakalyāṇakassa vā bhikkhuno sekkhassa vā bhikkhunoti—</span></div><p><div class=verse-container id=mnd16:137.22><span>pahitattassa bhikkhuno. </span></div><p><div class=verse-container id=mnd16:138.1><span>Tenāha thero sāriputto—</span></div><p><div class=verse-container id=mnd16:139.1><span>“Kyāssa byappathayo assu, </span></div><p><div class=verse-container id=mnd16:139.2><span>kyāssassu idha gocarā; </span></div><p><div class=verse-container id=mnd16:139.3><span>Kāni sīlabbatānāssu, </span></div><p><div class=verse-container id=mnd16:139.4><span>pahitattassa bhikkhuno”ti. </span></div><p><div class=verse-container id=mnd16:140.1><span>Kaṁ so sikkhaṁ samādāya, </span></div><p><div class=verse-container id=mnd16:140.2><span>ekodi nipako sato; </span></div><p><div class=verse-container id=mnd16:140.3><span>Kammāro rajatasseva, </span></div><p><div class=verse-container id=mnd16:140.4><span>niddhame malamattano. </span></div><p><div class=verse-container id=mnd16:141.1><span>Kaṁ so sikkhaṁ samādāyāti kaṁ so sikkhaṁ ādāya samādāya ādiyitvā samādiyitvā gaṇhitvā parāmasitvā abhinivisitvāti—</span></div><p><div class=verse-container id=mnd16:141.2><span>kaṁ so sikkhaṁ samādāya. </span></div><p><div class=verse-container id=mnd16:142.1><span>Ekodi nipako satoti. </span></div><p><div class=verse-container id=mnd16:142.2><span>Ekodīti ekaggacitto avikkhittacitto avisāhaṭamānaso samatho samādhindriyaṁ samādhibalaṁ …pe… </span></div><p><div class=verse-container id=mnd16:142.3><span>sammāsamādhi. </span></div><p><div class=verse-container id=mnd16:142.4><span>Nipakoti nipako paṇḍito paññavā buddhimā ñāṇī vibhāvī medhāvī. </span></div><p><div class=verse-container id=mnd16:142.5><span>Satoti catūhi kāraṇehi sato—</span></div><p><div class=verse-container id=mnd16:142.6><span>kāye kāyānupassanāsatipaṭṭhānaṁ bhāvento sato, </span></div><p><div class=verse-container id=mnd16:142.7><span>vedanāsu …pe… </span></div><p><div class=verse-container id=mnd16:142.8><span>citte …pe… </span></div><p><div class=verse-container id=mnd16:142.9><span>dhammesu dhammānupassanāsatipaṭṭhānaṁ bhāvento sato. </span></div><p><div class=verse-container id=mnd16:142.10><span>So vuccati satoti—</span></div><p><div class=verse-container id=mnd16:142.11><span>sato. </span></div><p><div class=verse-container id=mnd16:142.12><span>Kaṁ so sikkhaṁ samādāyāti adhisīlasikkhaṁ pucchati. </span></div><p><div class=verse-container id=mnd16:142.13><span>Ekodīti adhicittasikkhaṁ pucchati. </span></div><p><div class=verse-container id=mnd16:142.14><span>Nipakoti adhipaññāsikkhaṁ pucchati. </span></div><p><div class=verse-container id=mnd16:142.15><span>Satoti pārisuddhiṁ pucchatīti—</span></div><p><div class=verse-container id=mnd16:142.16><span>kaṁ so sikkhaṁ samādāya, ekodi nipako sato. </span></div><p><div class=verse-container id=mnd16:143.1><span>Kammāro rajatasseva, niddhame malamattanoti. </span></div><p><div class=verse-container id=mnd16:143.2><span>Kammāro vuccati suvaṇṇakāro, rajataṁ vuccati jātarūpaṁ. </span></div><p><div class=verse-container id=mnd16:143.3><span>Yathā suvaṇṇakāro jātarūpassa oḷārikampi malaṁ dhamati sandhamati niddhamati, majjhimakampi malaṁ dhamati sandhamati niddhamati, sukhumakampi malaṁ dhamati sandhamati niddhamati; </span></div><p><div class=verse-container id=mnd16:143.4><span>evamevaṁ bhikkhu attano oḷārikepi kilese dhamati sandhamati niddhamati pajahati vinodeti byantiṁ karoti anabhāvaṁ gameti, majjhimakepi kilese … sukhumakepi kilese dhamati sandhamati niddhamati pajahati vinodeti byantiṁ karoti anabhāvaṁ gameti. </span></div><p><div class=verse-container id=mnd16:144.1><span>Atha vā bhikkhu attano rāgamalaṁ dosamalaṁ mohamalaṁ mānamalaṁ diṭṭhimalaṁ kilesamalaṁ duccaritamalaṁ andhakaraṇaṁ acakkhukaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ dhamati sandhamati niddhamati pajahati vinodeti byantiṁ karoti anabhāvaṁ gameti. </span></div><p><div class=verse-container id=mnd16:145.1><span>Atha vā sammādiṭṭhiyā micchādiṭṭhiṁ dhamati sandhamati niddhamati pajahati vinodeti byantiṁ karoti anabhāvaṁ gameti. </span></div><p><div class=verse-container id=mnd16:145.2><span>Sammāsaṅkappena micchāsaṅkappaṁ …pe… </span></div><p><div class=verse-container id=mnd16:145.3><span>sammāvācāya micchāvācaṁ … </span></div><p><div class=verse-container id=mnd16:145.4><span>sammākammantena micchākammantaṁ … </span></div><p><div class=verse-container id=mnd16:145.5><span>sammāājīvena micchāājīvaṁ … </span></div><p><div class=verse-container id=mnd16:145.6><span>sammāvāyāmena micchāvāyāmaṁ … </span></div><p><div class=verse-container id=mnd16:145.7><span>sammāsatiyā micchāsatiṁ … </span></div><p><div class=verse-container id=mnd16:145.8><span>sammāsamādhinā micchāsamādhiṁ … </span></div><p><div class=verse-container id=mnd16:145.9><span>sammāñāṇena micchāñāṇaṁ … </span></div><p><div class=verse-container id=mnd16:145.10><span>sammāvimuttiyā micchāvimuttiṁ dhamati sandhamati niddhamati pajahati vinodeti byantiṁ karoti anabhāvaṁ gameti. </span></div><p><div class=verse-container id=mnd16:146.1><span>Atha vā ariyena aṭṭhaṅgikena maggena sabbe kilese sabbe duccarite sabbe darathe sabbe pariḷāhe sabbe santāpe sabbākusalābhisaṅkhāre dhamati sandhamati niddhamati pajahati vinodeti byantiṁ karoti anabhāvaṁ gametīti—</span></div><p><div class=verse-container id=mnd16:146.2><span>kammāro rajatasseva niddhame malamattano. </span></div><p><div class=verse-container id=mnd16:147.1><span>Tenāha thero sāriputto—</span></div><p><div class=verse-container id=mnd16:148.1><span>“Kaṁ so sikkhaṁ samādāya, </span></div><p><div class=verse-container id=mnd16:148.2><span>ekodi nipako sato; </span></div><p><div class=verse-container id=mnd16:148.3><span>Kammāro rajatasseva, </span></div><p><div class=verse-container id=mnd16:148.4><span>niddhame malamattano”ti. </span></div><p><div class=verse-container id=mnd16:149.1><span>Vijigucchamānassa yadidaṁ phāsu, </span></div><p><div class=verse-container id=mnd16:149.2><span>(sāriputtāti bhagavā) </span></div><p><div class=verse-container id=mnd16:149.3><span>Rittāsanaṁ sayanaṁ sevato ve; </span></div><p><div class=verse-container id=mnd16:149.4><span>Sambodhikāmassa yathānudhammaṁ, </span></div><p><div class=verse-container id=mnd16:149.5><span>Taṁ te pavakkhāmi yathā pajānaṁ. </span></div><p><div class=verse-container id=mnd16:150.1><span>Vijigucchamānassa yadidaṁ phāsūti. </span></div><p><div class=verse-container id=mnd16:150.2><span>Vijigucchamānassāti jātiyā vijigucchamānassa, jarāya … byādhinā … maraṇena … sokehi … paridevehi … dukkhehi … domanassehi … upāyāsehi …pe… </span></div><p><div class=verse-container id=mnd16:150.3><span>diṭṭhibyasanena dukkhena vijigucchamānassa aṭṭīyamānassa harāyamānassāti—</span></div><p><div class=verse-container id=mnd16:150.4><span>vijigucchamānassa. </span></div><p><div class=verse-container id=mnd16:150.5><span>Yadidaṁ phāsūti yaṁ phāsuvihāraṁ taṁ kathayissāmi. </span></div><p><div class=verse-container id=mnd16:150.6><span>Katamo phāsuvihāro? </span></div><p><div class=verse-container id=mnd16:150.7><span>Sammāpaṭipadā anulomapaṭipadā apaccanīkapaṭipadā aviruddhapaṭipadā anvatthapaṭipadā dhammānudhammapaṭipadā sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṁ cattāro satipaṭṭhānā cattāro sammappadhānā cattāro iddhipādā pañcindriyāni pañca balāni satta bojjhaṅgā ariyo aṭṭhaṅgiko maggo nibbānañca nibbānagāminī ca paṭipadā—</span></div><p><div class=verse-container id=mnd16:150.8><span>ayaṁ phāsuvihāroti—</span></div><p><div class=verse-container id=mnd16:150.9><span>vijigucchamānassa yadidaṁ phāsu. </span></div><p><div class=verse-container id=mnd16:151.1><span>Sāriputtāti bhagavāti. </span></div><p><div class=verse-container id=mnd16:151.2><span>Taṁ theraṁ nāmenālapati. </span></div><p><div class=verse-container id=mnd16:151.3><span>Bhagavāti gāravādhivacanaṁ. </span></div><p><div class=verse-container id=mnd16:151.4><span>Api ca bhaggarāgoti bhagavā, </span></div><p><div class=verse-container id=mnd16:151.5><span>bhaggadosoti bhagavā, </span></div><p><div class=verse-container id=mnd16:151.6><span>bhaggamohoti bhagavā, </span></div><p><div class=verse-container id=mnd16:151.7><span>bhaggamānoti bhagavā, </span></div><p><div class=verse-container id=mnd16:151.8><span>bhaggadiṭṭhīti bhagavā, </span></div><p><div class=verse-container id=mnd16:151.9><span>bhaggakaṇḍakoti bhagavā, </span></div><p><div class=verse-container id=mnd16:151.10><span>bhaggakilesoti bhagavā, </span></div><p><div class=verse-container id=mnd16:151.11><span>bhaji vibhaji pavibhaji dhammaratananti bhagavā, </span></div><p><div class=verse-container id=mnd16:151.12><span>bhavānaṁ antakaroti bhagavā, </span></div><p><div class=verse-container id=mnd16:151.13><span>bhāvitakāyo bhāvitasīlo bhāvitacitto bhāvitapaññoti bhagavā; </span></div><p><div class=verse-container id=mnd16:151.14><span>bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā, </span></div><p><div class=verse-container id=mnd16:151.15><span>bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā, </span></div><p><div class=verse-container id=mnd16:151.16><span>bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā, </span></div><p><div class=verse-container id=mnd16:151.17><span>bhāgī vā bhagavā catunnaṁ jhānānaṁ catunnaṁ appamaññānaṁ catunnaṁ āruppasamāpattīnanti bhagavā, </span></div><p><div class=verse-container id=mnd16:151.18><span>bhāgī vā bhagavā aṭṭhannaṁ vimokkhānaṁ aṭṭhannaṁ abhiññāyatanānaṁ navannaṁ anupubbavihārasamāpattīnanti bhagavā, </span></div><p><div class=verse-container id=mnd16:151.19><span>bhāgī vā bhagavā dasannaṁ saññābhāvanānaṁ dasannaṁ kasiṇasamāpattīnaṁ ānāpānassatisamādhissa asubhasamāpattiyāti bhagavā, </span></div><p><div class=verse-container id=mnd16:151.20><span>bhāgī vā bhagavā catunnaṁ satipaṭṭhānānaṁ catunnaṁ sammappadhānānaṁ catunnaṁ iddhipādānaṁ pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassāti bhagavā, </span></div><p><div class=verse-container id=mnd16:151.21><span>bhāgī vā bhagavā dasannaṁ tathāgatabalānaṁ catunnaṁ vesārajjānaṁ catunnaṁ paṭisambhidānaṁ channaṁ abhiññānaṁ channaṁ buddhadhammānanti bhagavā; </span></div><p><div class=verse-container id=mnd16:151.22><span>bhagavāti netaṁ nāmaṁ mātarā kataṁ, na pitarā kataṁ, na bhātarā kataṁ, na bhaginiyā kataṁ, na mittāmaccehi kataṁ, na ñātisālohitehi kataṁ, na samaṇabrāhmaṇehi kataṁ, na devatāhi kataṁ; </span></div><p><div class=verse-container id=mnd16:151.23><span>vimokkhantikametaṁ buddhānaṁ bhagavantānaṁ bodhiyā mūle saha sabbaññutañāṇassa paṭilābhā sacchikā paññatti yadidaṁ bhagavāti—</span></div><p><div class=verse-container id=mnd16:151.24><span>sāriputtāti bhagavā. </span></div><p><div class=verse-container id=mnd16:152.1><span>Rittāsanaṁ sayanaṁ sevato veti. </span></div><p><div class=verse-container id=mnd16:152.2><span>Āsanaṁ vuccati yattha nisīdati—</span></div><p><div class=verse-container id=mnd16:152.3><span>mañco pīṭhaṁ bhisi taṭṭikā cammakhaṇḍo tiṇasanthāro paṇṇasanthāro palālasanthāro. </span></div><p><div class=verse-container id=mnd16:152.4><span>Sayanaṁ vuccati senāsanaṁ vihāro aḍḍhayogo pāsādo hammiyaṁ guhā. </span></div><p><div class=verse-container id=mnd16:152.5><span>Taṁ sayanāsanaṁ asappāyarūpadassanena rittaṁ vivittaṁ pavivittaṁ, asappāyasaddassavanena …pe… </span></div><p><div class=verse-container id=mnd16:152.6><span>asappāyehi pañcahi kāmaguṇehi rittaṁ vivittaṁ pavivittaṁ. </span></div><p><div class=verse-container id=mnd16:152.7><span>Taṁ sayanāsanaṁ sevato nisevato saṁsevato paṭisevatoti—</span></div><p><div class=verse-container id=mnd16:152.8><span>rittāsanaṁ sayanaṁ sevato ve. </span></div><p><div class=verse-container id=mnd16:153.1><span>Sambodhikāmassa yathānudhammanti. </span></div><p><div class=verse-container id=mnd16:153.2><span>Sambodhi vuccati catūsu maggesu ñāṇaṁ paññā paññindriyaṁ paññābalaṁ …pe… </span></div><p><div class=verse-container id=mnd16:153.3><span>dhammavicayasambojjhaṅgo vīmaṁsā vipassanā sammādiṭṭhi. </span></div><p><div class=verse-container id=mnd16:153.4><span>Taṁ sambodhiṁ bujjhitukāmassa anubujjhitukāmassa paṭibujjhitukāmassa sambujjhitukāmassa adhigantukāmassa phassitukāmassa sacchikātukāmassāti—</span></div><p><div class=verse-container id=mnd16:153.5><span>sambodhikāmassa. </span></div><p><div class=verse-container id=mnd16:154.1><span>Yathānudhammanti katame bodhiyā anudhammā? </span></div><p><div class=verse-container id=mnd16:154.2><span>Sammāpaṭipadā anulomapaṭipadā apaccanīkapaṭipadā aviruddhapaṭipadā anvatthapaṭipadā dhammānudhammapaṭipadā sīlesu paripūrakāritā indriyesu guttadvāratā bhojane mattaññutā jāgariyānuyogo satisampajaññaṁ—</span></div><p><div class=verse-container id=mnd16:154.3><span>ime vuccanti bodhiyā anudhammā. </span></div><p><div class=verse-container id=mnd16:154.4><span>Atha vā catunnaṁ maggānaṁ pubbabhāge vipassanā—</span></div><p><div class=verse-container id=mnd16:154.5><span>ime vuccanti bodhiyā anudhammāti—</span></div><p><div class=verse-container id=mnd16:154.6><span>sambodhikāmassa yathānudhammaṁ. </span></div><p><div class=verse-container id=mnd16:155.1><span>Taṁ te pavakkhāmi yathā pajānanti. </span></div><p><div class=verse-container id=mnd16:155.2><span>Tanti bodhiyā anudhammaṁ. </span></div><p><div class=verse-container id=mnd16:155.3><span>Pavakkhāmīti pavakkhāmi ācikkhissāmi desessāmi paññapessāmi paṭṭhapessāmi vivarissāmi vibhajissāmi uttānīkarissāmi pakāsissāmi. </span></div><p><div class=verse-container id=mnd16:155.4><span>Yathā pajānanti yathā pajānaṁ yathā pajānanto ājānanto vijānanto paṭivijānanto paṭivijjhanto na itihitihaṁ na itikirāya na paramparāya na piṭakasampadāya na takkahetu na nayahetu na ākāraparivitakkena na diṭṭhinijjhānakkhantiyā sāmaṁ sayamabhiññātaṁ attapaccakkhaṁ dhammaṁ, taṁ kathayissāmīti—</span></div><p><div class=verse-container id=mnd16:155.5><span>taṁ te pavakkhāmi yathā pajānaṁ. </span></div><p><div class=verse-container id=mnd16:156.1><span>Tenāha bhagavā—</span></div><p><div class=verse-container id=mnd16:157.1><span>“Vijigucchamānassa yadidaṁ phāsu, </span></div><p><div class=verse-container id=mnd16:157.2><span>(sāriputtāti bhagavā) </span></div><p><div class=verse-container id=mnd16:157.3><span>Rittāsanaṁ sayanaṁ sevato ve; </span></div><p><div class=verse-container id=mnd16:157.4><span>Sambodhikāmassa yathānudhammaṁ, </span></div><p><div class=verse-container id=mnd16:157.5><span>Taṁ te pavakkhāmi yathā pajānan”ti. </span></div><p><div class=verse-container id=mnd16:158.1><span>Pañcannaṁ dhīro bhayānaṁ na bhāye, </span></div><p><div class=verse-container id=mnd16:158.2><span>Bhikkhu sato sapariyantacārī; </span></div><p><div class=verse-container id=mnd16:158.3><span>Ḍaṁsādhipātānaṁ sarīsapānaṁ, </span></div><p><div class=verse-container id=mnd16:158.4><span>Manussaphassānaṁ catuppadānaṁ. </span></div><p><div class=verse-container id=mnd16:159.1><span>Pañcannaṁ dhīro bhayānaṁ na bhāyeti. </span></div><p><div class=verse-container id=mnd16:159.2><span>Dhīroti dhīro paṇḍito paññavā buddhimā ñāṇī vibhāvī medhāvī. </span></div><p><div class=verse-container id=mnd16:159.3><span>Dhīro pañcannaṁ bhayānaṁ na bhāyeyya na taseyya na santaseyya na uttaseyya na parittaseyya na santāsaṁ āpajjeyya, abhīrū assa acchambhī anutrāsī apalāyī pahīnabhayabheravo vigatalomahaṁso vihareyyāti—</span></div><p><div class=verse-container id=mnd16:159.4><span>pañcannaṁ dhīro bhayānaṁ na bhāye. </span></div><p><div class=verse-container id=mnd16:160.1><span>Bhikkhu sato sapariyantacārīti. </span></div><p><div class=verse-container id=mnd16:160.2><span>Bhikkhūti puthujjanakalyāṇako vā bhikkhu sekkho vā bhikkhu. </span></div><p><div class=verse-container id=mnd16:160.3><span>Satoti catūhi kāraṇehi sato—</span></div><p><div class=verse-container id=mnd16:160.4><span>kāye kāyānupassanāsatipaṭṭhānaṁ bhāvento sato, </span></div><p><div class=verse-container id=mnd16:160.5><span>vedanāsu …pe… </span></div><p><div class=verse-container id=mnd16:160.6><span>citte … </span></div><p><div class=verse-container id=mnd16:160.7><span>dhammesu dhammānupassanāsatipaṭṭhānaṁ bhāvento sato—</span></div><p><div class=verse-container id=mnd16:160.8><span>so vuccati sato. </span></div><p><div class=verse-container id=mnd16:160.9><span>Sapariyantacārīti cattāro pariyantā—</span></div><p><div class=verse-container id=mnd16:160.10><span>sīlasaṁvarapariyanto, indriyasaṁvarapariyanto, bhojane mattaññutāpariyanto, jāgariyānuyogapariyanto. </span></div><p><div class=verse-container id=mnd16:161.1><span>Katamo sīlasaṁvarapariyanto? </span></div><p><div class=verse-container id=mnd16:161.2><span>Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu. </span></div><p><div class=verse-container id=mnd16:161.3><span>Antopūtibhāvaṁ paccavekkhamāno anto sīlasaṁvarapariyante carati, mariyādaṁ na bhindati—</span></div><p><div class=verse-container id=mnd16:161.4><span>ayaṁ sīlasaṁvarapariyanto. </span></div><p><div class=verse-container id=mnd16:162.1><span>Katamo indriyasaṁvarapariyanto? </span></div><p><div class=verse-container id=mnd16:162.2><span>Idha bhikkhu cakkhunā rūpaṁ disvā na nimittaggāhī hoti nānubyañjanaggāhī. </span></div><p><div class=verse-container id=mnd16:162.3><span>Yatvādhikaraṇamenaṁ …pe… </span></div><p><div class=verse-container id=mnd16:162.4><span>cakkhundriye saṁvaraṁ āpajjati. </span></div><p><div class=verse-container id=mnd16:162.5><span>Sotena saddaṁ sutvā … ghānena gandhaṁ ghāyitvā … jivhāya rasaṁ sāyitvā … kāyena phoṭṭhabbaṁ phusitvā … manasā dhammaṁ viññāya na nimittaggāhī hoti nānubyañjanaggāhī. </span></div><p><div class=verse-container id=mnd16:162.6><span>Yatvādhikaraṇamenaṁ manindriyaṁ susaṁvutaṁ viharantaṁ abhijjhādomanassā pāpakā akusalā dhammā nānvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati. </span></div><p><div class=verse-container id=mnd16:162.7><span>Ādittapariyāyaṁ paccavekkhamāno anto indriyasaṁvarapariyante carati, mariyādaṁ na bhindati—</span></div><p><div class=verse-container id=mnd16:162.8><span>ayaṁ indriyasaṁvarapariyanto. </span></div><p><div class=verse-container id=mnd16:163.1><span>Katamo bhojane mattaññutāpariyanto? </span></div><p><div class=verse-container id=mnd16:163.2><span>Idha bhikkhu paṭisaṅkhā yoniso āhāraṁ āhāreti neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya. </span></div><p><div class=verse-container id=mnd16:163.3><span>Iti purāṇañca vedanaṁ paṭihaṅkhāmi navañca vedanaṁ na uppādessāmi, yātrā ca me bhavissati anavajjatā ca phāsuvihāro cāti. </span></div><p><div class=verse-container id=mnd16:163.4><span>Akkhabbhañjanavaṇapaṭicchādanaputtamaṁsūpamaṁ paccavekkhamāno anto bhojane mattaññutāpariyante carati, mariyādaṁ na bhindati—</span></div><p><div class=verse-container id=mnd16:163.5><span>ayaṁ bhojane mattaññutāpariyanto. </span></div><p><div class=verse-container id=mnd16:164.1><span>Katamo jāgariyānuyogapariyanto? </span></div><p><div class=verse-container id=mnd16:164.2><span>Idha bhikkhu divasaṁ caṅkamena nisajjāya āvaraṇīyehi dhammehi cittaṁ parisodheti, rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodheti, rattiyā majjhimaṁ yāmaṁ dakkhiṇena passena sīhaseyyaṁ kappeti pāde pādaṁ accādhāya sato sampajāno uṭṭhānasaññaṁ manasi karitvā, rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodheti. </span></div><p><div class=verse-container id=mnd16:164.3><span>Bhaddekarattavihāraṁ paccavekkhamāno anto jāgariyānuyogapariyante carati, mariyādaṁ na bhindati—</span></div><p><div class=verse-container id=mnd16:164.4><span>ayaṁ jāgariyānuyogapariyantoti—</span></div><p><div class=verse-container id=mnd16:164.5><span>bhikkhu sato sapariyantacārī. </span></div><p><div class=verse-container id=mnd16:165.1><span>Ḍaṁsādhipātānaṁ sarīsapānanti. </span></div><p><div class=verse-container id=mnd16:165.2><span>Ḍaṁsā vuccanti piṅgalamakkhikāyo. </span></div><p><div class=verse-container id=mnd16:165.3><span>Adhipātakā vuccanti sabbāpi makkhikāyo. </span></div><p><div class=verse-container id=mnd16:165.4><span>Kiṅkāraṇā adhipātakā vuccanti sabbāpi makkhikāyo? </span></div><p><div class=verse-container id=mnd16:165.5><span>Tā uppatitvā uppatitvā khādanti; </span></div><p><div class=verse-container id=mnd16:165.6><span>taṅkāraṇā adhipātakā vuccanti sabbāpi makkhikāyo. </span></div><p><div class=verse-container id=mnd16:165.7><span>Sarīsapā vuccanti ahīti—</span></div><p><div class=verse-container id=mnd16:165.8><span>ḍaṁsādhipātānaṁ sarīsapānaṁ. </span></div><p><div class=verse-container id=mnd16:166.1><span>Manussaphassānaṁ catuppadānanti. </span></div><p><div class=verse-container id=mnd16:166.2><span>Manussaphassā vuccanti corā vā assu mānavā vā katakammā vā akatakammā vā. </span></div><p><div class=verse-container id=mnd16:166.3><span>Te bhikkhuṁ pañhaṁ vā puccheyyuṁ vādaṁ vā āropeyyuṁ akkoseyyuṁ paribhāseyyuṁ roseyyuṁ viroseyyuṁ hiṁseyyuṁ vihiṁseyyuṁ heṭheyyuṁ viheṭheyyuṁ ghāteyyuṁ upaghāteyyuṁ upaghātaṁ vā kareyyuṁ. </span></div><p><div class=verse-container id=mnd16:166.4><span>Yo koci manussato upaghāto—</span></div><p><div class=verse-container id=mnd16:166.5><span>manussaphasso. </span></div><p><div class=verse-container id=mnd16:166.6><span>Catuppadānanti sīhā byagghā dīpī acchā taracchā kokā mahiṁsā hatthī. </span></div><p><div class=verse-container id=mnd16:166.7><span>Te bhikkhuṁ maddeyyuṁ khādeyyuṁ hiṁseyyuṁ vihiṁseyyuṁ heṭheyyuṁ viheṭheyyuṁ ghāteyyuṁ upaghāteyyuṁ upaghātaṁ vā kareyyuṁ. </span></div><p><div class=verse-container id=mnd16:166.8><span>Catuppadato upaghāto yaṁ kiñci catuppadabhayanti—</span></div><p><div class=verse-container id=mnd16:166.9><span>manussaphassānaṁ catuppadānaṁ. </span></div><p><div class=verse-container id=mnd16:167.1><span>Tenāha bhagavā—</span></div><p><div class=verse-container id=mnd16:168.1><span>“Pañcannaṁ dhīro bhayānaṁ na bhāye, </span></div><p><div class=verse-container id=mnd16:168.2><span>Bhikkhu sato sapariyantacārī; </span></div><p><div class=verse-container id=mnd16:168.3><span>Ḍaṁsādhipātānaṁ sarīsapānaṁ, </span></div><p><div class=verse-container id=mnd16:168.4><span>Manussaphassānaṁ catuppadānan”ti. </span></div><p><div class=verse-container id=mnd16:169.1><span>Paradhammikānampi na santaseyya, </span></div><p><div class=verse-container id=mnd16:169.2><span>Disvāpi tesaṁ bahubheravāni; </span></div><p><div class=verse-container id=mnd16:169.3><span>Athāparāni abhisambhaveyya, </span></div><p><div class=verse-container id=mnd16:169.4><span>Parissayāni kusalānuesī. </span></div><p><div class=verse-container id=mnd16:170.1><span>Paradhammikānampi na santaseyya, disvāpi tesaṁ bahubheravānīti. </span></div><p><div class=verse-container id=mnd16:170.2><span>Paradhammikā vuccanti satta sahadhammike ṭhapetvā ye keci buddhe dhamme saṅghe appasannā. </span></div><p><div class=verse-container id=mnd16:170.3><span>Te bhikkhuṁ pañhaṁ vā puccheyyuṁ vādaṁ vā āropeyyuṁ akkoseyyuṁ paribhāseyyuṁ roseyyuṁ viroseyyuṁ hiṁseyyuṁ vihiṁseyyuṁ heṭheyyuṁ viheṭheyyuṁ ghāteyyuṁ upaghāteyyuṁ upaghātaṁ vā kareyyuṁ. </span></div><p><div class=verse-container id=mnd16:170.4><span>Tesaṁ bahubherave passitvā vā suṇitvā vā na vedheyya na pavedheyya na sampavedheyya na taseyya na santaseyya na uttaseyya na parittaseyya na bhāyeyya na santāsaṁ āpajjeyya, abhīrū assa acchambhī anutrāsī apalāyī pahīnabhayabheravo vigatalomahaṁso vihareyyāti—</span></div><p><div class=verse-container id=mnd16:170.5><span>paradhammikānampi na santaseyya disvāpi tesaṁ bahubheravāni. </span></div><p><div class=verse-container id=mnd16:171.1><span>Athāparāni abhisambhaveyya, parissayāni kusalānuesīti. </span></div><p><div class=verse-container id=mnd16:171.2><span>Athāparānipi atthi abhisambhotabbāni abhibhavitabbāni ajjhottharitabbāni pariyādiyitabbāni madditabbāni. </span></div><p><div class=verse-container id=mnd16:171.3><span>Parissayāti dve parissayā—</span></div><p><div class=verse-container id=mnd16:171.4><span>pākaṭaparissayā ca paṭicchannaparissayā ca …pe… </span></div><p><div class=verse-container id=mnd16:171.5><span>evampi tatrāsayāti—</span></div><p><div class=verse-container id=mnd16:171.6><span>parissayā. </span></div><p><div class=verse-container id=mnd16:171.7><span>Kusalānuesīti sammāpaṭipadaṁ anulomapaṭipadaṁ apaccanīkapaṭipadaṁ aviruddhapaṭipadaṁ anvatthapaṭipadaṁ …pe… </span></div><p><div class=verse-container id=mnd16:171.8><span>ariyaṁ aṭṭhaṅgikaṁ maggaṁ nibbānañca nibbānagāminiñca paṭipadaṁ esantena gavesantena pariyesantena parissayā abhisambhotabbā abhibhavitabbā ajjhottharitabbā pariyādiyitabbā madditabbāti—</span></div><p><div class=verse-container id=mnd16:171.9><span>athāparāni abhisambhaveyya parissayāni kusalānuesī. </span></div><p><div class=verse-container id=mnd16:172.1><span>Tenāha bhagavā—</span></div><p><div class=verse-container id=mnd16:173.1><span>“Paradhammikānampi na santaseyya, </span></div><p><div class=verse-container id=mnd16:173.2><span>Disvāpi tesaṁ bahubheravāni; </span></div><p><div class=verse-container id=mnd16:173.3><span>Athāparāni abhisambhaveyya, </span></div><p><div class=verse-container id=mnd16:173.4><span>Parissayāni kusalānuesī”ti. </span></div><p><div class=verse-container id=mnd16:174.1><span>Ātaṅkaphassena khudāya phuṭṭho, </span></div><p><div class=verse-container id=mnd16:174.2><span>Sītaṁ athuṇhaṁ adhivāsayeyya; </span></div><p><div class=verse-container id=mnd16:174.3><span>So tehi phuṭṭho bahudhā anoko, </span></div><p><div class=verse-container id=mnd16:174.4><span>Vīriyaparakkamaṁ daḷhaṁ kareyya. </span></div><p><div class=verse-container id=mnd16:175.1><span>Ātaṅkaphassena khudāya phuṭṭhoti. </span></div><p><div class=verse-container id=mnd16:175.2><span>Ātaṅkaphasso vuccati rogaphasso. </span></div><p><div class=verse-container id=mnd16:175.3><span>Rogaphassena phuṭṭho pareto samohito samannāgato assa; </span></div><p><div class=verse-container id=mnd16:175.4><span>cakkhurogena phuṭṭho pareto samohito samannāgato assa, </span></div><p><div class=verse-container id=mnd16:175.5><span>sotarogena, </span></div><p><div class=verse-container id=mnd16:175.6><span>ghānarogena, </span></div><p><div class=verse-container id=mnd16:175.7><span>jivhārogena, </span></div><p><div class=verse-container id=mnd16:175.8><span>kāyarogena …pe… </span></div><p><div class=verse-container id=mnd16:175.9><span>ḍaṁsamakasavātātapasarīsapasamphassena phuṭṭho pareto samohito samannāgato assa. </span></div><p><div class=verse-container id=mnd16:175.10><span>Khudā vuccati chātako. </span></div><p><div class=verse-container id=mnd16:175.11><span>Chātakena phuṭṭho pareto samohito samannāgato assāti—</span></div><p><div class=verse-container id=mnd16:175.12><span>ātaṅkaphassena khudāya phuṭṭho. </span></div><p><div class=verse-container id=mnd16:176.1><span>Sītaṁ athuṇhaṁ adhivāsayeyyāti. </span></div><p><div class=verse-container id=mnd16:176.2><span>Sītanti dvīhi kāraṇehi sītaṁ hoti—</span></div><p><div class=verse-container id=mnd16:176.3><span>abbhantaradhātuppakopavasena vā sītaṁ hoti, bahiddhā utuvasena vā sītaṁ hoti. </span></div><p><div class=verse-container id=mnd16:176.4><span>Uṇhanti dvīhi kāraṇehi uṇhaṁ hoti—</span></div><p><div class=verse-container id=mnd16:176.5><span>abbhantaradhātuppakopavasena vā uṇhaṁ hoti, bahiddhā utuvasena vā uṇhaṁ hotīti—</span></div><p><div class=verse-container id=mnd16:176.6><span>sītaṁ athuṇhaṁ. </span></div><p><div class=verse-container id=mnd16:176.7><span>Adhivāsayeyyāti khamo assa sītassa uṇhassa jighacchāya pipāsāya ḍaṁsamakasavātātapasarīsapasamphassānaṁ duruttānaṁ durāgatānaṁ vacanapathānaṁ uppannānaṁ sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ adhivāsakajātiko assāti—</span></div><p><div class=verse-container id=mnd16:176.8><span>sītaṁ athuṇhaṁ adhivāsayeyya. </span></div><p><div class=verse-container id=mnd16:177.1><span>So tehi phuṭṭho bahudhā anokoti. </span></div><p><div class=verse-container id=mnd16:177.2><span>So tehīti ātaṅkaphassena ca khudāya ca sītena ca uṇhena ca phuṭṭho pareto samohito samannāgato assāti—</span></div><p><div class=verse-container id=mnd16:177.3><span>so tehi phuṭṭho. </span></div><p><div class=verse-container id=mnd16:177.4><span>Bahudhāti anekavidhehi ākārehi phuṭṭho pareto samohito samannāgato assāti—</span></div><p><div class=verse-container id=mnd16:177.5><span>so tehi phuṭṭho bahudhā. </span></div><p><div class=verse-container id=mnd16:177.6><span>Anokoti abhisaṅkhārasahagataviññāṇassa okāsaṁ na karotītipi—</span></div><p><div class=verse-container id=mnd16:177.7><span>anoko. </span></div><p><div class=verse-container id=mnd16:177.8><span>Atha vā kāyaduccaritassa vacīduccaritassa manoduccaritassa okāsaṁ na karotītipi—</span></div><p><div class=verse-container id=mnd16:177.9><span>anokoti—</span></div><p><div class=verse-container id=mnd16:177.10><span>so tehi phuṭṭho bahudhā anoko. </span></div><p><div class=verse-container id=mnd16:178.1><span>Vīriyaparakkamaṁ daḷhaṁ kareyyāti. </span></div><p><div class=verse-container id=mnd16:178.2><span>Vīriyaparakkamo vuccati yo cetasiko vīriyārambho nikkamo parakkamo uyyāmo vāyāmo ussāho ussoḷhī appaṭivānī thāmo dhiti asithilaparakkamatā anikkhittacchandatā anikkhittadhuratā dhurasampaggāho vīriyaṁ vīriyindriyaṁ vīriyabalaṁ sammāvāyāmo. </span></div><p><div class=verse-container id=mnd16:178.3><span>Vīriyaparakkamaṁ daḷhaṁ kareyyāti. </span></div><p><div class=verse-container id=mnd16:178.4><span>Vīriyaṁ parakkamaṁ daḷhaṁ kareyya thiraṁ kareyya, daḷhasamādāno assa avatthitasamādānoti—</span></div><p><div class=verse-container id=mnd16:178.5><span>vīriyaṁ parakkamaṁ daḷhaṁ kareyya. </span></div><p><div class=verse-container id=mnd16:179.1><span>Tenāha bhagavā—</span></div><p><div class=verse-container id=mnd16:180.1><span>“Ātaṅkaphassena khudāya phuṭṭho, </span></div><p><div class=verse-container id=mnd16:180.2><span>Sītaṁ athuṇhaṁ adhivāsayeyya; </span></div><p><div class=verse-container id=mnd16:180.3><span>So tehi phuṭṭho bahudhā anoko, </span></div><p><div class=verse-container id=mnd16:180.4><span>Vīriyaparakkamaṁ daḷhaṁ kareyyā”ti. </span></div><p><div class=verse-container id=mnd16:181.1><span>Theyyaṁ na kāre na musā bhaṇeyya, </span></div><p><div class=verse-container id=mnd16:181.2><span>Mettāya phasse tasathāvarāni; </span></div><p><div class=verse-container id=mnd16:181.3><span>Yadāvilattaṁ manaso vijaññā, </span></div><p><div class=verse-container id=mnd16:181.4><span>Kaṇhassa pakkhoti vinodayeyya. </span></div><p><div class=verse-container id=mnd16:182.1><span>Theyyaṁ na kāre na musā bhaṇeyyāti. </span></div><p><div class=verse-container id=mnd16:182.2><span>Theyyaṁ na kāreti idha bhikkhu adinnādānaṁ pahāya adinnādānā paṭivirato assa dinnādāyī dinnapāṭikaṅkhī, athenena sucibhūtena attanā vihareyyāti—</span></div><p><div class=verse-container id=mnd16:182.3><span>theyyaṁ na kāre. </span></div><p><div class=verse-container id=mnd16:182.4><span>Na musā bhaṇeyyāti idha bhikkhu musāvādaṁ pahāya musāvādā paṭivirato assa saccavādī saccasandho theto paccayiko avisaṁvādako lokassāti—</span></div><p><div class=verse-container id=mnd16:182.5><span>theyyaṁ na kāre na musā bhaṇeyya. </span></div><p><div class=verse-container id=mnd16:183.1><span>Mettāya phasse tasathāvarānīti. </span></div><p><div class=verse-container id=mnd16:183.2><span>Mettāti yā sattesu metti mettāyanā mettāyitattaṁ anudā anudāyanā anudāyitattaṁ hitesitā anukampā abyāpādo abyāpajjo adoso kusalamūlaṁ. </span></div><p><div class=verse-container id=mnd16:183.3><span>Tasāti yesaṁ tasitā taṇhā appahīnā, yesañca bhayabheravā appahīnā. </span></div><p><div class=verse-container id=mnd16:183.4><span>Kiṅkāraṇā vuccanti tasā? </span></div><p><div class=verse-container id=mnd16:183.5><span>Te tasanti uttasanti paritasanti bhāyanti santāsaṁ āpajjanti; </span></div><p><div class=verse-container id=mnd16:183.6><span>taṅkāraṇā vuccanti tasā. </span></div><p><div class=verse-container id=mnd16:183.7><span>Thāvarāti yesaṁ tasitā taṇhā pahīnā, yesañca bhayabheravā pahīnā. </span></div><p><div class=verse-container id=mnd16:183.8><span>Kiṅkāraṇā vuccanti thāvarā? </span></div><p><div class=verse-container id=mnd16:183.9><span>Te na tasanti na uttasanti na paritasanti na bhāyanti santāsaṁ na āpajjanti; </span></div><p><div class=verse-container id=mnd16:183.10><span>taṅkāraṇā vuccanti thāvarā. </span></div><p><div class=verse-container id=mnd16:183.11><span>Mettāya phasse tasathāvarānīti. </span></div><p><div class=verse-container id=mnd16:183.12><span>Tase ca thāvare ca mettāya phasseyya phareyya, mettāsahagatena cetasā vipulena mahaggatena appamāṇena averena abyāpajjena pharitvā vihareyyāti—</span></div><p><div class=verse-container id=mnd16:183.13><span>mettāya phasse tasathāvarāni. </span></div><p><div class=verse-container id=mnd16:184.1><span>Yadāvilattaṁ manaso vijaññāti. </span></div><p><div class=verse-container id=mnd16:184.2><span>Yadāti yadā. </span></div><p><div class=verse-container id=mnd16:184.3><span>Manasoti yaṁ cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjā manoviññāṇadhātu. </span></div><p><div class=verse-container id=mnd16:184.4><span>Kāyaduccaritena cittaṁ āvilaṁ hoti luḷitaṁ eritaṁ ghaṭṭitaṁ calitaṁ bhantaṁ avūpasantaṁ. </span></div><p><div class=verse-container id=mnd16:184.5><span>Vacīduccaritena …pe… </span></div><p><div class=verse-container id=mnd16:184.6><span>manoduccaritena … </span></div><p><div class=verse-container id=mnd16:184.7><span>rāgena … </span></div><p><div class=verse-container id=mnd16:184.8><span>dosena … </span></div><p><div class=verse-container id=mnd16:184.9><span>mohena … </span></div><p><div class=verse-container id=mnd16:184.10><span>kodhena … </span></div><p><div class=verse-container id=mnd16:184.11><span>upanāhena … </span></div><p><div class=verse-container id=mnd16:184.12><span>makkhena … </span></div><p><div class=verse-container id=mnd16:184.13><span>paḷāsena … </span></div><p><div class=verse-container id=mnd16:184.14><span>issāya … </span></div><p><div class=verse-container id=mnd16:184.15><span>macchariyena … </span></div><p><div class=verse-container id=mnd16:184.16><span>māyāya … </span></div><p><div class=verse-container id=mnd16:184.17><span>sāṭheyyena … </span></div><p><div class=verse-container id=mnd16:184.18><span>thambhena … </span></div><p><div class=verse-container id=mnd16:184.19><span>sārambhena … </span></div><p><div class=verse-container id=mnd16:184.20><span>mānena … </span></div><p><div class=verse-container id=mnd16:184.21><span>atimānena … </span></div><p><div class=verse-container id=mnd16:184.22><span>madena … </span></div><p><div class=verse-container id=mnd16:184.23><span>pamādena … </span></div><p><div class=verse-container id=mnd16:184.24><span>sabbakilesehi … </span></div><p><div class=verse-container id=mnd16:184.25><span>sabbaduccaritehi … </span></div><p><div class=verse-container id=mnd16:184.26><span>sabbadarathehi … </span></div><p><div class=verse-container id=mnd16:184.27><span>sabbapariḷāhehi … </span></div><p><div class=verse-container id=mnd16:184.28><span>sabbasantāpehi … </span></div><p><div class=verse-container id=mnd16:184.29><span>sabbākusalābhisaṅkhārehi cittaṁ āvilaṁ hoti luḷitaṁ eritaṁ ghaṭṭitaṁ calitaṁ bhantaṁ avūpasantaṁ. </span></div><p><div class=verse-container id=mnd16:184.30><span>Yadāvilattaṁ manaso vijaññāti. </span></div><p><div class=verse-container id=mnd16:184.31><span>Cittassa āvilabhāvaṁ jāneyya ājāneyya vijāneyya paṭivijāneyya paṭivijjheyyāti—</span></div><p><div class=verse-container id=mnd16:184.32><span>yadāvilattaṁ manaso vijaññā. </span></div><p><div class=verse-container id=mnd16:185.1><span>Kaṇhassa pakkhoti vinodayeyyāti. </span></div><p><div class=verse-container id=mnd16:185.2><span>Kaṇhoti yo so māro kaṇho adhipati antagu namuci pamattabandhu. </span></div><p><div class=verse-container id=mnd16:185.3><span>Kaṇhassa pakkho mārapakkho mārapāso mārabaḷisaṁ mārāmisaṁ māravisayo māranivāso māragocaro mārabandhananti pajaheyya vinodeyya byantiṁ kareyya anabhāvaṁ gameyyāti. </span></div><p><div class=verse-container id=mnd16:185.4><span>Evampi kaṇhassa pakkhoti vinodayeyya. </span></div><p><div class=verse-container id=mnd16:185.5><span>Atha vā kaṇhassa pakkho mārapakkho akusalapakkho dukkhuddayo dukkhavipāko nirayasaṁvattaniko tiracchānayonisaṁvattaniko pettivisayasaṁvattanikoti pajaheyya vinodeyya byantiṁ kareyya anabhāvaṁ gameyyāti. </span></div><p><div class=verse-container id=mnd16:185.6><span>Evampi kaṇhassa pakkhoti vinodayeyya. </span></div><p><div class=verse-container id=mnd16:186.1><span>Tenāha bhagavā—</span></div><p><div class=verse-container id=mnd16:187.1><span>“Theyyaṁ na kāre na musā bhaṇeyya, </span></div><p><div class=verse-container id=mnd16:187.2><span>Mettāya phasse tasathāvarāni; </span></div><p><div class=verse-container id=mnd16:187.3><span>Yadāvilattaṁ manaso vijaññā, </span></div><p><div class=verse-container id=mnd16:187.4><span>Kaṇhassa pakkhoti vinodayeyyā”ti. </span></div><p><div class=verse-container id=mnd16:188.1><span>Kodhātimānassa vasaṁ na gacche, </span></div><p><div class=verse-container id=mnd16:188.2><span>Mūlampi tesaṁ palikhañña tiṭṭhe; </span></div><p><div class=verse-container id=mnd16:188.3><span>Athappiyaṁ vā pana appiyaṁ vā, </span></div><p><div class=verse-container id=mnd16:188.4><span>Addhā bhavanto abhisambhaveyya. </span></div><p><div class=verse-container id=mnd16:189.1><span>Kodhātimānassa vasaṁ na gaccheti. </span></div><p><div class=verse-container id=mnd16:189.2><span>Kodhoti yo cittassa āghāto paṭighāto …pe… </span></div><p><div class=verse-container id=mnd16:189.3><span>caṇḍikkaṁ asuropo anattamanatā cittassa. </span></div><p><div class=verse-container id=mnd16:189.4><span>Atimānoti idhekacco paraṁ atimaññati jātiyā vā gottena vā …pe… aññataraññatarena vā vatthunā. </span></div><p><div class=verse-container id=mnd16:189.5><span>Kodhātimānassa vasaṁ na gaccheti. </span></div><p><div class=verse-container id=mnd16:189.6><span>Kodhassa ca atimānassa ca vasaṁ na gaccheyya, kodhañca atimānañca pajaheyya vinodeyya byantiṁ kareyya anabhāvaṁ gameyyāti—</span></div><p><div class=verse-container id=mnd16:189.7><span>kodhātimānassa vasaṁ na gacche. </span></div><p><div class=verse-container id=mnd16:190.1><span>Mūlampi tesaṁ palikhañña tiṭṭheti. </span></div><p><div class=verse-container id=mnd16:190.2><span>Katamaṁ kodhassa mūlaṁ? </span></div><p><div class=verse-container id=mnd16:190.3><span>Avijjā mūlaṁ, ayoniso manasikāro mūlaṁ, asmimāno mūlaṁ, ahirikaṁ mūlaṁ, anottappaṁ mūlaṁ, uddhaccaṁ mūlaṁ—</span></div><p><div class=verse-container id=mnd16:190.4><span>idaṁ kodhassa mūlaṁ. </span></div><p><div class=verse-container id=mnd16:190.5><span>Katamaṁ atimānassa mūlaṁ? </span></div><p><div class=verse-container id=mnd16:190.6><span>Avijjā mūlaṁ, ayoniso manasikāro mūlaṁ, asmimāno mūlaṁ, ahirikaṁ mūlaṁ, anottappaṁ mūlaṁ, uddhaccaṁ mūlaṁ—</span></div><p><div class=verse-container id=mnd16:190.7><span>idaṁ atimānassa mūlaṁ. </span></div><p><div class=verse-container id=mnd16:190.8><span>Mūlampi tesaṁ palikhañña tiṭṭheti. </span></div><p><div class=verse-container id=mnd16:190.9><span>Kodhassa ca atimānassa ca mūlaṁ palikhaṇitvā uddharitvā samuddharitvā uppāṭayitvā samuppāṭayitvā pajahitvā vinodetvā byantiṁ karitvā anabhāvaṁ gametvā tiṭṭheyya santiṭṭheyyāti—</span></div><p><div class=verse-container id=mnd16:190.10><span>mūlampi tesaṁ palikhañña tiṭṭhe. </span></div><p><div class=verse-container id=mnd16:191.1><span>Athappiyaṁ vā pana appiyaṁ vā, addhā bhavanto abhisambhaveyyāti. </span></div><p><div class=verse-container id=mnd16:191.2><span>Athāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=mnd16:191.3><span>athāti. </span></div><p><div class=verse-container id=mnd16:191.4><span>Piyāti dve piyā—</span></div><p><div class=verse-container id=mnd16:191.5><span>sattā vā saṅkhārā vā. </span></div><p><div class=verse-container id=mnd16:191.6><span>Katame sattā piyā? </span></div><p><div class=verse-container id=mnd16:191.7><span>Idha yāssa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā puttā vā dhītā vā mittā vā amaccā vā ñātī vā sālohitā vā—</span></div><p><div class=verse-container id=mnd16:191.8><span>ime sattā piyā. </span></div><p><div class=verse-container id=mnd16:191.9><span>Katame saṅkhārā piyā? </span></div><p><div class=verse-container id=mnd16:191.10><span>Manāpikā rūpā manāpikā saddā … </span></div><p><div class=verse-container id=mnd16:191.11><span>gandhā … </span></div><p><div class=verse-container id=mnd16:191.12><span>rasā … </span></div><p><div class=verse-container id=mnd16:191.13><span>phoṭṭhabbā—</span></div><p><div class=verse-container id=mnd16:191.14><span>ime saṅkhārā piyā. </span></div><p><div class=verse-container id=mnd16:191.15><span>Appiyāti dve appiyā—</span></div><p><div class=verse-container id=mnd16:191.16><span>sattā vā saṅkhārā vā. </span></div><p><div class=verse-container id=mnd16:191.17><span>Katame sattā appiyā? </span></div><p><div class=verse-container id=mnd16:191.18><span>Idha yāssa te honti anatthakāmā ahitakāmā aphāsukāmā ayogakkhemakāmā jīvitā voropetukāmā—</span></div><p><div class=verse-container id=mnd16:191.19><span>ime sattā appiyā. </span></div><p><div class=verse-container id=mnd16:191.20><span>Katame saṅkhārā appiyā? </span></div><p><div class=verse-container id=mnd16:191.21><span>Amanāpikā rūpā amanāpikā saddā, gandhā … </span></div><p><div class=verse-container id=mnd16:191.22><span>rasā … </span></div><p><div class=verse-container id=mnd16:191.23><span>phoṭṭhabbā—</span></div><p><div class=verse-container id=mnd16:191.24><span>ime saṅkhārā appiyā. </span></div><p><div class=verse-container id=mnd16:191.25><span>Addhāti ekaṁsavacanaṁ nissaṁsayavacanaṁ nikkaṅkhavacanaṁ advejjhavacanaṁ adveḷhakavacanaṁ niyyānikavacanaṁ apaṇṇakavacanaṁ avatthāpanavacanametaṁ—</span></div><p><div class=verse-container id=mnd16:191.26><span>addhāti. </span></div><p><div class=verse-container id=mnd16:191.27><span>Athappiyaṁ vā pana appiyaṁ vā, addhā bhavanto abhisambhaveyyāti. </span></div><p><div class=verse-container id=mnd16:191.28><span>Piyāppiyaṁ sātāsātaṁ sukhadukkhaṁ somanassadomanassaṁ iṭṭhāniṭṭhaṁ abhisambhavanto vā abhibhaveyya adhibhavanto vā abhisambhaveyyāti—</span></div><p><div class=verse-container id=mnd16:191.29><span>athappiyaṁ vā pana appiyaṁ vā addhā bhavanto abhisambhaveyya. </span></div><p><div class=verse-container id=mnd16:192.1><span>Tenāha bhagavā—</span></div><p><div class=verse-container id=mnd16:193.1><span>“Kodhātimānassa vasaṁ na gacche, </span></div><p><div class=verse-container id=mnd16:193.2><span>Mūlampi tesaṁ palikhañña tiṭṭhe; </span></div><p><div class=verse-container id=mnd16:193.3><span>Athappiyaṁ vā pana appiyaṁ vā, </span></div><p><div class=verse-container id=mnd16:193.4><span>Addhā bhavanto abhisambhaveyyā”ti. </span></div><p><div class=verse-container id=mnd16:194.1><span>Paññaṁ purakkhatvā kalyāṇapīti, </span></div><p><div class=verse-container id=mnd16:194.2><span>Vikkhambhaye tāni parissayāni; </span></div><p><div class=verse-container id=mnd16:194.3><span>Aratiṁ sahetha sayanamhi pante, </span></div><p><div class=verse-container id=mnd16:194.4><span>Caturo sahetha paridevadhamme. </span></div><p><div class=verse-container id=mnd16:195.1><span>Paññaṁ purakkhatvā kalyāṇapītīti. </span></div><p><div class=verse-container id=mnd16:195.2><span>Paññāti yā paññā pajānanā vicayo pavicayo dhammavicayo …pe… </span></div><p><div class=verse-container id=mnd16:195.3><span>amoho sammādiṭṭhi. </span></div><p><div class=verse-container id=mnd16:195.4><span>Paññaṁ purakkhatvāti idhekacco paññaṁ purato katvā carati paññādhajo paññāketu paññādhipateyyo vicayabahulo pavicayabahulo pekkhāyanabahulo sampekkhāyanabahulo vibhūtavihārī taccariko tabbahulo taggaruko tanninno tappoṇo tappabbhāro tadadhimutto tadadhipateyyoti. </span></div><p><div class=verse-container id=mnd16:195.5><span>Evampi paññaṁ purakkhatvā. </span></div><p><div class=verse-container id=mnd16:196.1><span>Atha vā gacchanto vā “gacchāmī”ti pajānāti, ṭhito vā “ṭhitomhī”ti pajānāti, nisinno vā “nisinnomhī”ti pajānāti, sayāno vā “sayānomhī”ti pajānāti, yathā yathā vā panassa kāyo paṇihito hoti tathā tathā naṁ pajānātīti. </span></div><p><div class=verse-container id=mnd16:196.2><span>Evampi paññaṁ purakkhatvā. </span></div><p><div class=verse-container id=mnd16:197.1><span>Atha vā abhikkante paṭikkante sampajānakārī hoti, ālokite vilokite sampajānakārī hoti, samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti, asite pīte khāyite sāyite sampajānakārī hoti, uccārapassāvakamme sampajānakārī hoti, gate ṭhite nisinne sutte jāgarite bhāsite tuṇhibhāve sampajānakārī hotīti. </span></div><p><div class=verse-container id=mnd16:197.2><span>Evampi paññaṁ purakkhatvā. </span></div><p><div class=verse-container id=mnd16:198.1><span>Kalyāṇapītīti buddhānussativasena uppajjati pīti pāmojjaṁ—</span></div><p><div class=verse-container id=mnd16:198.2><span>kalyāṇapītīti. </span></div><p><div class=verse-container id=mnd16:198.3><span>Dhammānussati saṅghānussati sīlānussati cāgānussati devatānussati ānāpānassati maraṇassati kāyagatāsativasena upasamānussativasena uppajjati pīti pāmojjaṁ—</span></div><p><div class=verse-container id=mnd16:198.4><span>kalyāṇapītīti—</span></div><p><div class=verse-container id=mnd16:198.5><span>paññaṁ purakkhatvā kalyāṇapīti. </span></div><p><div class=verse-container id=mnd16:199.1><span>Vikkhambhaye tāni parissayānīti. </span></div><p><div class=verse-container id=mnd16:199.2><span>Parissayāti dve parissayā—</span></div><p><div class=verse-container id=mnd16:199.3><span>pākaṭaparissayā ca paṭicchannaparissayā ca …pe… </span></div><p><div class=verse-container id=mnd16:199.4><span>ime vuccanti pākaṭaparissayā …pe… </span></div><p><div class=verse-container id=mnd16:199.5><span>ime vuccanti paṭicchannaparissayā …pe… </span></div><p><div class=verse-container id=mnd16:199.6><span>evampi tatrāsayāti—</span></div><p><div class=verse-container id=mnd16:199.7><span>parissayā. </span></div><p><div class=verse-container id=mnd16:199.8><span>Vikkhambhaye tāni parissayānīti. </span></div><p><div class=verse-container id=mnd16:199.9><span>Tāni parissayāni vikkhambheyya abhibhaveyya ajjhotthareyya pariyādiyeyya maddeyyāti—</span></div><p><div class=verse-container id=mnd16:199.10><span>vikkhambhaye tāni parissayāni. </span></div><p><div class=verse-container id=mnd16:200.1><span>Aratiṁ sahetha sayanamhi panteti. </span></div><p><div class=verse-container id=mnd16:200.2><span>Aratīti yā arati aratitā anabhirati anabhiramaṇā ukkaṇṭhitā paritassitā. </span></div><p><div class=verse-container id=mnd16:200.3><span>Sayanamhi panteti pantesu vā senāsanesu aññataraññataresu vā adhikusalesu dhammesu aratiṁ saheyya abhibhaveyya ajjhotthareyya pariyādiyeyya maddeyyāti—</span></div><p><div class=verse-container id=mnd16:200.4><span>aratiṁ sahetha sayanamhi pante. </span></div><p><div class=verse-container id=mnd16:201.1><span>Caturo sahetha paridevadhammeti. </span></div><p><div class=verse-container id=mnd16:201.2><span>Cattāro paridevanīye dhamme saheyya parisaheyya abhibhaveyya ajjhotthareyya pariyādiyeyya maddeyyāti—</span></div><p><div class=verse-container id=mnd16:201.3><span>caturo sahetha paridevadhamme. </span></div><p><div class=verse-container id=mnd16:202.1><span>Tenāha bhagavā—</span></div><p><div class=verse-container id=mnd16:203.1><span>“Paññaṁ purakkhatvā kalyāṇapīti, </span></div><p><div class=verse-container id=mnd16:203.2><span>Vikkhambhaye tāni parissayāni; </span></div><p><div class=verse-container id=mnd16:203.3><span>Aratiṁ sahetha sayanamhi pante, </span></div><p><div class=verse-container id=mnd16:203.4><span>Caturo sahetha paridevadhamme”ti. </span></div><p><div class=verse-container id=mnd16:204.1><span>Kiṁsū asissaṁ kuva vā asissaṁ, </span></div><p><div class=verse-container id=mnd16:204.2><span>Dukkhaṁ vata settha kuvajja sessaṁ; </span></div><p><div class=verse-container id=mnd16:204.3><span>Ete vitakke paridevaneyye, </span></div><p><div class=verse-container id=mnd16:204.4><span>Vinayetha sekho aniketacārī. </span></div><p><div class=verse-container id=mnd16:205.1><span>Kiṁsū asissaṁ kuva vā asissanti. </span></div><p><div class=verse-container id=mnd16:205.2><span>Kiṁsū asissāmīti kiṁ bhuñjissāmi odanaṁ vā kummāsaṁ vā sattuṁ vā macchaṁ vā maṁsaṁ vāti—</span></div><p><div class=verse-container id=mnd16:205.3><span>kiṁsū asissaṁ. </span></div><p><div class=verse-container id=mnd16:205.4><span>Kuva vā asissanti kattha bhuñjissāmi khattiyakule vā brāhmaṇakule vā vessakule vā suddakule vāti—</span></div><p><div class=verse-container id=mnd16:205.5><span>kiṁsū asissaṁ kuva vā asissaṁ. </span></div><p><div class=verse-container id=mnd16:206.1><span>Dukkhaṁ vata settha kuvajja sessanti imaṁ rattiṁ dukkhaṁ sayittha phalake vā taṭṭikāya vā cammakhaṇḍe vā tiṇasanthāre vā paṇṇasanthāre vā palālasanthāre vā. </span></div><p><div class=verse-container id=mnd16:206.2><span>Āgāmirattiṁ kattha sukhaṁ sayissāmi mañce vā pīṭhe vā bhisiyā vā bimbohane vā vihāre vā aḍḍhayoge vā pāsāde vā hammiye vā guhāya vāti—</span></div><p><div class=verse-container id=mnd16:206.3><span>dukkhaṁ vata settha kuvajja sessaṁ. </span></div><p><div class=verse-container id=mnd16:207.1><span>Ete vitakke paridevaneyyeti. </span></div><p><div class=verse-container id=mnd16:207.2><span>Ete vitakketi dve piṇḍapātapaṭisaññutte vitakke, dve senāsanapaṭisaññutte vitakke. </span></div><p><div class=verse-container id=mnd16:207.3><span>Paridevaneyyeti ādevaneyye paridevaneyyeti—</span></div><p><div class=verse-container id=mnd16:207.4><span>ete vitakke paridevaneyye. </span></div><p><div class=verse-container id=mnd16:208.1><span>Vinayetha sekho aniketacārīti. </span></div><p><div class=verse-container id=mnd16:208.2><span>Sekhoti kiṅkāraṇā vuccati sekho? </span></div><p><div class=verse-container id=mnd16:208.3><span>Sikkhatīti—</span></div><p><div class=verse-container id=mnd16:208.4><span>sekho. </span></div><p><div class=verse-container id=mnd16:208.5><span>Kiñca sikkhati? </span></div><p><div class=verse-container id=mnd16:208.6><span>Adhisīlampi sikkhati, adhicittampi sikkhati, adhipaññampi sikkhati. </span></div><p><div class=verse-container id=mnd16:208.7><span>Katamā adhisīlasikkhā …pe… </span></div><p><div class=verse-container id=mnd16:208.8><span>ayaṁ adhipaññāsikkhā. </span></div><p><div class=verse-container id=mnd16:208.9><span>Imā tisso sikkhāyo āvajjanto sikkhati, jānanto passanto paccavekkhanto cittaṁ adhiṭṭhahanto sikkhati, saddhāya adhimuccanto sikkhati, vīriyaṁ paggaṇhanto, satiṁ upaṭṭhapento, cittaṁ samādahanto, paññāya pajānanto sikkhati, abhiññeyyaṁ abhijānanto sikkhati, pariññeyyaṁ parijānanto, pahātabbaṁ pajahanto, bhāvetabbaṁ bhāvento, sacchikātabbaṁ sacchikaronto sikkhati ācarati samācarati samādāya sikkhati. </span></div><p><div class=verse-container id=mnd16:208.10><span>Taṅkāraṇā vuccati—</span></div><p><div class=verse-container id=mnd16:208.11><span>sekho. </span></div><p><div class=verse-container id=mnd16:208.12><span>Vinayāya paṭivinayāya pahānāya vūpasamāya paṭinissaggāya paṭipassaddhiyā adhisīlampi sikkheyya, adhicittampi sikkheyya, adhipaññampi sikkheyya. </span></div><p><div class=verse-container id=mnd16:208.13><span>Imā tisso sikkhāyo āvajjanto sikkheyya jānanto …pe… </span></div><p><div class=verse-container id=mnd16:208.14><span>sacchikātabbaṁ sacchikaronto sikkheyya ācareyya samācareyya samādāya vatteyyāti—</span></div><p><div class=verse-container id=mnd16:208.15><span>vinayetha sekho. </span></div><p><div class=verse-container id=mnd16:209.1><span>Aniketacārīti. </span></div><p><div class=verse-container id=mnd16:209.2><span>Kathaṁ niketacārī hoti? </span></div><p><div class=verse-container id=mnd16:209.3><span>Idhekacco kulapalibodhena samannāgato hoti, gaṇapalibodhena … āvāsapalibodhena … cīvarapalibodhena … piṇḍapātapalibodhena … senāsanapalibodhena … gilānapaccayabhesajjaparikkhārapalibodhena samannāgato hoti. </span></div><p><div class=verse-container id=mnd16:209.4><span>Evaṁ niketacārī hoti. </span></div><p><div class=verse-container id=mnd16:209.5><span>Kathaṁ aniketacārī hoti? </span></div><p><div class=verse-container id=mnd16:209.6><span>Idha bhikkhu na kulapalibodhena samannāgato hoti, na gaṇapalibodhena … na āvāsapalibodhena … na cīvarapalibodhena … na piṇḍapātapalibodhena … na senāsanapalibodhena … na gilānapaccayabhesajjaparikkhārapalibodhena samannāgato hoti. </span></div><p><div class=verse-container id=mnd16:209.7><span>Evaṁ aniketacārī hoti. </span></div><p><div class=verse-container id=mnd16:210.1><span>“Magadhaṁ gatā kosalaṁ gatā, </span></div><p><div class=verse-container id=mnd16:210.2><span>Ekacciyā pana vajjibhūmiyā; </span></div><p><div class=verse-container id=mnd16:210.3><span>Migā viya asaṅghacārino, </span></div><p><div class=verse-container id=mnd16:210.4><span>Aniketā viharanti bhikkhavo. </span></div><p><div class=verse-container id=mnd16:211.1><span>Sādhu caritakaṁ sādhu sucaritaṁ, </span></div><p><div class=verse-container id=mnd16:211.2><span>Sādhu sadā aniketavihāro; </span></div><p><div class=verse-container id=mnd16:211.3><span>Atthapucchanaṁ padakkhiṇaṁ kammaṁ, </span></div><p><div class=verse-container id=mnd16:211.4><span>Etaṁ sāmaññaṁ akiñcanassā”ti. </span></div><p><div class=verse-container id=mnd16:212.1><span>Vinayetha sekho aniketacārī. </span></div><p><div class=verse-container id=mnd16:212.2><span>Tenāha bhagavā—</span></div><p><div class=verse-container id=mnd16:213.1><span>“Kiṁsū asissaṁ kuva vā asissaṁ, </span></div><p><div class=verse-container id=mnd16:213.2><span>Dukkhaṁ vata settha kuvajja sessaṁ; </span></div><p><div class=verse-container id=mnd16:213.3><span>Ete vitakke paridevaneyye, </span></div><p><div class=verse-container id=mnd16:213.4><span>Vinayetha sekho aniketacārī”ti. </span></div><p><div class=verse-container id=mnd16:214.1><span>Annañca laddhā vasanañca kāle, </span></div><p><div class=verse-container id=mnd16:214.2><span>Mattaṁ sa jaññā idha tosanatthaṁ; </span></div><p><div class=verse-container id=mnd16:214.3><span>So tesu gutto yatacāri gāme, </span></div><p><div class=verse-container id=mnd16:214.4><span>Rusitopi vācaṁ pharusaṁ na vajjā. </span></div><p><div class=verse-container id=mnd16:215.1><span>Annañca laddhā vasanañca kāleti. </span></div><p><div class=verse-container id=mnd16:215.2><span>Annanti odano kummāso sattu maccho maṁsaṁ. </span></div><p><div class=verse-container id=mnd16:215.3><span>Vasananti cha cīvarāni—</span></div><p><div class=verse-container id=mnd16:215.4><span>khomaṁ, kappāsikaṁ, koseyyaṁ, kambalaṁ, sāṇaṁ, bhaṅgaṁ. </span></div><p><div class=verse-container id=mnd16:215.5><span>Annañca laddhā vasanañca kāleti. </span></div><p><div class=verse-container id=mnd16:215.6><span>Cīvaraṁ labhitvā piṇḍapātaṁ labhitvā na kuhanāya, na lapanāya, na nemittikatāya, na nippesikatāya, na lābhena lābhaṁ nijigīsanatāya, na dārudānena, na veḷudānena, na pattadānena, na pupphadānena, na phaladānena, na sinānadānena, na cuṇṇadānena, na mattikādānena, na dantakaṭṭhadānena, na mukhodakadānena, na cāṭukamyatāya, na muggasūpyatāya, na pāribhaṭyatāya, na pīṭhamaddikatāya, na vatthuvijjāya, na tiracchānavijjāya, na aṅgavijjāya, na nakkhattavijjāya, na dūtagamanena, na pahiṇagamanena, na jaṅghapesaniyena, na vejjakammena, na piṇḍapaṭipiṇḍakena, na dānānuppadānena, dhammena samena laddhā labhitvā adhigantvā vinditvā paṭilabhitvāti—</span></div><p><div class=verse-container id=mnd16:215.7><span>annañca laddhā vasanañca kāle. </span></div><p><div class=verse-container id=mnd16:216.1><span>Mattaṁ sa jaññā idha tosanatthanti. </span></div><p><div class=verse-container id=mnd16:216.2><span>Mattaṁ sa jaññāti dvīhi kāraṇehi mattaṁ jāneyya—</span></div><p><div class=verse-container id=mnd16:216.3><span>paṭiggahaṇato vā paribhogato vā. </span></div><p><div class=verse-container id=mnd16:216.4><span>Kathaṁ paṭiggahaṇato mattaṁ jānāti? </span></div><p><div class=verse-container id=mnd16:216.5><span>Thokepi diyyamāne kulānudayāya kulānurakkhāya kulānukampāya paṭiggaṇhāti, bahukepi diyyamāne kāyaparihārikaṁ cīvaraṁ paṭiggaṇhāti kucchiparihārikaṁ piṇḍapātaṁ paṭiggaṇhāti. </span></div><p><div class=verse-container id=mnd16:216.6><span>Evaṁ paṭiggahaṇato mattaṁ jānāti. </span></div><p><div class=verse-container id=mnd16:216.7><span>Kathaṁ paribhogato mattaṁ jānāti? </span></div><p><div class=verse-container id=mnd16:217.1><span>Paṭisaṅkhā yoniso cīvaraṁ paṭisevati yāvadeva sītassa paṭighātāya uṇhassa paṭighātāya ḍaṁsamakasavātātapasarīsapasamphassānaṁ paṭighātāya, yāvadeva hirikopīnapaṭicchādanatthaṁ. </span></div><p><div class=verse-container id=mnd16:218.1><span>Paṭisaṅkhā yoniso piṇḍapātaṁ paṭisevati neva davāya na madāya na maṇḍanāya na vibhūsanāya, yāvadeva imassa kāyassa ṭhitiyā yāpanāya vihiṁsūparatiyā brahmacariyānuggahāya. </span></div><p><div class=verse-container id=mnd16:218.2><span>Iti purāṇañca vedanaṁ paṭihaṅkhāmi navañca vedanaṁ na uppādessāmi, yātrā ca me bhavissati anavajjatā ca phāsuvihāro ca. </span></div><p><div class=verse-container id=mnd16:219.1><span>Paṭisaṅkhā yoniso senāsanaṁ paṭisevati yāvadeva sītassa paṭighātāya uṇhassa paṭighātāya ḍaṁsamakasavātātapasarīsapasamphassānaṁ paṭighātāya, yāvadeva utuparissayavinodanapaṭisallānārāmatthaṁ. </span></div><p><div class=verse-container id=mnd16:220.1><span>Paṭisaṅkhā yoniso gilānapaccayabhesajjaparikkhāraṁ paṭisevati yāvadeva uppannānaṁ veyyābādhikānaṁ vedanānaṁ paṭighātāya abyāpajjaparamatāya. </span></div><p><div class=verse-container id=mnd16:221.1><span>Evaṁ paribhogato mattaṁ jānāti. </span></div><p><div class=verse-container id=mnd16:221.2><span>Mattaṁ sa jaññāti. </span></div><p><div class=verse-container id=mnd16:221.3><span>Imehi dvīhi kāraṇehi mattaṁ jāneyya ājāneyya paṭivijāneyya paṭivijjheyyāti—</span></div><p><div class=verse-container id=mnd16:221.4><span>mattaṁ sa jaññā. </span></div><p><div class=verse-container id=mnd16:222.1><span>Idha tosanatthanti. </span></div><p><div class=verse-container id=mnd16:222.2><span>Idha bhikkhu santuṭṭho hoti itarītarena cīvarena itarītaracīvarasantuṭṭhiyā ca vaṇṇavādī, na ca cīvarahetu anesanaṁ appatirūpaṁ āpajjati; </span></div><p><div class=verse-container id=mnd16:222.3><span>aladdhā ca cīvaraṁ na paritassati, laddhā ca cīvaraṁ agadhito amucchito anajjhosanno, ādīnavadassāvī nissaraṇapañño paribhuñjati; </span></div><p><div class=verse-container id=mnd16:222.4><span>tāya ca pana itarītaracīvarasantuṭṭhiyā nevattānukkaṁseti, na paraṁ vambheti. </span></div><p><div class=verse-container id=mnd16:222.5><span>Yo hi tattha dakkho analaso sampajāno paṭissato—</span></div><p><div class=verse-container id=mnd16:222.6><span>ayaṁ vuccati bhikkhu porāṇe aggaññe ariyavaṁse ṭhito. </span></div><p><div class=verse-container id=mnd16:223.1><span>Puna caparaṁ bhikkhu santuṭṭho hoti itarītarena piṇḍapātena itarītarapiṇḍapātasantuṭṭhiyā ca vaṇṇavādī, na ca piṇḍapātahetu anesanaṁ appatirūpaṁ āpajjati, aladdhā ca piṇḍapātaṁ na paritassati, laddhā ca piṇḍapātaṁ agadhito amucchito anajjhosanno, ādīnavadassāvī nissaraṇapañño paribhuñjati; </span></div><p><div class=verse-container id=mnd16:223.2><span>tāya ca pana itarītarapiṇḍapātasantuṭṭhiyā nevattānukkaṁseti, na paraṁ vambheti. </span></div><p><div class=verse-container id=mnd16:223.3><span>Yo hi tattha dakkho analaso sampajāno paṭissato—</span></div><p><div class=verse-container id=mnd16:223.4><span>ayaṁ vuccati bhikkhu porāṇe aggaññe ariyavaṁse ṭhito. </span></div><p><div class=verse-container id=mnd16:224.1><span>Puna caparaṁ bhikkhu santuṭṭho hoti itarītarena senāsanena itarītarasenāsanasantuṭṭhiyā ca vaṇṇavādī, na ca senāsanahetu anesanaṁ appatirūpaṁ āpajjati, aladdhā ca senāsanaṁ na paritassati, laddhā ca senāsanaṁ agadhito amucchito anajjhosanno, ādīnavadassāvī nissaraṇapañño paribhuñjati; </span></div><p><div class=verse-container id=mnd16:224.2><span>tāya ca pana itarītarasenāsanasantuṭṭhiyā nevattānukkaṁseti, na paraṁ vambheti. </span></div><p><div class=verse-container id=mnd16:224.3><span>Yo hi tattha dakkho analaso sampajāno paṭissato—</span></div><p><div class=verse-container id=mnd16:224.4><span>ayaṁ vuccati bhikkhu porāṇe aggaññe ariyavaṁse ṭhito. </span></div><p><div class=verse-container id=mnd16:225.1><span>Puna caparaṁ bhikkhu santuṭṭho hoti itarītarena gilānapaccayabhesajjaparikkhārena, itarītaragilānapaccayabhesajjaparikkhārasantuṭṭhiyā ca vaṇṇavādī, na ca gilānapaccayabhesajjaparikkhārahetu anesanaṁ appatirūpaṁ āpajjati, aladdhā ca gilānapaccayabhesajjaparikkhāraṁ na paritassati, laddhā ca gilānapaccayabhesajjaparikkhāraṁ agadhito amucchito anajjhosanno, ādīnavadassāvī nissaraṇapañño paribhuñjati; </span></div><p><div class=verse-container id=mnd16:225.2><span>tāya ca pana itarītaragilānapaccayabhesajjaparikkhārasantuṭṭhiyā nevattānukkaṁseti, na paraṁ vambheti. </span></div><p><div class=verse-container id=mnd16:225.3><span>Yo hi tattha dakkho analaso sampajāno paṭissato—</span></div><p><div class=verse-container id=mnd16:225.4><span>ayaṁ vuccati bhikkhu porāṇe aggaññe ariyavaṁse ṭhitoti—</span></div><p><div class=verse-container id=mnd16:225.5><span>mattaṁ sa jaññā idha tosanatthaṁ. </span></div><p><div class=verse-container id=mnd16:226.1><span>So tesu gutto yatacāri gāmeti. </span></div><p><div class=verse-container id=mnd16:226.2><span>So tesu guttoti cīvare piṇḍapāte senāsane gilānapaccayabhesajjaparikkhāre gutto gopito rakkhito saṁvutoti. </span></div><p><div class=verse-container id=mnd16:226.3><span>Evampi so tesu gutto. </span></div><p><div class=verse-container id=mnd16:226.4><span>Atha vā āyatanesu gutto gopito rakkhito saṁvutoti. </span></div><p><div class=verse-container id=mnd16:226.5><span>Evampi so tesu gutto. </span></div><p><div class=verse-container id=mnd16:227.1><span>Yatacāri gāmeti gāme yato yatto paṭiyatto gutto gopito rakkhito saṁvutoti—</span></div><p><div class=verse-container id=mnd16:227.2><span>so tesu gutto yatacāri gāme. </span></div><p><div class=verse-container id=mnd16:228.1><span>Rusitopi vācaṁ pharusaṁ na vajjāti. </span></div><p><div class=verse-container id=mnd16:228.2><span>Dūsito khuṁsito vambhito ghaṭṭito garahito upavadito pharusena kakkhaḷena nappaṭivajjā nappaṭibhaṇeyya, akkosantaṁ na paccakkoseyya, rosantaṁ nappaṭiroseyya, bhaṇḍantaṁ na paṭibhaṇḍeyya, na kalahaṁ kareyya, na bhaṇḍanaṁ kareyya, na viggahaṁ kareyya, na vivādaṁ kareyya, na medhagaṁ kareyya, kalahaṁ bhaṇḍanaṁ viggahaṁ vivādaṁ medhagaṁ pajaheyya vinodeyya byantiṁ kareyya anabhāvaṁ gameyya, kalahabhaṇḍanaviggahavivādamedhagā ārato assa virato paṭivirato nikkhanto nissaṭo vippamutto visaññutto vimariyādikatena cetasā vihareyyāti—</span></div><p><div class=verse-container id=mnd16:228.3><span>rusitopi vācaṁ pharusaṁ na vajjā. </span></div><p><div class=verse-container id=mnd16:229.1><span>Tenāha bhagavā—</span></div><p><div class=verse-container id=mnd16:230.1><span>“Annañca laddhā vasanañca kāle, </span></div><p><div class=verse-container id=mnd16:230.2><span>Mattaṁ sa jaññā idha tosanatthaṁ; </span></div><p><div class=verse-container id=mnd16:230.3><span>So tesu gutto yatacāri gāme, </span></div><p><div class=verse-container id=mnd16:230.4><span>Rusitopi vācaṁ pharusaṁ na vajjā”ti. </span></div><p><div class=verse-container id=mnd16:231.1><span>Okkhittacakkhu na ca pādalolo, </span></div><p><div class=verse-container id=mnd16:231.2><span>Jhānānuyutto bahujāgarassa; </span></div><p><div class=verse-container id=mnd16:231.3><span>Upekkhamārabbha samāhitatto, </span></div><p><div class=verse-container id=mnd16:231.4><span>Takkāsayaṁ kukkuccañcupacchinde. </span></div><p><div class=verse-container id=mnd16:232.1><span>Okkhittacakkhu na ca pādaloloti. </span></div><p><div class=verse-container id=mnd16:232.2><span>Kathaṁ khittacakkhu hoti? </span></div><p><div class=verse-container id=mnd16:232.3><span>Idhekacco bhikkhu cakkhulolo, cakkhuloliyena samannāgato hoti, “adiṭṭhaṁ dakkhitabbaṁ, diṭṭhaṁ samatikkamitabban”ti ārāmena ārāmaṁ uyyānena uyyānaṁ gāmena gāmaṁ nigamena nigamaṁ nagarena nagaraṁ raṭṭhena raṭṭhaṁ janapadena janapadaṁ dīghacārikaṁ anavaṭṭhitacārikaṁ anuyutto ca hoti rūpadassanāya. </span></div><p><div class=verse-container id=mnd16:232.4><span>Evampi khittacakkhu hoti. </span></div><p><div class=verse-container id=mnd16:233.1><span>Atha vā bhikkhu antaragharaṁ paviṭṭho vīthiṁ paṭipanno asaṁvuto gacchati hatthiṁ olokento, assaṁ olokento, rathaṁ olokento, pattiṁ olokento, itthiyo olokento, purise olokento, kumārake olokento, kumārikāyo olokento, antarāpaṇaṁ olokento, gharamukhāni olokento, uddhaṁ olokento, adho olokento, disāvidisaṁ vipekkhamāno gacchati. </span></div><p><div class=verse-container id=mnd16:233.2><span>Evampi khittacakkhu hoti. </span></div><p><div class=verse-container id=mnd16:234.1><span>Atha vā bhikkhu cakkhunā rūpaṁ disvā nimittaggāhī hoti anubyañjanaggāhī. </span></div><p><div class=verse-container id=mnd16:234.2><span>Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā dhammā anvāssaveyyuṁ, tassa saṁvarāya nappaṭipajjati, na rakkhati cakkhundriyaṁ, cakkhundriye na saṁvaraṁ āpajjati. </span></div><p><div class=verse-container id=mnd16:234.3><span>Evampi khittacakkhu hoti. </span></div><p><div class=verse-container id=mnd16:235.1><span>Yathā vā paneke bhonto samaṇabrāhmaṇā saddhādeyyāni bhojanāni bhuñjitvā te evarūpaṁ visūkadassanaṁ anuyuttā viharanti, seyyathidaṁ—</span></div><p><div class=verse-container id=mnd16:235.2><span>naccaṁ gītaṁ vāditaṁ pekkhaṁ akkhānaṁ pāṇissaraṁ vetāḷaṁ kumbhathūṇaṁ sobhanakaṁ caṇḍālaṁ vaṁsaṁ dhovanaṁ hatthiyuddhaṁ assayuddhaṁ mahiṁsayuddhaṁ usabhayuddhaṁ ajayuddhaṁ meṇḍayuddhaṁ kukkuṭayuddhaṁ vaṭṭakayuddhaṁ daṇḍayuddhaṁ muṭṭhiyuddhaṁ nibbuddhaṁ uyyodhikaṁ balaggaṁ senābyūhaṁ anīkadassanaṁ iti vā. </span></div><p><div class=verse-container id=mnd16:235.3><span>Evampi khittacakkhu hoti. </span></div><p><div class=verse-container id=mnd16:236.1><span>Kathaṁ na khittacakkhu hoti? </span></div><p><div class=verse-container id=mnd16:236.2><span>Idhekacco bhikkhu na cakkhulolo na cakkhuloliyena samannāgato hoti “adiṭṭhaṁ dakkhitabbaṁ diṭṭhaṁ samatikkamitabban”ti na ārāmena ārāmaṁ na uyyānena uyyānaṁ na gāmena gāmaṁ na nigamena nigamaṁ na nagarena nagaraṁ na raṭṭhena raṭṭhaṁ na janapadena janapadaṁ dīghacārikaṁ anavaṭṭhitacārikaṁ ananuyutto ca hoti rūpadassanāya. </span></div><p><div class=verse-container id=mnd16:236.3><span>Evampi na khittacakkhu hoti. </span></div><p><div class=verse-container id=mnd16:237.1><span>Atha vā bhikkhu antaragharaṁ paviṭṭho vīthiṁ paṭipanno saṁvuto gacchati na hatthiṁ olokento …pe… na disāvidisaṁ vipekkhamāno gacchati. </span></div><p><div class=verse-container id=mnd16:237.2><span>Evampi na khittacakkhu hoti. </span></div><p><div class=verse-container id=mnd16:238.1><span>Atha vā bhikkhu cakkhunā rūpaṁ disvā na nimittaggāhī hoti …pe… cakkhundriye saṁvaraṁ āpajjati. </span></div><p><div class=verse-container id=mnd16:238.2><span>Evampi na khittacakkhu hoti. </span></div><p><div class=verse-container id=mnd16:239.1><span>Yathā vā paneke bhonto samaṇabrāhmaṇā saddhādeyyāni bhojanāni bhuñjitvā …pe… anīkadassanaṁ iti vā. </span></div><p><div class=verse-container id=mnd16:239.2><span>Evarūpā visūkadassanānuyogā paṭivirato hoti. </span></div><p><div class=verse-container id=mnd16:239.3><span>Evampi na khittacakkhu hotīti—</span></div><p><div class=verse-container id=mnd16:239.4><span>okkhittacakkhu. </span></div><p><div class=verse-container id=mnd16:240.1><span>Na ca pādaloloti. </span></div><p><div class=verse-container id=mnd16:240.2><span>Kathaṁ pādalolo hoti? </span></div><p><div class=verse-container id=mnd16:240.3><span>Idhekacco bhikkhu pādalolo pādaloliyena samannāgato hoti, ārāmena ārāmaṁ …pe… dīghacārikaṁ anavaṭṭhitacārikaṁ anuyutto hoti rūpadassanāya. </span></div><p><div class=verse-container id=mnd16:240.4><span>Evampi pādalolo hoti. </span></div><p><div class=verse-container id=mnd16:241.1><span>Atha vā bhikkhu antopi saṅghārāme pādalolo pādaloliyena samannāgato hoti, na atthahetu na kāraṇahetu uddhato avūpasantacitto pariveṇato pariveṇaṁ gacchati. </span></div><p><div class=verse-container id=mnd16:241.2><span>Vihārato …pe… </span></div><p><div class=verse-container id=mnd16:241.3><span>iti bhavābhavakathaṁ katheti. </span></div><p><div class=verse-container id=mnd16:241.4><span>Evampi pādalolo hoti. </span></div><p><div class=verse-container id=mnd16:242.1><span>Na ca pādaloloti. </span></div><p><div class=verse-container id=mnd16:242.2><span>Pādaloliyaṁ pajaheyya vinodeyya byantiṁ kareyya anabhāvaṁ gameyya, pādaloliyā ārato assa virato paṭivirato nikkhanto nissaṭo vippamutto visaññutto vimariyādikatena cetasā vihareyya, paṭisallānārāmo assa paṭisallānarato ajjhattaṁ cetosamathamanuyutto anirākatajjhāno vipassanāya samannāgato brūhetā suññāgāraṁ jhāyī jhānarato ekattamanuyutto sadatthagarukoti—</span></div><p><div class=verse-container id=mnd16:242.3><span>okkhittacakkhu na ca pādalolo. </span></div><p><div class=verse-container id=mnd16:243.1><span>Jhānānuyutto bahujāgarassāti. </span></div><p><div class=verse-container id=mnd16:243.2><span>Jhānānuyuttoti dvīhi kāraṇehi jhānānuyutto—</span></div><p><div class=verse-container id=mnd16:243.3><span>anuppannassa vā paṭhamassa jhānassa uppādāya yutto payutto āyutto samāyutto, </span></div><p><div class=verse-container id=mnd16:243.4><span>anuppannassa vā dutiyassa jhānassa … </span></div><p><div class=verse-container id=mnd16:243.5><span>tatiyassa jhānassa … </span></div><p><div class=verse-container id=mnd16:243.6><span>catutthassa jhānassa uppādāya yutto payutto āyutto samāyuttoti. </span></div><p><div class=verse-container id=mnd16:243.7><span>Evampi jhānānuyutto. </span></div><p><div class=verse-container id=mnd16:243.8><span>Atha vā uppannaṁ vā paṭhamaṁ jhānaṁ āsevati bhāveti bahulīkaroti, </span></div><p><div class=verse-container id=mnd16:243.9><span>uppannaṁ vā dutiyaṁ jhānaṁ … </span></div><p><div class=verse-container id=mnd16:243.10><span>tatiyaṁ jhānaṁ … </span></div><p><div class=verse-container id=mnd16:243.11><span>catutthaṁ jhānaṁ āsevati bhāveti bahulīkarotīti. </span></div><p><div class=verse-container id=mnd16:243.12><span>Evampi jhānānuyutto. </span></div><p><div class=verse-container id=mnd16:244.1><span>Bahujāgarassāti idha bhikkhu divasaṁ caṅkamena nisajjāya āvaraṇīyehi dhammehi cittaṁ parisodheti, rattiyā paṭhamaṁ yāmaṁ caṅkamena nisajjāya āvaraṇīyehi dhammehi cittaṁ parisodheti, rattiyā majjhimaṁ yāmaṁ dakkhiṇena passena sīhaseyyaṁ kappeti pāde pādaṁ accādhāya sato sampajāno uṭṭhānasaññaṁ manasi katvā, rattiyā pacchimaṁ yāmaṁ paccuṭṭhāya caṅkamena nisajjāya āvaraṇīyehi dhammehi cittaṁ parisodhetīti—</span></div><p><div class=verse-container id=mnd16:244.2><span>jhānānuyutto bahujāgarassa. </span></div><p><div class=verse-container id=mnd16:245.1><span>Upekkhamārabbha samāhitattoti. </span></div><p><div class=verse-container id=mnd16:245.2><span>Upekkhāti yā catutthe jhāne upekkhā upekkhanā ajjhupekkhanā cittasamatā cittappassaddhatā majjhattatā cittassa. </span></div><p><div class=verse-container id=mnd16:245.3><span>Samāhitattoti yā cittassa ṭhiti saṇṭhiti avaṭṭhiti avisāhāro avikkhepo avisāhaṭamānasatā samatho samādhindriyaṁ samādhibalaṁ sammāsamādhi. </span></div><p><div class=verse-container id=mnd16:245.4><span>Upekkhamārabbha samāhitattoti. </span></div><p><div class=verse-container id=mnd16:245.5><span>Catutthe jhāne upekkhaṁ ārabbha ekaggacitto avikkhittacitto avisāhaṭamānasoti—</span></div><p><div class=verse-container id=mnd16:245.6><span>upekkhamārabbha samāhitatto. </span></div><p><div class=verse-container id=mnd16:246.1><span>Takkāsayaṁ kukkuccañcupacchindeti. </span></div><p><div class=verse-container id=mnd16:246.2><span>Takkāti nava vitakkā—</span></div><p><div class=verse-container id=mnd16:246.3><span>kāmavitakko, byāpādavitakko, vihiṁsāvitakko, ñātivitakko, janapadavitakko, amaravitakko, parānudayatāpaṭisaññutto vitakko, lābhasakkārasilokapaṭisaññutto vitakko, anavaññattipaṭisaññutto vitakko—</span></div><p><div class=verse-container id=mnd16:246.4><span>ime vuccanti nava vitakkā. </span></div><p><div class=verse-container id=mnd16:246.5><span>Kāmavitakkānaṁ kāmasaññāsayo, byāpādavitakkānaṁ byāpādasaññāsayo, vihiṁsāvitakkānaṁ vihiṁsāsaññāsayo. </span></div><p><div class=verse-container id=mnd16:246.6><span>Atha vā takkānaṁ vitakkānaṁ saṅkappānaṁ avijjāsayo, ayoniso manasikāro āsayo, asmimāno āsayo, anottappaṁ āsayo, uddhaccaṁ āsayo. </span></div><p><div class=verse-container id=mnd16:247.1><span>Kukkuccanti hatthakukkuccampi kukkuccaṁ pādakukkuccampi kukkuccaṁ hatthapādakukkuccampi kukkuccaṁ, akappiye kappiyasaññitā kappiye akappiyasaññitā, vikāle kālasaññitā, kāle vikālasaññitā, avajje vajjasaññitā, vajje avajjasaññitā. </span></div><p><div class=verse-container id=mnd16:247.2><span>Yaṁ evarūpaṁ kukkuccaṁ kukkuccāyanā kukkuccāyitattaṁ cetaso vippaṭisāro manovilekho—</span></div><p><div class=verse-container id=mnd16:247.3><span>idaṁ vuccati kukkuccaṁ. </span></div><p><div class=verse-container id=mnd16:248.1><span>Api ca dvīhi kāraṇehi uppajjati kukkuccaṁ cetaso vippaṭisāro manovilekho—</span></div><p><div class=verse-container id=mnd16:248.2><span>katattā ca akatattā ca. </span></div><p><div class=verse-container id=mnd16:248.3><span>Kathaṁ katattā ca akatattā ca uppajjati kukkuccaṁ cetaso vippaṭisāro manovilekho? </span></div><p><div class=verse-container id=mnd16:248.4><span>“Kataṁ me kāyaduccaritaṁ, akataṁ me kāyasucaritan”ti uppajjati kukkuccaṁ cetaso vippaṭisāro manovilekho. </span></div><p><div class=verse-container id=mnd16:248.5><span>“Kataṁ me vacīduccaritaṁ … </span></div><p><div class=verse-container id=mnd16:248.6><span>kataṁ me manoduccaritaṁ … </span></div><p><div class=verse-container id=mnd16:248.7><span>kato me pāṇātipāto, akatā me pāṇātipātā veramaṇī”ti uppajjati kukkuccaṁ cetaso vippaṭisāro manovilekho. </span></div><p><div class=verse-container id=mnd16:248.8><span>“Kataṁ me adinnādānaṁ … </span></div><p><div class=verse-container id=mnd16:248.9><span>kato me kāmesumicchācāro … </span></div><p><div class=verse-container id=mnd16:248.10><span>kato me musāvādo … </span></div><p><div class=verse-container id=mnd16:248.11><span>katā me pisuṇā vācā … </span></div><p><div class=verse-container id=mnd16:248.12><span>katā me pharusā vācā … </span></div><p><div class=verse-container id=mnd16:248.13><span>kato me samphappalāpo … </span></div><p><div class=verse-container id=mnd16:248.14><span>katā me abhijjhā … </span></div><p><div class=verse-container id=mnd16:248.15><span>kato me byāpādo … </span></div><p><div class=verse-container id=mnd16:248.16><span>katā me micchādiṭṭhi, akatā me sammādiṭṭhī”ti uppajjati kukkuccaṁ cetaso vippaṭisāro manovilekho. </span></div><p><div class=verse-container id=mnd16:248.17><span>Evaṁ katattā ca akatattā ca uppajjati kukkuccaṁ cetaso vippaṭisāro manovilekho. </span></div><p><div class=verse-container id=mnd16:249.1><span>Atha vā “sīlesumhi na paripūrakārī”ti uppajjati kukkuccaṁ cetaso vippaṭisāro manovilekho; </span></div><p><div class=verse-container id=mnd16:249.2><span>“indriyesumhi aguttadvāro”ti … </span></div><p><div class=verse-container id=mnd16:249.3><span>“bhojane amattaññūmhī”ti … </span></div><p><div class=verse-container id=mnd16:249.4><span>“jāgariyaṁ ananuyuttomhī”ti … </span></div><p><div class=verse-container id=mnd16:249.5><span>“na satisampajaññena samannāgatomhī”ti … </span></div><p><div class=verse-container id=mnd16:249.6><span>“abhāvitā me cattāro satipaṭṭhānā”ti … </span></div><p><div class=verse-container id=mnd16:249.7><span>“abhāvitā me cattāro sammappadhānā”ti … </span></div><p><div class=verse-container id=mnd16:249.8><span>“abhāvitā me cattāro iddhipādā”ti … </span></div><p><div class=verse-container id=mnd16:249.9><span>“abhāvitāni me pañcindriyānī”ti … </span></div><p><div class=verse-container id=mnd16:249.10><span>“abhāvitāni me pañca balānī”ti … </span></div><p><div class=verse-container id=mnd16:249.11><span>“abhāvitā me satta bojjhaṅgā”ti … </span></div><p><div class=verse-container id=mnd16:249.12><span>“abhāvito me ariyo aṭṭhaṅgiko maggo”ti … </span></div><p><div class=verse-container id=mnd16:249.13><span>“dukkhaṁ me apariññātan”ti … </span></div><p><div class=verse-container id=mnd16:249.14><span>“dukkhasamudayo me appahīno”ti … </span></div><p><div class=verse-container id=mnd16:249.15><span>“maggo me abhāvito”ti … </span></div><p><div class=verse-container id=mnd16:249.16><span>“nirodho me asacchikato”ti uppajjati kukkuccaṁ cetaso vippaṭisāro manovilekho. </span></div><p><div class=verse-container id=mnd16:249.17><span>Takkāsayaṁ kukkuccañcupacchindeti. </span></div><p><div class=verse-container id=mnd16:249.18><span>Takkañca takkāsayañca kukkuccañca upacchindeyya chindeyya ucchindeyya samucchindeyya pajaheyya vinodeyya byantiṁ kareyya anabhāvaṁ gameyyāti—</span></div><p><div class=verse-container id=mnd16:249.19><span>takkāsayaṁ kukkuccañcupacchinde. </span></div><p><div class=verse-container id=mnd16:250.1><span>Tenāha bhagavā—</span></div><p><div class=verse-container id=mnd16:251.1><span>“Okkhittacakkhu na ca pādalolo, </span></div><p><div class=verse-container id=mnd16:251.2><span>Jhānānuyutto bahujāgarassa; </span></div><p><div class=verse-container id=mnd16:251.3><span>Upekkhamārabbha samāhitatto, </span></div><p><div class=verse-container id=mnd16:251.4><span>Takkāsayaṁ kukkuccañcupacchinde”ti. </span></div><p><div class=verse-container id=mnd16:252.1><span>Cudito vacībhi satimābhinande, </span></div><p><div class=verse-container id=mnd16:252.2><span>Sabrahmacārīsu khilaṁ pabhinde; </span></div><p><div class=verse-container id=mnd16:252.3><span>Vācaṁ pamuñce kusalaṁ nātivelaṁ, </span></div><p><div class=verse-container id=mnd16:252.4><span>Janavādadhammāya na cetayeyya. </span></div><p><div class=verse-container id=mnd16:253.1><span>Cudito vacībhi satimābhinandeti. </span></div><p><div class=verse-container id=mnd16:253.2><span>Cuditoti upajjhāyā vā ācariyā vā samānupajjhāyakā vā samānācariyakā vā mittā vā sandiṭṭhā vā sambhattā vā sahāyā vā codenti—</span></div><p><div class=verse-container id=mnd16:253.3><span>“idaṁ te, āvuso, ayuttaṁ, idaṁ te appattaṁ, idaṁ te asāruppaṁ, idaṁ te asīlaṭṭhan”ti. </span></div><p><div class=verse-container id=mnd16:253.4><span>Satiṁ upaṭṭhapetvā taṁ codanaṁ nandeyya abhinandeyya modeyya anumodeyya iccheyya sādiyeyya patthayeyya pihayeyya abhijappeyya. </span></div><p><div class=verse-container id=mnd16:253.5><span>Yathā itthī vā puriso vā daharo yuvā maṇḍanakajātiko sīsaṁnhāto uppalamālaṁ vā vassikamālaṁ vā adhimuttakamālaṁ vā labhitvā ubhohi hatthehi paṭiggahetvā uttamaṅge sirasmiṁ patiṭṭhāpetvā nandeyya abhinandeyya modeyya anumodeyya iccheyya sādiyeyya patthayeyya pihayeyya abhijappeyya; </span></div><p><div class=verse-container id=mnd16:253.6><span>evamevaṁ satiṁ upaṭṭhapetvā taṁ codanaṁ nandeyya abhinandeyya modeyya anumodeyya iccheyya sādiyeyya patthayeyya pihayeyya abhijappeyya. </span></div><p><div class=verse-container id=mnd16:254.1><span>“Nidhīnaṁva pavattāraṁ, </span></div><p><div class=verse-container id=mnd16:254.2><span>yaṁ passe vajjadassinaṁ; </span></div><p><div class=verse-container id=mnd16:254.3><span>Niggayhavādiṁ medhāviṁ, </span></div><p><div class=verse-container id=mnd16:254.4><span>tādisaṁ paṇḍitaṁ bhaje. </span></div><p><div class=verse-container id=mnd16:255.1><span>Tādisaṁ bhajamānassa, </span></div><p><div class=verse-container id=mnd16:255.2><span>seyyo hoti na pāpiyo; </span></div><p><div class=verse-container id=mnd16:255.3><span>Ovadeyyānusāseyya, </span></div><p><div class=verse-container id=mnd16:255.4><span>asabbhā ca nivāraye; </span></div><p><div class=verse-container id=mnd16:255.5><span>Satañhi so piyo hoti, </span></div><p><div class=verse-container id=mnd16:255.6><span>asataṁ hoti appiyo”ti. </span></div><p><div class=verse-container id=mnd16:256.1><span>Cudito vacībhi satimābhinande, sabrahmacārīsu khilaṁ pabhindeti. </span></div><p><div class=verse-container id=mnd16:256.2><span>Sabrahmacārīti ekakammaṁ ekuddeso samasikkhatā. </span></div><p><div class=verse-container id=mnd16:256.3><span>Sabrahmacārīsu khilaṁ pabhindeti. </span></div><p><div class=verse-container id=mnd16:256.4><span>Sabrahmacārīsu āhatacittataṁ khilajātataṁ pabhindeyya, pañcapi cetokhile bhindeyya, tayopi cetokhile bhindeyya, rāgakhilaṁ dosakhilaṁ mohakhilaṁ bhindeyya pabhindeyya sambhindeyyāti—</span></div><p><div class=verse-container id=mnd16:256.5><span>sabrahmacārīsu khilaṁ pabhinde. </span></div><p><div class=verse-container id=mnd16:257.1><span>Vācaṁ pamuñce kusalaṁ nātivelanti. </span></div><p><div class=verse-container id=mnd16:257.2><span>Ñāṇasamuṭṭhitaṁ vācaṁ muñceyya, atthūpasaṁhitaṁ dhammūpasaṁhitaṁ kālena sāpadesaṁ pariyantavatiṁ vācaṁ muñceyya pamuñceyyāti—</span></div><p><div class=verse-container id=mnd16:257.3><span>vācaṁ pamuñce kusalaṁ. </span></div><p><div class=verse-container id=mnd16:257.4><span>Nātivelanti. </span></div><p><div class=verse-container id=mnd16:257.5><span>Velāti dve velā—</span></div><p><div class=verse-container id=mnd16:257.6><span>kālavelā ca sīlavelā ca. </span></div><p><div class=verse-container id=mnd16:257.7><span>Katamā kālavelā? </span></div><p><div class=verse-container id=mnd16:257.8><span>Kālātikkantaṁ vācaṁ na bhāseyya, velātikkantaṁ vācaṁ na bhāseyya, kālavelātikkantaṁ vācaṁ na bhāseyya, kālaṁ asampattaṁ vācaṁ na bhāseyya, velaṁ asampattaṁ vācaṁ na bhāseyya, kālavelaṁ asampattaṁ vācaṁ na bhāseyya. </span></div><p><div class=verse-container id=mnd16:258.1><span>“Yo ve kāle asampatte, </span></div><p><div class=verse-container id=mnd16:258.2><span>ativelañca bhāsati; </span></div><p><div class=verse-container id=mnd16:258.3><span>Evaṁ so nihato seti, </span></div><p><div class=verse-container id=mnd16:258.4><span>kokilāyeva atrajo”ti. </span></div><p><div class=verse-container id=mnd16:259.1><span>Ayaṁ kālavelā. </span></div><p><div class=verse-container id=mnd16:259.2><span>Katamā sīlavelā? </span></div><p><div class=verse-container id=mnd16:259.3><span>Ratto vācaṁ na bhāseyya, duṭṭho vācaṁ na bhāseyya, mūḷho vācaṁ na bhāseyya, musāvādaṁ na bhāseyya, pisuṇavācaṁ na bhāseyya, pharusavācaṁ na bhāseyya, samphappalāpaṁ na bhāseyya na katheyya na bhaṇeyya na dīpayeyya na vohareyya. </span></div><p><div class=verse-container id=mnd16:259.4><span>Ayaṁ sīlavelāti—</span></div><p><div class=verse-container id=mnd16:259.5><span>vācaṁ pamuñce kusalaṁ nātivelaṁ. </span></div><p><div class=verse-container id=mnd16:260.1><span>Janavādadhammāya na cetayeyyāti. </span></div><p><div class=verse-container id=mnd16:260.2><span>Janāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. </span></div><p><div class=verse-container id=mnd16:260.3><span>Janassa vādāya upavādāya nindāya garahāya akittiyā avaṇṇahārikāya sīlavipattiyā vā ācāravipattiyā vā diṭṭhivipattiyā vā ājīvavipattiyā vā na cetayeyya cetanaṁ na uppādeyya cittaṁ na uppādeyya saṅkappaṁ na uppādeyya manasikāraṁ na uppādeyyāti—</span></div><p><div class=verse-container id=mnd16:260.4><span>janavādadhammāya na cetayeyya. </span></div><p><div class=verse-container id=mnd16:261.1><span>Tenāha bhagavā—</span></div><p><div class=verse-container id=mnd16:262.1><span>“Cudito vacībhi satimābhinande, </span></div><p><div class=verse-container id=mnd16:262.2><span>Sabrahmacārīsu khilaṁ pabhinde; </span></div><p><div class=verse-container id=mnd16:262.3><span>Vācaṁ pamuñce kusalaṁ nātivelaṁ, </span></div><p><div class=verse-container id=mnd16:262.4><span>Janavādadhammāya na cetayeyyā”ti. </span></div><p><div class=verse-container id=mnd16:263.1><span>Athāparaṁ pañca rajāni loke, </span></div><p><div class=verse-container id=mnd16:263.2><span>Yesaṁ satīmā vinayāya sikkhe; </span></div><p><div class=verse-container id=mnd16:263.3><span>Rūpesu saddesu atho rasesu, </span></div><p><div class=verse-container id=mnd16:263.4><span>Gandhesu phassesu sahetha rāgaṁ. </span></div><p><div class=verse-container id=mnd16:264.1><span>Athāparaṁ pañca rajāni loketi. </span></div><p><div class=verse-container id=mnd16:264.2><span>Athāti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—</span></div><p><div class=verse-container id=mnd16:264.3><span>athāti. </span></div><p><div class=verse-container id=mnd16:264.4><span>Pañca rajānīti rūparajo, saddarajo, gandharajo, rasarajo, phoṭṭhabbarajo. </span></div><p><div class=verse-container id=mnd16:265.1><span>“Rāgo rajo na ca pana reṇu vuccati, </span></div><p><div class=verse-container id=mnd16:265.2><span>Rāgassetaṁ adhivacanaṁ rajoti; </span></div><p><div class=verse-container id=mnd16:265.3><span>Etaṁ rajaṁ vippajahitvā paṇḍitā, </span></div><p><div class=verse-container id=mnd16:265.4><span>Viharanti te vigatarajassa sāsane. </span></div><p><div class=verse-container id=mnd16:266.1><span>Doso rajo na ca pana reṇu vuccati, </span></div><p><div class=verse-container id=mnd16:266.2><span>…pe… </span></div><p><div class=verse-container id=mnd16:266.3><span>Viharanti te vigatarajassa sāsane. </span></div><p><div class=verse-container id=mnd16:267.1><span>Moho rajo na ca pana reṇu vuccati, </span></div><p><div class=verse-container id=mnd16:267.2><span>…pe… </span></div><p><div class=verse-container id=mnd16:267.3><span>Viharanti te vigatarajassa sāsane”. </span></div><p><div class=verse-container id=mnd16:268.1><span>Loketi apāyaloke manussaloke devaloke khandhaloke dhātuloke āyatanaloketi—</span></div><p><div class=verse-container id=mnd16:268.2><span>athāparaṁ pañca rajāni loke. </span></div><p><div class=verse-container id=mnd16:269.1><span>Yesaṁ satīmā vinayāya sikkheti. </span></div><p><div class=verse-container id=mnd16:269.2><span>Yesanti rūparāgassa saddarāgassa gandharāgassa rasarāgassa phoṭṭhabbarāgassa. </span></div><p><div class=verse-container id=mnd16:269.3><span>Satīmāti yā sati anussati paṭissati sati saraṇatā dhāraṇatā apilāpanatā asammussanatā satindriyaṁ satibalaṁ sammāsati satisambojjhaṅgo ekāyanamaggo—</span></div><p><div class=verse-container id=mnd16:269.4><span>ayaṁ vuccati sati. </span></div><p><div class=verse-container id=mnd16:269.5><span>Imāya satiyā upeto samupeto upagato samupagato upapanno samupapanno samannāgato. </span></div><p><div class=verse-container id=mnd16:269.6><span>So vuccati satimā. </span></div><p><div class=verse-container id=mnd16:269.7><span>Sikkheti tisso sikkhā—</span></div><p><div class=verse-container id=mnd16:269.8><span>adhisīlasikkhā, adhicittasikkhā, adhipaññāsikkhā. </span></div><p><div class=verse-container id=mnd16:269.9><span>Katamā adhisīlasikkhā …pe… </span></div><p><div class=verse-container id=mnd16:269.10><span>ayaṁ adhipaññāsikkhā. </span></div><p><div class=verse-container id=mnd16:269.11><span>Yesaṁ satīmā vinayāya sikkheti. </span></div><p><div class=verse-container id=mnd16:269.12><span>Satimā puggalo yesaṁ rūparāgassa saddarāgassa gandharāgassa rasarāgassa phoṭṭhabbarāgassa vinayāya paṭivinayāya pahānāya vūpasamāya paṭinissaggāya paṭipassaddhiyā adhisīlampi sikkheyya adhicittampi sikkheyya adhipaññampi sikkheyya, imā tisso sikkhāyo āvajjanto sikkheyya, jānanto sikkheyya …pe… </span></div><p><div class=verse-container id=mnd16:269.13><span>sacchikātabbaṁ sacchikaronto sikkheyya ācareyya samācareyya samādāya vatteyyāti—</span></div><p><div class=verse-container id=mnd16:269.14><span>yesaṁ satīmā vinayāya sikkhe. </span></div><p><div class=verse-container id=mnd16:270.1><span>Rūpesu saddesu atho rasesu, gandhesu phassesu sahetha rāganti. </span></div><p><div class=verse-container id=mnd16:270.2><span>Rūpesu saddesu gandhesu rasesu phoṭṭhabbesu rāgaṁ saheyya parisaheyya abhibhaveyya ajjhotthareyya pariyādiyeyya maddeyyāti—</span></div><p><div class=verse-container id=mnd16:270.3><span>rūpesu saddesu atho rasesu, gandhesu phassesu sahetha rāgaṁ. </span></div><p><div class=verse-container id=mnd16:271.1><span>Tenāha bhagavā—</span></div><p><div class=verse-container id=mnd16:272.1><span>“Athāparaṁ pañca rajāni loke, </span></div><p><div class=verse-container id=mnd16:272.2><span>Yesaṁ satīmā vinayāya sikkhe; </span></div><p><div class=verse-container id=mnd16:272.3><span>Rūpesu saddesu atho rasesu, </span></div><p><div class=verse-container id=mnd16:272.4><span>Gandhesu phassesu sahetha rāgan”ti. </span></div><p><div class=verse-container id=mnd16:273.1><span>Etesu dhammesu vineyya chandaṁ, </span></div><p><div class=verse-container id=mnd16:273.2><span>Bhikkhu satimā suvimuttacitto; </span></div><p><div class=verse-container id=mnd16:273.3><span>Kālena so sammā dhammaṁ parivīmaṁsamāno, </span></div><p><div class=verse-container id=mnd16:273.4><span>Ekodibhūto vihane tamaṁ so. </span></div><p><div class=verse-container id=mnd16:273.5><span>(Iti bhagavā.) </span></div><p><div class=verse-container id=mnd16:274.1><span>Etesu dhammesu vineyya chandanti. </span></div><p><div class=verse-container id=mnd16:274.2><span>Etesūti rūpesu saddesu gandhesu rasesu phoṭṭhabbesu. </span></div><p><div class=verse-container id=mnd16:274.3><span>Chandoti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṁ kāmogho kāmayogo kāmupādānaṁ …pe… </span></div><p><div class=verse-container id=mnd16:274.4><span>kāmacchandanīvaraṇaṁ. </span></div><p><div class=verse-container id=mnd16:274.5><span>Etesu dhammesu vineyya chandanti. </span></div><p><div class=verse-container id=mnd16:274.6><span>Etesu dhammesu chandaṁ vineyya paṭivineyya pajaheyya vinodeyya byantiṁ kareyya anabhāvaṁ gameyyāti—</span></div><p><div class=verse-container id=mnd16:274.7><span>etesu dhammesu vineyya chandaṁ. </span></div><p><div class=verse-container id=mnd16:275.1><span>Bhikkhu satimā suvimuttacittoti. </span></div><p><div class=verse-container id=mnd16:275.2><span>Bhikkhūti puthujjanakalyāṇako vā bhikkhu, sekho vā bhikkhu. </span></div><p><div class=verse-container id=mnd16:275.3><span>Satimāti yā sati anussati …pe… sammāsati satisambojjhaṅgo ekāyanamaggo—</span></div><p><div class=verse-container id=mnd16:275.4><span>ayaṁ vuccati sati. </span></div><p><div class=verse-container id=mnd16:275.5><span>Imāya satiyā upeto samupeto …pe… </span></div><p><div class=verse-container id=mnd16:275.6><span>so vuccati satimā. </span></div><p><div class=verse-container id=mnd16:276.1><span>Bhikkhu satimā suvimuttacittoti. </span></div><p><div class=verse-container id=mnd16:276.2><span>Paṭhamaṁ jhānaṁ samāpannassa nīvaraṇehi cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.3><span>dutiyaṁ jhānaṁ samāpannassa vitakkavicārehi cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.4><span>tatiyaṁ jhānaṁ samāpannassa pītiyā ca cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.5><span>catutthaṁ jhānaṁ samāpannassa sukhadukkhehi cittaṁ muttaṁ vimuttaṁ suvimuttaṁ; </span></div><p><div class=verse-container id=mnd16:276.6><span>ākāsānañcāyatanaṁ samāpannassa rūpasaññāya paṭighasaññāya nānattasaññāya cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.7><span>viññāṇañcāyatanaṁ samāpannassa ākāsānañcāyatanasaññāya cittaṁ … </span></div><p><div class=verse-container id=mnd16:276.8><span>ākiñcaññāyatanaṁ samāpannassa viññāṇañcāyatanasaññāya cittaṁ … </span></div><p><div class=verse-container id=mnd16:276.9><span>nevasaññānāsaññāyatanaṁ samāpannassa ākiñcaññāyatanasaññāya cittaṁ muttaṁ vimuttaṁ suvimuttaṁ; </span></div><p><div class=verse-container id=mnd16:276.10><span>sotāpannassa sakkāyadiṭṭhiyā vicikicchāya sīlabbataparāmāsā diṭṭhānusayā vicikicchānusayā tadekaṭṭhehi ca kilesehi cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.11><span>sakadāgāmissa oḷārikā kāmarāgānusayā paṭighānusayā tadekaṭṭhehi ca kilesehi cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.12><span>anāgāmissa anusahagatā kāmarāgasaṁyojanā paṭighasaṁyojanā anusahagatā kāmarāgānusayā paṭighānusayā tadekaṭṭhehi ca kilesehi cittaṁ muttaṁ vimuttaṁ suvimuttaṁ, </span></div><p><div class=verse-container id=mnd16:276.13><span>arahato rūparāgā arūparāgā mānā uddhaccā avijjāya mānānusayā bhavarāgānusayā avijjānusayā tadekaṭṭhehi ca kilesehi bahiddhā ca sabbanimittehi cittaṁ muttaṁ vimuttaṁ suvimuttanti—</span></div><p><div class=verse-container id=mnd16:276.14><span>bhikkhu satimā suvimuttacitto. </span></div><p><div class=verse-container id=mnd16:277.1><span>Kālena so sammā dhammaṁ parivīmaṁsamānoti. </span></div><p><div class=verse-container id=mnd16:277.2><span>Kālenāti uddhate citte samathassa kālo, samāhite citte vipassanāya kālo. </span></div><p><div class=verse-container id=mnd16:278.1><span>“Kāle paggaṇhati cittaṁ, </span></div><p><div class=verse-container id=mnd16:278.2><span>niggaṇhati punāpare; </span></div><p><div class=verse-container id=mnd16:278.3><span>Sampahaṁsati kālena, </span></div><p><div class=verse-container id=mnd16:278.4><span>kāle cittaṁ samādahe. </span></div><p><div class=verse-container id=mnd16:279.1><span>Ajjhupekkhati kālena, </span></div><p><div class=verse-container id=mnd16:279.2><span>so yogī kālakovido; </span></div><p><div class=verse-container id=mnd16:279.3><span>Kimhi kālamhi paggāho, </span></div><p><div class=verse-container id=mnd16:279.4><span>kimhi kāle viniggaho. </span></div><p><div class=verse-container id=mnd16:280.1><span>Kimhi pahaṁsanākālo, </span></div><p><div class=verse-container id=mnd16:280.2><span>samathakālo ca kīdiso; </span></div><p><div class=verse-container id=mnd16:280.3><span>Upekkhākālaṁ cittassa, </span></div><p><div class=verse-container id=mnd16:280.4><span>kathaṁ dasseti yogino. </span></div><p><div class=verse-container id=mnd16:281.1><span>Līne cittamhi paggāho, </span></div><p><div class=verse-container id=mnd16:281.2><span>uddhatasmiṁ viniggaho; </span></div><p><div class=verse-container id=mnd16:281.3><span>Nirassādagataṁ cittaṁ, </span></div><p><div class=verse-container id=mnd16:281.4><span>sampahaṁseyya tāvade. </span></div><p><div class=verse-container id=mnd16:282.1><span>Sampahaṭṭhaṁ yadā cittaṁ, </span></div><p><div class=verse-container id=mnd16:282.2><span>alīnaṁ bhavatinuddhataṁ; </span></div><p><div class=verse-container id=mnd16:282.3><span>Samathassa ca so kālo, </span></div><p><div class=verse-container id=mnd16:282.4><span>ajjhattaṁ ramaye mano. </span></div><p><div class=verse-container id=mnd16:283.1><span>Etena mevupāyena, </span></div><p><div class=verse-container id=mnd16:283.2><span>yadā hoti samāhitaṁ; </span></div><p><div class=verse-container id=mnd16:283.3><span>Samāhitacittamaññāya, </span></div><p><div class=verse-container id=mnd16:283.4><span>ajjhupekkheyya tāvade. </span></div><p><div class=verse-container id=mnd16:284.1><span>Evaṁ kālavidū dhīro, </span></div><p><div class=verse-container id=mnd16:284.2><span>kālaññū kālakovido; </span></div><p><div class=verse-container id=mnd16:284.3><span>Kālena kālaṁ cittassa, </span></div><p><div class=verse-container id=mnd16:284.4><span>nimittamupalakkhaye”ti. </span></div><p><div class=verse-container id=mnd16:285.1><span>Kālena so sammā dhammaṁ parivīmaṁsamānoti. </span></div><p><div class=verse-container id=mnd16:285.2><span>“Sabbe saṅkhārā aniccā”ti sammā dhammaṁ parivīmaṁsamāno, </span></div><p><div class=verse-container id=mnd16:285.3><span>“sabbe saṅkhārā dukkhā”ti sammā dhammaṁ parivīmaṁsamāno, </span></div><p><div class=verse-container id=mnd16:285.4><span>“sabbe dhammā anattā”ti sammā dhammaṁ parivīmaṁsamāno …pe… </span></div><p><div class=verse-container id=mnd16:285.5><span>“yaṁ kiñci samudayadhammaṁ sabbaṁ taṁ nirodhadhamman”ti—</span></div><p><div class=verse-container id=mnd16:285.6><span>sammā dhammaṁ parivīmaṁsamāno. </span></div><p><div class=verse-container id=mnd16:286.1><span>Ekodibhūto vihane tamaṁ so, iti bhagavāti. </span></div><p><div class=verse-container id=mnd16:286.2><span>Ekodīti ekaggacitto avikkhittacitto avisāhaṭamānaso samatho samādhindriyaṁ samādhibalaṁ sammāsamādhīti—</span></div><p><div class=verse-container id=mnd16:286.3><span>ekodibhūto. </span></div><p><div class=verse-container id=mnd16:286.4><span>Vihane tamaṁ soti rāgatamaṁ dosatamaṁ mohatamaṁ diṭṭhitamaṁ mānatamaṁ kilesatamaṁ duccaritatamaṁ andhakaraṇaṁ acakkhukaraṇaṁ aññāṇakaraṇaṁ paññānirodhikaṁ vighātapakkhikaṁ anibbānasaṁvattanikaṁ haneyya vihaneyya pajaheyya vinodeyya byantiṁ kareyya anabhāvaṁ gameyya. </span></div><p><div class=verse-container id=mnd16:287.1><span>Bhagavāti gāravādhivacanaṁ. </span></div><p><div class=verse-container id=mnd16:287.2><span>Api ca bhaggarāgoti bhagavā, bhaggadosoti bhagavā, bhaggamohoti bhagavā, bhaggamānoti bhagavā, bhaggadiṭṭhīti bhagavā, bhaggakaṇḍakoti bhagavā, bhaggakilesoti bhagavā, bhaji vibhaji pavibhaji dhammaratananti bhagavā, bhavānaṁ antakaroti bhagavā, bhāvitakāyo bhāvitasīlo bhāvitacitto bhāvitapaññoti bhagavā, bhaji vā bhagavā araññavanapatthāni pantāni senāsanāni appasaddāni appanigghosāni vijanavātāni manussarāhasseyyakāni paṭisallānasāruppānīti bhagavā, bhāgī vā bhagavā cīvarapiṇḍapātasenāsanagilānapaccayabhesajjaparikkhārānanti bhagavā, bhāgī vā bhagavā attharasassa dhammarasassa vimuttirasassa adhisīlassa adhicittassa adhipaññāyāti bhagavā, bhāgī vā bhagavā catunnaṁ jhānānaṁ catunnaṁ appamaññānaṁ catunnaṁ arūpasamāpattīnanti bhagavā, bhāgī vā bhagavā aṭṭhannaṁ vimokkhānaṁ aṭṭhannaṁ abhibhāyatanānaṁ navannaṁ anupubbavihārasamāpattīnanti bhagavā, bhāgī vā bhagavā dasannaṁ saññābhāvanānaṁ dasannaṁ kasiṇasamāpattīnaṁ ānāpānassatisamādhissa asubhasamāpattiyāti bhagavā, bhāgī vā bhagavā catunnaṁ satipaṭṭhānānaṁ catunnaṁ sammappadhānānaṁ catunnaṁ iddhipādānaṁ pañcannaṁ indriyānaṁ pañcannaṁ balānaṁ sattannaṁ bojjhaṅgānaṁ ariyassa aṭṭhaṅgikassa maggassāti bhagavā, bhāgī vā bhagavā dasannaṁ tathāgatabalānaṁ catunnaṁ vesārajjānaṁ catunnaṁ paṭisambhidānaṁ channaṁ abhiññānaṁ channaṁ buddhadhammānanti bhagavā, bhagavāti netaṁ nāmaṁ mātarā kataṁ na pitarā kataṁ na bhātarā kataṁ na bhaginiyā kataṁ na mittāmaccehi kataṁ na ñātisālohitehi kataṁ na samaṇabrāhmaṇehi kataṁ na devatāhi kataṁ; </span></div><p><div class=verse-container id=mnd16:287.3><span>vimokkhantikametaṁ buddhānaṁ bhagavantānaṁ bodhiyā mūle saha sabbaññutañāṇassa paṭilābhā sacchikā paññatti yadidaṁ bhagavāti—</span></div><p><div class=verse-container id=mnd16:287.4><span>ekodibhūto vihane tamaṁ so iti bhagavā. </span></div><p><div class=verse-container id=mnd16:288.1><span>Tenāha bhagavā—</span></div><p><div class=verse-container id=mnd16:289.1><span>“Etesu dhammesu vineyya chandaṁ, </span></div><p><div class=verse-container id=mnd16:289.2><span>Bhikkhu satimā suvimuttacitto; </span></div><p><div class=verse-container id=mnd16:289.3><span>Kālena so sammā dhammaṁ parivīmaṁsamāno, </span></div><p><div class=verse-container id=mnd16:289.4><span>Ekodibhūto vihane tamaṁ so”. </span></div><p><div class=verse-container id=mnd16:289.5><span>(Iti bhagavāti.) </span></div><p><div class=verse-container id=mnd16:290.1><span>Sāriputtasuttaniddeso soḷasamo. </span></div><p><div class=verse-container id=mnd16:291.1><span>Aṭṭhakavaggamhi soḷasa suttaniddesā samattā. </span></div><p><div class=verse-container id=mnd16:292.1><span>Mahāniddesapāḷi niṭṭhitā. </span></div><div class=flex-between><a href=/canon/en/pli/ms/sutta/kn/mnd/mnd0015.html>Previous</a><a href=/canon/en/pli/ms/sutta/kn/ne.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>