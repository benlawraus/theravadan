<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mnd.html> Mahāniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mnd/mnd0005.html>Previous</a><a href=/canon/en/pli/ms/sutta/kn/mnd/mnd0007.html>Next</a></div><p><div class=verse-container id=mnd6:0.1><span>Mahāniddesa </span></div><p><div class=verse-container id=mnd6:0.2><span>Aṭṭhakavagga </span></div><p><div class=verse-container id=mnd6:0.3><span class=big-bold>6. Jarāsuttaniddesa </span></div><p><div class=verse-container id=mnd6:1.1><span>Atha jarāsuttaniddesaṁ vakkhati—</span></div><p><div class=verse-container id=mnd6:2.1><span>Appaṁ vata jīvitaṁ idaṁ, </span></div><p><div class=verse-container id=mnd6:2.2><span>Oraṁ vassasatāpi miyyati; </span></div><p><div class=verse-container id=mnd6:2.3><span>Yo cepi aticca jīvati, </span></div><p><div class=verse-container id=mnd6:2.4><span>Atha kho so jarasāpi miyyati. </span></div><p><div class=verse-container id=mnd6:3.1><span>Appaṁ vata jīvitaṁ idanti. </span></div><p><div class=verse-container id=mnd6:3.2><span>Jīvitanti āyu ṭhiti yapanā yāpanā iriyanā vattanā pālanā jīvitaṁ jīvitindriyaṁ. </span></div><p><div class=verse-container id=mnd6:3.3><span>Api ca dvīhi kāraṇehi appakaṁ jīvitaṁ thokaṁ jīvitaṁ—</span></div><p><div class=verse-container id=mnd6:3.4><span>ṭhitiparittatāya vā appakaṁ jīvitaṁ, sarasaparittatāya vā appakaṁ jīvitaṁ. </span></div><p><div class=verse-container id=mnd6:3.5><span>Kathaṁ ṭhitiparittatāya vā appakaṁ jīvitaṁ? </span></div><p><div class=verse-container id=mnd6:3.6><span>Atīte cittakkhaṇe jīvittha, na jīvati na jīvissati; </span></div><p><div class=verse-container id=mnd6:3.7><span>anāgate cittakkhaṇe jīvissati, na jīvati na jīvittha; </span></div><p><div class=verse-container id=mnd6:3.8><span>paccuppanne cittakkhaṇe jīvati, na jīvittha na jīvissati. </span></div><p><div class=verse-container id=mnd6:4.1><span>“Jīvitaṁ attabhāvo ca, </span></div><p><div class=verse-container id=mnd6:4.2><span>sukhadukkhā ca kevalā; </span></div><p><div class=verse-container id=mnd6:4.3><span>Ekacittasamāyuttā, </span></div><p><div class=verse-container id=mnd6:4.4><span>lahuso vattate khaṇo. </span></div><p><div class=verse-container id=mnd6:5.1><span>Cullāsītisahassāni, </span></div><p><div class=verse-container id=mnd6:5.2><span>kappā tiṭṭhanti ye marū; </span></div><p><div class=verse-container id=mnd6:5.3><span>Na tveva tepi jīvanti, </span></div><p><div class=verse-container id=mnd6:5.4><span>dvīhi cittehi saṁyutā. </span></div><p><div class=verse-container id=mnd6:6.1><span>Ye niruddhā marantassa, </span></div><p><div class=verse-container id=mnd6:6.2><span>tiṭṭhamānassa vā idha; </span></div><p><div class=verse-container id=mnd6:6.3><span>Sabbepi sadisā khandhā, </span></div><p><div class=verse-container id=mnd6:6.4><span>gatā appaṭisandhikā. </span></div><p><div class=verse-container id=mnd6:7.1><span>Anantarā ca ye bhaggā, </span></div><p><div class=verse-container id=mnd6:7.2><span>ye ca bhaggā anāgatā; </span></div><p><div class=verse-container id=mnd6:7.3><span>Tadantare niruddhānaṁ, </span></div><p><div class=verse-container id=mnd6:7.4><span>vesamaṁ natthi lakkhaṇe. </span></div><p><div class=verse-container id=mnd6:8.1><span>Anibbattena na jāto, </span></div><p><div class=verse-container id=mnd6:8.2><span>paccuppannena jīvati; </span></div><p><div class=verse-container id=mnd6:8.3><span>Cittabhaggā mato loko, </span></div><p><div class=verse-container id=mnd6:8.4><span>paññatti paramatthiyā. </span></div><p><div class=verse-container id=mnd6:9.1><span>Yathā ninnā pavattanti, </span></div><p><div class=verse-container id=mnd6:9.2><span>chandena pariṇāmitā; </span></div><p><div class=verse-container id=mnd6:9.3><span>Acchinnadhārā vattanti, </span></div><p><div class=verse-container id=mnd6:9.4><span>saḷāyatanapaccayā. </span></div><p><div class=verse-container id=mnd6:10.1><span>Anidhānagatā bhaggā, </span></div><p><div class=verse-container id=mnd6:10.2><span>puñjo natthi anāgate; </span></div><p><div class=verse-container id=mnd6:10.3><span>Nibbattā ye ca tiṭṭhanti, </span></div><p><div class=verse-container id=mnd6:10.4><span>āragge sāsapūpamā. </span></div><p><div class=verse-container id=mnd6:11.1><span>Nibbattānañca dhammānaṁ, </span></div><p><div class=verse-container id=mnd6:11.2><span>bhaṅgo nesaṁ purakkhato; </span></div><p><div class=verse-container id=mnd6:11.3><span>Palokadhammā tiṭṭhanti, </span></div><p><div class=verse-container id=mnd6:11.4><span>purāṇehi amissitā. </span></div><p><div class=verse-container id=mnd6:12.1><span>Adassanato āyanti, </span></div><p><div class=verse-container id=mnd6:12.2><span>bhaṅgā gacchantyadassanaṁ; </span></div><p><div class=verse-container id=mnd6:12.3><span>Vijjuppādova ākāse, </span></div><p><div class=verse-container id=mnd6:12.4><span>uppajjanti vayanti cā”ti. </span></div><p><div class=verse-container id=mnd6:13.1><span>Evaṁ ṭhitiparittatāya appakaṁ jīvitaṁ. </span></div><p><div class=verse-container id=mnd6:14.1><span>Kathaṁ sarasaparittatāya appakaṁ jīvitaṁ? </span></div><p><div class=verse-container id=mnd6:14.2><span>Assāsūpanibaddhaṁ jīvitaṁ, passāsūpanibaddhaṁ jīvitaṁ, assāsapassāsūpanibaddhaṁ jīvitaṁ, mahābhūtūpanibaddhaṁ jīvitaṁ, kabaḷīkārāhārūpanibaddhaṁ jīvitaṁ, usmūpanibaddhaṁ jīvitaṁ, viññāṇūpanibaddhaṁ jīvitaṁ. </span></div><p><div class=verse-container id=mnd6:14.3><span>Mūlampi imesaṁ dubbalaṁ, pubbahetūpi imesaṁ dubbalā, ye paccayā tepi dubbalā, yepi pabhāvikā tepi dubbalā, sahabhūpi imesaṁ dubbalā, sampayogāpi imesaṁ dubbalā, sahajāpi imesaṁ dubbalā, yāpi payojikā sāpi dubbalā. </span></div><p><div class=verse-container id=mnd6:14.4><span>Aññamaññaṁ ime niccadubbalā, aññamaññaṁ anavaṭṭhitā ime. </span></div><p><div class=verse-container id=mnd6:14.5><span>Aññamaññaṁ paripātayanti ime, aññamaññassa hi natthi tāyitā, na cāpi ṭhapenti aññamaññaṁ ime. </span></div><p><div class=verse-container id=mnd6:14.6><span>Yopi nibbattako so na vijjati. </span></div><p><div class=verse-container id=mnd6:15.1><span>“Na ca kenaci koci hāyati, </span></div><p><div class=verse-container id=mnd6:15.2><span>Gandhabbā ca ime hi sabbaso; </span></div><p><div class=verse-container id=mnd6:15.3><span>Purimehi pabhāvikā ime, </span></div><p><div class=verse-container id=mnd6:15.4><span>Yepi pabhāvikā te pure matā; </span></div><p><div class=verse-container id=mnd6:15.5><span>Purimāpi ca pacchimāpi ca, </span></div><p><div class=verse-container id=mnd6:15.6><span>Aññamaññaṁ na kadāci maddasaṁsū”ti. </span></div><p><div class=verse-container id=mnd6:16.1><span>Evaṁ sarasaparittatāya appakaṁ jīvitaṁ. </span></div><p><div class=verse-container id=mnd6:17.1><span>Api ca cātumahārājikānaṁ devānaṁ jīvitaṁ upādāya manussānaṁ appakaṁ jīvitaṁ parittaṁ jīvitaṁ thokaṁ jīvitaṁ khaṇikaṁ jīvitaṁ lahukaṁ jīvitaṁ ittaraṁ jīvitaṁ anaddhanīyaṁ jīvitaṁ naciraṭṭhitikaṁ jīvitaṁ. </span></div><p><div class=verse-container id=mnd6:17.2><span>Tāvatiṁsānaṁ devānaṁ …pe… </span></div><p><div class=verse-container id=mnd6:17.3><span>yāmānaṁ devānaṁ … </span></div><p><div class=verse-container id=mnd6:17.4><span>tusitānaṁ devānaṁ … </span></div><p><div class=verse-container id=mnd6:17.5><span>nimmānaratīnaṁ devānaṁ … </span></div><p><div class=verse-container id=mnd6:17.6><span>paranimmitavasavattīnaṁ devānaṁ … </span></div><p><div class=verse-container id=mnd6:17.7><span>brahmakāyikānaṁ devānaṁ jīvitaṁ upādāya manussānaṁ appakaṁ jīvitaṁ parittaṁ jīvitaṁ thokaṁ jīvitaṁ khaṇikaṁ jīvitaṁ lahukaṁ jīvitaṁ ittaraṁ jīvitaṁ anaddhanīyaṁ jīvitaṁ naciraṭṭhitikaṁ jīvitaṁ. </span></div><p><div class=verse-container id=mnd6:17.8><span>Vuttañhetaṁ bhagavatā—</span></div><p><div class=verse-container id=mnd6:17.9><span>“appamidaṁ, bhikkhave, manussānaṁ āyu, gamaniyo samparāyo, mantāya boddhabbaṁ, kattabbaṁ kusalaṁ, caritabbaṁ brahmacariyaṁ, natthi jātassa amaraṇaṁ. </span></div><p><div class=verse-container id=mnd6:17.10><span>Yo, bhikkhave, ciraṁ jīvati, so vassasataṁ appaṁ vā bhiyyo. </span></div><p><div class=verse-container id=mnd6:18.1><span>Appamāyu manussānaṁ, </span></div><p><div class=verse-container id=mnd6:18.2><span>hīḷeyya naṁ suporiso; </span></div><p><div class=verse-container id=mnd6:18.3><span>Careyyādittasīsova, </span></div><p><div class=verse-container id=mnd6:18.4><span>natthi maccussanāgamo. </span></div><p><div class=verse-container id=mnd6:19.1><span>Accayanti ahorattā, </span></div><p><div class=verse-container id=mnd6:19.2><span>jīvitaṁ uparujjhati; </span></div><p><div class=verse-container id=mnd6:19.3><span>Āyu khiyyati maccānaṁ, </span></div><p><div class=verse-container id=mnd6:19.4><span>kunnadīnaṁva odakan”ti. </span></div><p><div class=verse-container id=mnd6:20.1><span>Appaṁ vata jīvitaṁ idaṁ. </span></div><p><div class=verse-container id=mnd6:21.1><span>Oraṁ vassasatāpi miyyatīti. </span></div><p><div class=verse-container id=mnd6:21.2><span>Kalalakālepi cavati marati antaradhāyati vippalujjati, </span></div><p><div class=verse-container id=mnd6:21.3><span>abbudakālepi cavati marati antaradhāyati vippalujjati, </span></div><p><div class=verse-container id=mnd6:21.4><span>pesikālepi cavati marati antaradhāyati vippalujjati, </span></div><p><div class=verse-container id=mnd6:21.5><span>ghanakālepi cavati marati antaradhāyati vippalujjati, </span></div><p><div class=verse-container id=mnd6:21.6><span>pasākhakālepi cavati marati antaradhāyati vippalujjati, </span></div><p><div class=verse-container id=mnd6:21.7><span>jātamattopi cavati marati antaradhāyati vippalujjati, </span></div><p><div class=verse-container id=mnd6:21.8><span>sūtigharepi cavati marati antaradhāyati vippalujjati, </span></div><p><div class=verse-container id=mnd6:21.9><span>addhamāsikopi cavati marati antaradhāyati vippalujjati, </span></div><p><div class=verse-container id=mnd6:21.10><span>māsikopi cavati marati antaradhāyati vippalujjati, </span></div><p><div class=verse-container id=mnd6:21.11><span>dvemāsikopi … </span></div><p><div class=verse-container id=mnd6:21.12><span>temāsikopi … </span></div><p><div class=verse-container id=mnd6:21.13><span>catumāsikopi … </span></div><p><div class=verse-container id=mnd6:21.14><span>pañcamāsikopi cavati marati antaradhāyati vippalujjati, </span></div><p><div class=verse-container id=mnd6:21.15><span>chamāsikopi … </span></div><p><div class=verse-container id=mnd6:21.16><span>sattamāsikopi … </span></div><p><div class=verse-container id=mnd6:21.17><span>aṭṭhamāsikopi … </span></div><p><div class=verse-container id=mnd6:21.18><span>navamāsikopi … </span></div><p><div class=verse-container id=mnd6:21.19><span>dasamāsikopi … </span></div><p><div class=verse-container id=mnd6:21.20><span>saṁvaccharikopi cavati marati antaradhāyati vippalujjati, </span></div><p><div class=verse-container id=mnd6:21.21><span>dvevassikopi … </span></div><p><div class=verse-container id=mnd6:21.22><span>tivassikopi … </span></div><p><div class=verse-container id=mnd6:21.23><span>catuvassikopi … </span></div><p><div class=verse-container id=mnd6:21.24><span>pañcavassikopi … </span></div><p><div class=verse-container id=mnd6:21.25><span>chavassikopi … </span></div><p><div class=verse-container id=mnd6:21.26><span>sattavassikopi … </span></div><p><div class=verse-container id=mnd6:21.27><span>aṭṭhavassikopi … </span></div><p><div class=verse-container id=mnd6:21.28><span>navavassikopi … </span></div><p><div class=verse-container id=mnd6:21.29><span>dasavassikopi … </span></div><p><div class=verse-container id=mnd6:21.30><span>vīsativassikopi … </span></div><p><div class=verse-container id=mnd6:21.31><span>tiṁsavassikopi … </span></div><p><div class=verse-container id=mnd6:21.32><span>cattārīsavassikopi … </span></div><p><div class=verse-container id=mnd6:21.33><span>paññāsavassikopi … </span></div><p><div class=verse-container id=mnd6:21.34><span>saṭṭhivassikopi … </span></div><p><div class=verse-container id=mnd6:21.35><span>sattativassikopi … </span></div><p><div class=verse-container id=mnd6:21.36><span>asītivassikopi … </span></div><p><div class=verse-container id=mnd6:21.37><span>navutivassikopi cavati marati antaradhāyati vippalujjatīti—</span></div><p><div class=verse-container id=mnd6:21.38><span>oraṁ vassasatāpi miyyati. </span></div><p><div class=verse-container id=mnd6:22.1><span>Yo cepi aticca jīvatīti. </span></div><p><div class=verse-container id=mnd6:22.2><span>Yo vassasataṁ atikkamitvā jīvati so ekaṁ vā vassaṁ jīvati, </span></div><p><div class=verse-container id=mnd6:22.3><span>dve vā vassāni jīvati, </span></div><p><div class=verse-container id=mnd6:22.4><span>tīṇi vā vassāni jīvati, </span></div><p><div class=verse-container id=mnd6:22.5><span>cattāri vā vassāni jīvati, </span></div><p><div class=verse-container id=mnd6:22.6><span>pañca vā vassāni jīvati …pe… </span></div><p><div class=verse-container id=mnd6:22.7><span>dasa vā vassāni jīvati, </span></div><p><div class=verse-container id=mnd6:22.8><span>vīsati vā vassāni jīvati, </span></div><p><div class=verse-container id=mnd6:22.9><span>tiṁsaṁ vā vassāni jīvati, cattārīsaṁ vā vassāni jīvatīti—</span></div><p><div class=verse-container id=mnd6:22.10><span>yo cepi aticca jīvati. </span></div><p><div class=verse-container id=mnd6:22.11><span>Atha kho so jarasāpi miyyatīti. </span></div><p><div class=verse-container id=mnd6:22.12><span>Yadā jiṇṇo hoti vuddho mahallako addhagato vayoanuppatto khaṇḍadanto palitakeso vilūnaṁ khalitasiro valinaṁ tilakāhatagatto vaṅko bhoggo daṇḍaparāyano, so jarāyapi cavati marati antaradhāyati vippalujjati, natthi maraṇamhā mokkho. </span></div><p><div class=verse-container id=mnd6:23.1><span>“Phalānamiva pakkānaṁ, </span></div><p><div class=verse-container id=mnd6:23.2><span>pāto patanato bhayaṁ; </span></div><p><div class=verse-container id=mnd6:23.3><span>Evaṁ jātāna maccānaṁ, </span></div><p><div class=verse-container id=mnd6:23.4><span>niccaṁ maraṇato bhayaṁ. </span></div><p><div class=verse-container id=mnd6:24.1><span>Yathāpi kumbhakārassa, </span></div><p><div class=verse-container id=mnd6:24.2><span>kataṁ mattikabhājanaṁ; </span></div><p><div class=verse-container id=mnd6:24.3><span>Sabbaṁ bhedanapariyantaṁ, </span></div><p><div class=verse-container id=mnd6:24.4><span>evaṁ maccāna jīvitaṁ. </span></div><p><div class=verse-container id=mnd6:25.1><span>Daharā ca mahantā ca, </span></div><p><div class=verse-container id=mnd6:25.2><span>ye bālā ye ca paṇḍitā; </span></div><p><div class=verse-container id=mnd6:25.3><span>Sabbe maccuvasaṁ yanti, </span></div><p><div class=verse-container id=mnd6:25.4><span>sabbe maccuparāyanā. </span></div><p><div class=verse-container id=mnd6:26.1><span>Tesaṁ maccuparetānaṁ, </span></div><p><div class=verse-container id=mnd6:26.2><span>gacchataṁ paralokato; </span></div><p><div class=verse-container id=mnd6:26.3><span>Na pitā tāyate puttaṁ, </span></div><p><div class=verse-container id=mnd6:26.4><span>ñātī vā pana ñātake. </span></div><p><div class=verse-container id=mnd6:27.1><span>Pekkhataññeva ñātīnaṁ, </span></div><p><div class=verse-container id=mnd6:27.2><span>passa lālappataṁ puthu; </span></div><p><div class=verse-container id=mnd6:27.3><span>Ekamekova maccānaṁ, </span></div><p><div class=verse-container id=mnd6:27.4><span>govajjho viya niyyati; </span></div><p><div class=verse-container id=mnd6:27.5><span>Evamabbhāhato loko, </span></div><p><div class=verse-container id=mnd6:27.6><span>maccunā ca jarāya cā”ti. </span></div><p><div class=verse-container id=mnd6:28.1><span>Atha kho so jarasāpi miyyati. </span></div><p><div class=verse-container id=mnd6:29.1><span>Tenāha bhagavā—</span></div><p><div class=verse-container id=mnd6:30.1><span>“Appaṁ vata jīvitaṁ idaṁ, </span></div><p><div class=verse-container id=mnd6:30.2><span>Oraṁ vassasatāpi miyyati; </span></div><p><div class=verse-container id=mnd6:30.3><span>Yo cepi aticca jīvati, </span></div><p><div class=verse-container id=mnd6:30.4><span>Atha kho so jarasāpi miyyatī”ti. </span></div><p><div class=verse-container id=mnd6:31.1><span>Socanti janā mamāyite, </span></div><p><div class=verse-container id=mnd6:31.2><span>Na hi santi niccā pariggahā; </span></div><p><div class=verse-container id=mnd6:31.3><span>Vinābhāvaṁ santamevidaṁ, </span></div><p><div class=verse-container id=mnd6:31.4><span>Iti disvā nāgāramāvase. </span></div><p><div class=verse-container id=mnd6:32.1><span>Socanti janā mamāyiteti. </span></div><p><div class=verse-container id=mnd6:32.2><span>Janāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca. </span></div><p><div class=verse-container id=mnd6:32.3><span>Mamattāti dve mamattā—</span></div><p><div class=verse-container id=mnd6:32.4><span>taṇhāmamattañca diṭṭhimamattañca …pe… </span></div><p><div class=verse-container id=mnd6:32.5><span>idaṁ taṇhāmamattaṁ …pe… </span></div><p><div class=verse-container id=mnd6:32.6><span>idaṁ diṭṭhimamattaṁ. </span></div><p><div class=verse-container id=mnd6:32.7><span>Mamāyitaṁ vatthuṁ acchedasaṅkinopi socanti, acchijjantepi socanti, acchinnepi socanti. </span></div><p><div class=verse-container id=mnd6:32.8><span>Mamāyitaṁ vatthuṁ vipariṇāmasaṅkinopi socanti, vipariṇāmantepi socanti, vipariṇatepi socanti kilamanti paridevanti urattāḷiṁ kandanti sammohaṁ āpajjantīti—</span></div><p><div class=verse-container id=mnd6:32.9><span>socanti janā mamāyite. </span></div><p><div class=verse-container id=mnd6:33.1><span>Na hi santi niccā pariggahāti. </span></div><p><div class=verse-container id=mnd6:33.2><span>Dve pariggahā—</span></div><p><div class=verse-container id=mnd6:33.3><span>taṇhāpariggaho ca diṭṭhipariggaho ca …pe… </span></div><p><div class=verse-container id=mnd6:33.4><span>ayaṁ taṇhāpariggaho …pe… </span></div><p><div class=verse-container id=mnd6:33.5><span>ayaṁ diṭṭhipariggaho. </span></div><p><div class=verse-container id=mnd6:33.6><span>Taṇhāpariggaho anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo. </span></div><p><div class=verse-container id=mnd6:33.7><span>Diṭṭhipariggahopi anicco saṅkhato paṭiccasamuppanno khayadhammo vayadhammo virāgadhammo nirodhadhammo vipariṇāmadhammo. </span></div><p><div class=verse-container id=mnd6:33.8><span>Vuttañhetaṁ bhagavatā—</span></div><p><div class=verse-container id=mnd6:33.9><span>“passatha no tumhe, bhikkhave, taṁ pariggahaṁ yvāyaṁ pariggaho nicco dhuvo sassato avipariṇāmadhammo sassatisamaṁ tatheva tiṭṭheyyā”ti? </span></div><p><div class=verse-container id=mnd6:33.10><span>“No hetaṁ, bhante”. </span></div><p><div class=verse-container id=mnd6:33.11><span>“Sādhu, bhikkhave. </span></div><p><div class=verse-container id=mnd6:33.12><span>Ahampi kho taṁ, bhikkhave, pariggahaṁ na samanupassāmi, yvāyaṁ pariggaho nicco dhuvo sassato avipariṇāmadhammo sassatisamaṁ tatheva tiṭṭheyyā”ti. </span></div><p><div class=verse-container id=mnd6:33.13><span>Pariggahā niccā dhuvā sassatā avipariṇāmadhammā natthi na santi na saṁvijjanti na labbhantīti—</span></div><p><div class=verse-container id=mnd6:33.14><span>na hi santi niccā pariggahā. </span></div><p><div class=verse-container id=mnd6:34.1><span>Vinābhāvaṁ santamevidanti. </span></div><p><div class=verse-container id=mnd6:34.2><span>Nānābhāve vinābhāve aññathābhāve sante saṁvijjamāne upalabbhiyamāne. </span></div><p><div class=verse-container id=mnd6:34.3><span>Vuttañhetaṁ bhagavatā —</span></div><p><div class=verse-container id=mnd6:34.4><span>“alaṁ, ānanda. </span></div><p><div class=verse-container id=mnd6:34.5><span>Mā soci mā paridevi. </span></div><p><div class=verse-container id=mnd6:34.6><span>Nanu etaṁ, ānanda, mayā paṭikacceva akkhātaṁ—</span></div><p><div class=verse-container id=mnd6:34.7><span>‘sabbeheva piyehi manāpehi nānābhāvo vinābhāvo aññathābhāvo. </span></div><p><div class=verse-container id=mnd6:34.8><span>Taṁ kutettha, ānanda, labbhā—</span></div><p><div class=verse-container id=mnd6:34.9><span>yaṁ taṁ jātaṁ bhūtaṁ saṅkhataṁ palokadhammaṁ taṁ vata mā palujjī’ti. </span></div><p><div class=verse-container id=mnd6:34.10><span>Netaṁ ṭhānaṁ vijjati. </span></div><p><div class=verse-container id=mnd6:34.11><span>Purimānaṁ purimānaṁ khandhānaṁ dhātūnaṁ āyatanānaṁ vipariṇāmaññathābhāvā pacchimā pacchimā khandhā ca dhātuyo ca āyatanāni ca pavattantī”ti—</span></div><p><div class=verse-container id=mnd6:34.12><span>vinābhāvaṁ santamevidaṁ. </span></div><p><div class=verse-container id=mnd6:35.1><span>Iti disvā nāgāramāvaseti. </span></div><p><div class=verse-container id=mnd6:35.2><span>Itīti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatā metaṁ. </span></div><p><div class=verse-container id=mnd6:35.3><span>Itīti iti disvā passitvā tulayitvā tīrayitvā vibhāvayitvā vibhūtaṁ katvā mamattesūti—</span></div><p><div class=verse-container id=mnd6:35.4><span>iti disvā. </span></div><p><div class=verse-container id=mnd6:35.5><span>Nāgāramāvaseti sabbaṁ gharāvāsapalibodhaṁ chinditvā puttadārapalibodhaṁ chinditvā ñātipalibodhaṁ chinditvā mittāmaccapalibodhaṁ chinditvā sannidhipalibodhaṁ chinditvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajitvā akiñcanabhāvaṁ upagantvā eko careyya vihareyya iriyeyya vatteyya pāleyya yapeyya yāpeyyāti—</span></div><p><div class=verse-container id=mnd6:35.6><span>iti disvā nāgāramāvase. </span></div><p><div class=verse-container id=mnd6:36.1><span>Tenāha bhagavā—</span></div><p><div class=verse-container id=mnd6:37.1><span>“Socanti janā mamāyite, </span></div><p><div class=verse-container id=mnd6:37.2><span>Na hi santi niccā pariggahā; </span></div><p><div class=verse-container id=mnd6:37.3><span>Vinābhāvaṁ santamevidaṁ, </span></div><p><div class=verse-container id=mnd6:37.4><span>Iti disvā nāgāramāvase”ti. </span></div><p><div class=verse-container id=mnd6:38.1><span>Maraṇenapi taṁ pahīyati, </span></div><p><div class=verse-container id=mnd6:38.2><span>Yaṁ puriso mamidanti maññati; </span></div><p><div class=verse-container id=mnd6:38.3><span>Etampi viditvāna paṇḍito, </span></div><p><div class=verse-container id=mnd6:38.4><span>Na mamattāya nametha māmako. </span></div><p><div class=verse-container id=mnd6:39.1><span>Maraṇenapi taṁ pahīyatīti. </span></div><p><div class=verse-container id=mnd6:39.2><span>Maraṇanti yā tesaṁ tesaṁ sattānaṁ tamhā tamhā sattanikāyā cuti cavanatā bhedo antaradhānaṁ maccumaraṇaṁ kālaṅkiriyā khandhānaṁ bhedo kaḷevarassa nikkhepo jīvitindriyassupacchedo. </span></div><p><div class=verse-container id=mnd6:39.3><span>Tanti rūpagataṁ vedanāgataṁ saññāgataṁ saṅkhāragataṁ viññāṇagataṁ. </span></div><p><div class=verse-container id=mnd6:39.4><span>Pahīyatīti pahīyati jahīyati vijahīyati antaradhāyati vippalujjati. </span></div><p><div class=verse-container id=mnd6:39.5><span>Bhāsitampi hetaṁ—</span></div><p><div class=verse-container id=mnd6:40.1><span>“Pubbeva maccaṁ vijahanti bhogā, </span></div><p><div class=verse-container id=mnd6:40.2><span>Maccova ne pubbataraṁ jahāti; </span></div><p><div class=verse-container id=mnd6:40.3><span>Asassatā bhogino kāmakāmī, </span></div><p><div class=verse-container id=mnd6:40.4><span>Tasmā na socāmahaṁ sokakāle. </span></div><p><div class=verse-container id=mnd6:41.1><span>Udeti āpūrati veti cando, </span></div><p><div class=verse-container id=mnd6:41.2><span>Atthaṁ tapetvāna paleti sūriyo; </span></div><p><div class=verse-container id=mnd6:41.3><span>Viditā mayā sattuka lokadhammā, </span></div><p><div class=verse-container id=mnd6:41.4><span>Tasmā na socāmahaṁ sokakāle”ti. </span></div><p><div class=verse-container id=mnd6:42.1><span>Maraṇenapi taṁ pahīyati. </span></div><p><div class=verse-container id=mnd6:42.2><span>Yaṁ puriso mamidanti maññatīti. </span></div><p><div class=verse-container id=mnd6:42.3><span>Yanti rūpagataṁ vedanāgataṁ saññāgataṁ saṅkhāragataṁ viññāṇagataṁ. </span></div><p><div class=verse-container id=mnd6:42.4><span>Purisoti saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo. </span></div><p><div class=verse-container id=mnd6:42.5><span>Mamidanti maññatīti taṇhāmaññanāya maññati, diṭṭhimaññanāya maññati, mānamaññanāya maññati, kilesamaññanāya maññati, duccaritamaññanāya maññati, payogamaññanāya maññati, vipākamaññanāya maññatīti—</span></div><p><div class=verse-container id=mnd6:42.6><span>yaṁ puriso mamidanti maññati. </span></div><p><div class=verse-container id=mnd6:43.1><span>Etampi viditvāna paṇḍitoti. </span></div><p><div class=verse-container id=mnd6:43.2><span>Etaṁ ādīnavaṁ ñatvā jānitvā tulayitvā tīrayitvā vibhāvayitvā vibhūtaṁ katvā mamattesūti, etampi viditvā paṇḍito dhīro paṇḍito paññavā buddhimā ñāṇī vibhāvī medhāvīti—</span></div><p><div class=verse-container id=mnd6:43.3><span>etampi viditvāna paṇḍito. </span></div><p><div class=verse-container id=mnd6:44.1><span>Na mamattāya nametha māmakoti. </span></div><p><div class=verse-container id=mnd6:44.2><span>Mamattāti dve mamattā—</span></div><p><div class=verse-container id=mnd6:44.3><span>taṇhāmamattañca diṭṭhimamattañca …pe… </span></div><p><div class=verse-container id=mnd6:44.4><span>idaṁ taṇhāmamattaṁ …pe… </span></div><p><div class=verse-container id=mnd6:44.5><span>idaṁ diṭṭhimamattaṁ. </span></div><p><div class=verse-container id=mnd6:44.6><span>Māmakoti buddhamāmako dhammamāmako saṅghamāmako. </span></div><p><div class=verse-container id=mnd6:44.7><span>So bhagavantaṁ mamāyati, bhagavā taṁ puggalaṁ pariggaṇhāti. </span></div><p><div class=verse-container id=mnd6:44.8><span>Vuttañhetaṁ bhagavatā—</span></div><p><div class=verse-container id=mnd6:44.9><span>“ye te, bhikkhave, bhikkhū kuhā thaddhā lapā siṅgī unnaḷā asamāhitā, na me te, bhikkhave, bhikkhū māmakā; </span></div><p><div class=verse-container id=mnd6:44.10><span>apagatā ca te, bhikkhave, bhikkhū imasmā dhammavinayā. </span></div><p><div class=verse-container id=mnd6:44.11><span>Na ca te imasmiṁ dhammavinaye vuddhiṁ virūḷhiṁ vepullaṁ āpajjanti. </span></div><p><div class=verse-container id=mnd6:44.12><span>Ye ca kho te, bhikkhave, bhikkhū nikkuhā nillapā dhīrā atthaddhā susamāhitā, te kho me, bhikkhave, bhikkhū māmakā; </span></div><p><div class=verse-container id=mnd6:44.13><span>anapagatā ca te, bhikkhave, bhikkhū imasmā dhammavinayā. </span></div><p><div class=verse-container id=mnd6:44.14><span>Te ca imasmiṁ dhammavinaye vuddhiṁ virūḷhiṁ vepullaṁ āpajjanti. </span></div><p><div class=verse-container id=mnd6:45.1><span>Kuhā thaddhā lapā siṅgī, </span></div><p><div class=verse-container id=mnd6:45.2><span>unnaḷā asamāhitā; </span></div><p><div class=verse-container id=mnd6:45.3><span>Na te dhamme virūhanti, </span></div><p><div class=verse-container id=mnd6:45.4><span>sammāsambuddhadesite. </span></div><p><div class=verse-container id=mnd6:46.1><span>Nikkuhā nillapā dhīrā, </span></div><p><div class=verse-container id=mnd6:46.2><span>atthaddhā susamāhitā; </span></div><p><div class=verse-container id=mnd6:46.3><span>Te ve dhamme virūhanti, </span></div><p><div class=verse-container id=mnd6:46.4><span>sammāsambuddhadesite”. </span></div><p><div class=verse-container id=mnd6:47.1><span>Na mamattāya nametha māmakoti. </span></div><p><div class=verse-container id=mnd6:47.2><span>Māmako taṇhāmamattaṁ pahāya diṭṭhimamattaṁ paṭinissajjitvā mamattāya na nameyya na onameyya, na tanninno assa na tappoṇo na tappabbhāro na tadadhimutto na tadadhipateyyoti—</span></div><p><div class=verse-container id=mnd6:47.3><span>na mamattāya nametha māmako. </span></div><p><div class=verse-container id=mnd6:48.1><span>Tenāha bhagavā—</span></div><p><div class=verse-container id=mnd6:49.1><span>“Maraṇenapi taṁ pahīyati, </span></div><p><div class=verse-container id=mnd6:49.2><span>Yaṁ puriso mamidanti maññati; </span></div><p><div class=verse-container id=mnd6:49.3><span>Etampi viditvāna paṇḍito, </span></div><p><div class=verse-container id=mnd6:49.4><span>Na mamattāya nametha māmako”ti. </span></div><p><div class=verse-container id=mnd6:50.1><span>Supinena yathāpi saṅgataṁ, </span></div><p><div class=verse-container id=mnd6:50.2><span>Paṭibuddho puriso na passati; </span></div><p><div class=verse-container id=mnd6:50.3><span>Evampi piyāyitaṁ janaṁ, </span></div><p><div class=verse-container id=mnd6:50.4><span>Petaṁ kālaṅkataṁ na passati. </span></div><p><div class=verse-container id=mnd6:51.1><span>Supinena yathāpi saṅgatanti. </span></div><p><div class=verse-container id=mnd6:51.2><span>Saṅgataṁ samāgataṁ samāhitaṁ sannipatitanti—</span></div><p><div class=verse-container id=mnd6:51.3><span>supinena yathāpi saṅgataṁ. </span></div><p><div class=verse-container id=mnd6:51.4><span>Paṭibuddho puriso na passatīti yathā puriso supinagato candaṁ passati, sūriyaṁ passati, mahāsamuddaṁ passati, sineruṁ pabbatarājānaṁ passati, hatthiṁ passati, assaṁ passati, rathaṁ passati, pattiṁ passati, senābyūhaṁ passati, ārāmarāmaṇeyyakaṁ passati, vanarāmaṇeyyakaṁ … bhūmirāmaṇeyyakaṁ … pokkharaṇīrāmaṇeyyakaṁ passati; </span></div><p><div class=verse-container id=mnd6:51.5><span>paṭibuddho na kiñci passatīti—</span></div><p><div class=verse-container id=mnd6:51.6><span>paṭibuddho puriso na passati. </span></div><p><div class=verse-container id=mnd6:52.1><span>Evampi piyāyitaṁ jananti. </span></div><p><div class=verse-container id=mnd6:52.2><span>Evanti opammasampaṭipādanaṁ. </span></div><p><div class=verse-container id=mnd6:52.3><span>Piyāyitaṁ jananti mamāyitaṁ janaṁ mātaraṁ vā pitaraṁ vā bhātaraṁ vā bhaginiṁ vā puttaṁ vā dhītaraṁ vā mittaṁ vā amaccaṁ vā ñātiṁ vā sālohitaṁ vāti—</span></div><p><div class=verse-container id=mnd6:52.4><span>evampi piyāyitaṁ janaṁ. </span></div><p><div class=verse-container id=mnd6:53.1><span>Petaṁ kālaṅkataṁ na passatīti. </span></div><p><div class=verse-container id=mnd6:53.2><span>Peto vuccati mato. </span></div><p><div class=verse-container id=mnd6:53.3><span>Kālaṅkataṁ na passati na dakkhati nādhigacchati na vindati na paṭilabhatīti—</span></div><p><div class=verse-container id=mnd6:53.4><span>petaṁ kālaṅkataṁ na passati. </span></div><p><div class=verse-container id=mnd6:54.1><span>Tenāha bhagavā—</span></div><p><div class=verse-container id=mnd6:55.1><span>“Supinena yathāpi saṅgataṁ, </span></div><p><div class=verse-container id=mnd6:55.2><span>Paṭibuddho puriso na passati; </span></div><p><div class=verse-container id=mnd6:55.3><span>Evampi piyāyitaṁ janaṁ, </span></div><p><div class=verse-container id=mnd6:55.4><span>Petaṁ kālaṅkataṁ na passatī”ti. </span></div><p><div class=verse-container id=mnd6:56.1><span>Diṭṭhāpi sutāpi te janā, </span></div><p><div class=verse-container id=mnd6:56.2><span>Yesaṁ nāmamidaṁ pavuccati; </span></div><p><div class=verse-container id=mnd6:56.3><span>Nāmaṁyevāvasissati, </span></div><p><div class=verse-container id=mnd6:56.4><span>Akkheyyaṁ petassa jantuno. </span></div><p><div class=verse-container id=mnd6:57.1><span>Diṭṭhāpi sutāpi te janāti. </span></div><p><div class=verse-container id=mnd6:57.2><span>Diṭṭhāti ye cakkhuviññāṇābhisambhūtā. </span></div><p><div class=verse-container id=mnd6:57.3><span>Sutāti ye sotaviññāṇābhisambhūtā. </span></div><p><div class=verse-container id=mnd6:57.4><span>Te janāti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā cāti—</span></div><p><div class=verse-container id=mnd6:57.5><span>diṭṭhāpi sutāpi te janā. </span></div><p><div class=verse-container id=mnd6:58.1><span>Yesaṁ nāmamidaṁ pavuccatīti. </span></div><p><div class=verse-container id=mnd6:58.2><span>Yesanti yesaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ. </span></div><p><div class=verse-container id=mnd6:58.3><span>Nāmanti saṅkhā samaññā paññatti vohāro nāmaṁ nāmakammaṁ nāmadheyyaṁ nirutti byañjanaṁ abhilāpo. </span></div><p><div class=verse-container id=mnd6:58.4><span>Pavuccatīti vuccati pavuccati kathīyati bhaṇīyati dīpīyati voharīyatīti—</span></div><p><div class=verse-container id=mnd6:58.5><span>yesaṁ nāmamidaṁ pavuccati. </span></div><p><div class=verse-container id=mnd6:59.1><span>Nāmaṁyevāvasissati akkheyyanti. </span></div><p><div class=verse-container id=mnd6:59.2><span>Rūpagataṁ vedanāgataṁ saññāgataṁ saṅkhāragataṁ viññāṇagataṁ pahīyati jahīyati vijahīyati antaradhāyati vippalujjati, nāmaṁyevāvasissati. </span></div><p><div class=verse-container id=mnd6:59.3><span>Akkheyyanti. </span></div><p><div class=verse-container id=mnd6:59.4><span>Akkhātuṁ kathetuṁ bhaṇituṁ dīpayituṁ voharitunti—</span></div><p><div class=verse-container id=mnd6:59.5><span>nāmaṁ evāvasissati akkheyyaṁ. </span></div><p><div class=verse-container id=mnd6:59.6><span>Petassa jantunoti. </span></div><p><div class=verse-container id=mnd6:59.7><span>Petassāti matassa kālaṅkatassa. </span></div><p><div class=verse-container id=mnd6:59.8><span>Jantunoti sattassa narassa mānavassa posassa puggalassa jīvassa jāgussa jantussa indagussa manujassāti—</span></div><p><div class=verse-container id=mnd6:59.9><span>petassa jantuno. </span></div><p><div class=verse-container id=mnd6:60.1><span>Tenāha bhagavā—</span></div><p><div class=verse-container id=mnd6:61.1><span>“Diṭṭhāpi sutāpi te janā, </span></div><p><div class=verse-container id=mnd6:61.2><span>Yesaṁ nāmamidaṁ pavuccati; </span></div><p><div class=verse-container id=mnd6:61.3><span>Nāmaṁyevāvasissati, </span></div><p><div class=verse-container id=mnd6:61.4><span>Akkheyyaṁ petassa jantuno”ti. </span></div><p><div class=verse-container id=mnd6:62.1><span>Sokapparidevamaccharaṁ, </span></div><p><div class=verse-container id=mnd6:62.2><span>Na pajahanti giddhā mamāyite; </span></div><p><div class=verse-container id=mnd6:62.3><span>Tasmā munayo pariggahaṁ, </span></div><p><div class=verse-container id=mnd6:62.4><span>Hitvā acariṁsu khemadassino. </span></div><p><div class=verse-container id=mnd6:63.1><span>Sokapparidevamaccharaṁ na pajahanti giddhā mamāyiteti. </span></div><p><div class=verse-container id=mnd6:63.2><span>Sokoti ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa soko socanā socitattaṁ antosoko antoparisoko antodāho antoparidāho cetaso parijjhāyanā domanassaṁ sokasallaṁ. </span></div><p><div class=verse-container id=mnd6:63.3><span>Paridevoti ñātibyasanena vā phuṭṭhassa …pe… </span></div><p><div class=verse-container id=mnd6:63.4><span>diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṁ paridevitattaṁ vācā palāpo vippalāpo lālappo lālappāyanā lālappāyitattaṁ. </span></div><p><div class=verse-container id=mnd6:63.5><span>Macchariyanti pañca macchariyāni—</span></div><p><div class=verse-container id=mnd6:63.6><span>āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ. </span></div><p><div class=verse-container id=mnd6:63.7><span>Yaṁ evarūpaṁ macchariyaṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—</span></div><p><div class=verse-container id=mnd6:63.8><span>idaṁ vuccati macchariyaṁ. </span></div><p><div class=verse-container id=mnd6:63.9><span>Api ca khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ gāho—</span></div><p><div class=verse-container id=mnd6:63.10><span>idaṁ vuccati macchariyaṁ. </span></div><p><div class=verse-container id=mnd6:63.11><span>Gedho vuccati taṇhā. </span></div><p><div class=verse-container id=mnd6:63.12><span>Yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=mnd6:63.13><span>Mamattāti dve mamattā—</span></div><p><div class=verse-container id=mnd6:63.14><span>taṇhāmamattañca diṭṭhimamattañca …pe… </span></div><p><div class=verse-container id=mnd6:63.15><span>idaṁ taṇhāmamattaṁ …pe… </span></div><p><div class=verse-container id=mnd6:63.16><span>idaṁ diṭṭhimamattaṁ. </span></div><p><div class=verse-container id=mnd6:63.17><span>Mamāyitaṁ vatthuṁ acchedasaṅkinopi socanti, acchijjantepi socanti, acchinnepi socanti, mamāyitaṁ vatthuṁ vipariṇāmasaṅkinopi socanti, vipariṇāmantepi socanti, vipariṇatepi socanti, mamāyitaṁ vatthuṁ acchedasaṅkinopi paridevanti, acchijjantepi paridevanti, acchinnepi paridevanti. </span></div><p><div class=verse-container id=mnd6:63.18><span>Mamāyitaṁ vatthuṁ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti. </span></div><p><div class=verse-container id=mnd6:63.19><span>Mamāyitaṁ vatthuṁ rakkhanti gopenti pariggaṇhanti mamāyanti maccharāyanti; </span></div><p><div class=verse-container id=mnd6:63.20><span>mamāyitasmiṁ vatthusmiṁ sokaṁ na jahanti, paridevaṁ na jahanti, macchariyaṁ na jahanti, gedhaṁ na jahanti na pajahanti na vinodenti na byantiṁ karonti na anabhāvaṁ gamentīti—</span></div><p><div class=verse-container id=mnd6:63.21><span>sokapparidevamaccharaṁ na pajahanti giddhā mamāyite. </span></div><p><div class=verse-container id=mnd6:64.1><span>Tasmā munayo pariggahaṁ, hitvā acariṁsu khemadassinoti. </span></div><p><div class=verse-container id=mnd6:64.2><span>Tasmāti tasmā taṅkāraṇā taṁhetu tappaccayā taṁnidānā etaṁ ādīnavaṁ sampassamānā mamattesūti—</span></div><p><div class=verse-container id=mnd6:64.3><span>tasmā. </span></div><p><div class=verse-container id=mnd6:64.4><span>Munayoti monaṁ vuccati ñāṇaṁ. </span></div><p><div class=verse-container id=mnd6:64.5><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=mnd6:64.6><span>Tena ñāṇena samannāgatā munayo monappattā. </span></div><p><div class=verse-container id=mnd6:64.7><span>Tīṇi moneyyāni—</span></div><p><div class=verse-container id=mnd6:64.8><span>kāyamoneyyaṁ, vacīmoneyyaṁ, manomoneyyaṁ …pe… </span></div><p><div class=verse-container id=mnd6:64.9><span>saṅgajālamaticca so muni. </span></div><p><div class=verse-container id=mnd6:64.10><span>Pariggahoti dve pariggahā—</span></div><p><div class=verse-container id=mnd6:64.11><span>taṇhāpariggaho ca diṭṭhipariggaho ca …pe… </span></div><p><div class=verse-container id=mnd6:64.12><span>ayaṁ taṇhāpariggaho …pe… </span></div><p><div class=verse-container id=mnd6:64.13><span>ayaṁ diṭṭhipariggaho. </span></div><p><div class=verse-container id=mnd6:64.14><span>Munayo taṇhāpariggahaṁ pariccajitvā diṭṭhipariggahaṁ paṭinissajjitvā cajitvā pajahitvā vinodetvā byantiṁ karitvā anabhāvaṁ gametvā acariṁsu vihariṁsu iriyiṁsu vattiṁsu pāliṁsu yapiṁsu yāpiṁsu. </span></div><p><div class=verse-container id=mnd6:64.15><span>Khemadassinoti khemaṁ vuccati amataṁ nibbānaṁ. </span></div><p><div class=verse-container id=mnd6:64.16><span>Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ. </span></div><p><div class=verse-container id=mnd6:64.17><span>Khemadassinoti khemadassino tāṇadassino leṇadassino saraṇadassino abhayadassino accutadassino amatadassino nibbānadassinoti—</span></div><p><div class=verse-container id=mnd6:64.18><span>tasmā munayo pariggahaṁ hitvā acariṁsu khemadassino. </span></div><p><div class=verse-container id=mnd6:65.1><span>Tenāha bhagavā—</span></div><p><div class=verse-container id=mnd6:66.1><span>“Sokapparidevamaccharaṁ, </span></div><p><div class=verse-container id=mnd6:66.2><span>Na jahanti giddhā mamāyite; </span></div><p><div class=verse-container id=mnd6:66.3><span>Tasmā munayo pariggahaṁ, </span></div><p><div class=verse-container id=mnd6:66.4><span>Hitvā acariṁsu khemadassino”ti. </span></div><p><div class=verse-container id=mnd6:67.1><span>Patilīnacarassa bhikkhuno, </span></div><p><div class=verse-container id=mnd6:67.2><span>Bhajamānassa vivittamāsanaṁ; </span></div><p><div class=verse-container id=mnd6:67.3><span>Sāmaggiyamāhu tassa taṁ, </span></div><p><div class=verse-container id=mnd6:67.4><span>Yo attānaṁ bhavane na dassaye. </span></div><p><div class=verse-container id=mnd6:68.1><span>Patilīnacarassa bhikkhunoti. </span></div><p><div class=verse-container id=mnd6:68.2><span>Patilīnacarā vuccanti satta sekkhā. </span></div><p><div class=verse-container id=mnd6:68.3><span>Arahā patilīno. </span></div><p><div class=verse-container id=mnd6:68.4><span>Kiṅkāraṇā patilīnacarā vuccanti satta sekkhā? </span></div><p><div class=verse-container id=mnd6:68.5><span>Te tato tato cittaṁ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, cakkhudvāre cittaṁ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, </span></div><p><div class=verse-container id=mnd6:68.6><span>sotadvāre cittaṁ …pe… </span></div><p><div class=verse-container id=mnd6:68.7><span>ghānadvāre cittaṁ … </span></div><p><div class=verse-container id=mnd6:68.8><span>jivhādvāre cittaṁ … </span></div><p><div class=verse-container id=mnd6:68.9><span>kāyadvāre cittaṁ … </span></div><p><div class=verse-container id=mnd6:68.10><span>manodvāre cittaṁ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti. </span></div><p><div class=verse-container id=mnd6:68.11><span>Yathā kukkuṭapattaṁ vā nhārudaddulaṁ vā aggimhi pakkhittaṁ patilīyati patikuṭati pativaṭṭati na sampasāriyati; </span></div><p><div class=verse-container id=mnd6:68.12><span>evamevaṁ tato tato cittaṁ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti, cakkhudvāre cittaṁ … </span></div><p><div class=verse-container id=mnd6:68.13><span>sotadvāre cittaṁ … </span></div><p><div class=verse-container id=mnd6:68.14><span>ghānadvāre cittaṁ … </span></div><p><div class=verse-container id=mnd6:68.15><span>jivhādvāre cittaṁ … </span></div><p><div class=verse-container id=mnd6:68.16><span>kāyadvāre cittaṁ … </span></div><p><div class=verse-container id=mnd6:68.17><span>manodvāre cittaṁ patilīnentā patikuṭentā pativaṭṭentā sanniruddhantā sanniggaṇhantā sannivārentā rakkhantā gopentā caranti vicaranti viharanti iriyanti vattenti pālenti yapenti yāpenti. </span></div><p><div class=verse-container id=mnd6:68.18><span>Taṅkāraṇā patilīnacarā vuccanti satta sekkhā. </span></div><p><div class=verse-container id=mnd6:68.19><span>Bhikkhunoti puthujjanakalyāṇakassa vā bhikkhuno sekkhassa vā bhikkhunoti—</span></div><p><div class=verse-container id=mnd6:68.20><span>patilīnacarassa bhikkhuno. </span></div><p><div class=verse-container id=mnd6:69.1><span>Bhajamānassa vivittamāsananti āsanaṁ vuccati yattha nisīdanti—</span></div><p><div class=verse-container id=mnd6:69.2><span>mañco pīṭhaṁ bhisi taṭṭikā cammakhaṇḍo tiṇasanthāro paṇṇasanthāro palālasanthāro. </span></div><p><div class=verse-container id=mnd6:69.3><span>Taṁ āsanaṁ asappāyarūpadassanena rittaṁ vivittaṁ pavivittaṁ, asappāyasaddassavanena rittaṁ vivittaṁ pavivittaṁ, asappāyagandhaghāyanena … asappāyarasasāyanena … asappāyaphoṭṭhabbaphusanena … asappāyehi pañcahi kāmaguṇehi rittaṁ vivittaṁ pavivittaṁ. </span></div><p><div class=verse-container id=mnd6:69.4><span>Taṁ vivittaṁ āsanaṁ bhajato sambhajato sevato nisevato saṁsevato paṭisevatoti—</span></div><p><div class=verse-container id=mnd6:69.5><span>bhajamānassa vivittamāsanaṁ. </span></div><p><div class=verse-container id=mnd6:70.1><span>Sāmaggiyamāhu tassa taṁ, yo attānaṁ bhavane na dassayeti. </span></div><p><div class=verse-container id=mnd6:70.2><span>Sāmaggiyoti tisso sāmaggiyo—</span></div><p><div class=verse-container id=mnd6:70.3><span>gaṇasāmaggī, dhammasāmaggī, anabhinibbattisāmaggī. </span></div><p><div class=verse-container id=mnd6:70.4><span>Katamā gaṇasāmaggī? </span></div><p><div class=verse-container id=mnd6:70.5><span>Bahū cepi bhikkhū samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharanti—</span></div><p><div class=verse-container id=mnd6:70.6><span>ayaṁ gaṇasāmaggī. </span></div><p><div class=verse-container id=mnd6:70.7><span>Katamā dhammasāmaggī? </span></div><p><div class=verse-container id=mnd6:70.8><span>Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo. </span></div><p><div class=verse-container id=mnd6:70.9><span>Te ekato pakkhandanti pasīdanti sampatiṭṭhanti vimuccanti; </span></div><p><div class=verse-container id=mnd6:70.10><span>na tesaṁ dhammānaṁ vivādo pavivādo atthi—</span></div><p><div class=verse-container id=mnd6:70.11><span>ayaṁ dhammasāmaggī. </span></div><p><div class=verse-container id=mnd6:70.12><span>Katamā anabhinibbattisāmaggī? </span></div><p><div class=verse-container id=mnd6:70.13><span>Bahū cepi bhikkhū anupādisesāya nibbānadhātuyā parinibbāyanti; </span></div><p><div class=verse-container id=mnd6:70.14><span>na tesaṁ nibbānadhātuyā ūnattaṁ vā puṇṇattaṁ vā paññāyati—</span></div><p><div class=verse-container id=mnd6:70.15><span>ayaṁ anabhinibbattisāmaggī. </span></div><p><div class=verse-container id=mnd6:70.16><span>Bhavaneti nerayikānaṁ nirayo bhavanaṁ, tiracchānayonikānaṁ tiracchānayoni bhavanaṁ, pettivisayikānaṁ pettivisayo bhavanaṁ, manussānaṁ manussaloko bhavanaṁ, devānaṁ devaloko bhavananti. </span></div><p><div class=verse-container id=mnd6:70.17><span>Sāmaggiyamāhu tassa taṁ, yo attānaṁ bhavane na dassayeti. </span></div><p><div class=verse-container id=mnd6:70.18><span>Tassesā sāmaggī etaṁ channaṁ etaṁ patirūpaṁ etaṁ anucchavikaṁ etaṁ anulomaṁ, yo evaṁ paṭicchanne niraye attānaṁ na dasseyya, tiracchānayoniyaṁ attānaṁ na dasseyya, pettivisaye attānaṁ na dasseyya, manussaloke attānaṁ na dasseyya, devaloke attānaṁ na dasseyyāti evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span></div><p><div class=verse-container id=mnd6:70.19><span>sāmaggiyamāhu tassa taṁ, yo attānaṁ bhavane na dassaye. </span></div><p><div class=verse-container id=mnd6:71.1><span>Tenāha bhagavā—</span></div><p><div class=verse-container id=mnd6:72.1><span>“Patilīnacarassa bhikkhuno, </span></div><p><div class=verse-container id=mnd6:72.2><span>Bhajamānassa vivittamāsanaṁ; </span></div><p><div class=verse-container id=mnd6:72.3><span>Sāmaggiyamāhu tassa taṁ, </span></div><p><div class=verse-container id=mnd6:72.4><span>Yo attānaṁ bhavane na dassaye”ti. </span></div><p><div class=verse-container id=mnd6:73.1><span>Sabbattha munī anissito, </span></div><p><div class=verse-container id=mnd6:73.2><span>Na piyaṁ kubbati nopi appiyaṁ; </span></div><p><div class=verse-container id=mnd6:73.3><span>Tasmiṁ paridevamaccharaṁ, </span></div><p><div class=verse-container id=mnd6:73.4><span>Paṇṇe vāri yathā na limpati. </span></div><p><div class=verse-container id=mnd6:74.1><span>Sabbattha munī anissitoti. </span></div><p><div class=verse-container id=mnd6:74.2><span>Sabbaṁ vuccati dvādasāyatanāni—</span></div><p><div class=verse-container id=mnd6:74.3><span>cakkhuñceva rūpā ca, sotañca saddā ca, ghānañca gandhā ca, jivhā ca rasā ca, kāyo ca phoṭṭhabbā ca, mano ca dhammā ca. </span></div><p><div class=verse-container id=mnd6:74.4><span>Munīti. </span></div><p><div class=verse-container id=mnd6:74.5><span>Monaṁ vuccati ñāṇaṁ …pe… saṅgajālamaticca so muni. </span></div><p><div class=verse-container id=mnd6:74.6><span>Anissitoti. </span></div><p><div class=verse-container id=mnd6:74.7><span>Dve nissayā—</span></div><p><div class=verse-container id=mnd6:74.8><span>taṇhānissayo ca diṭṭhinissayo ca …pe… </span></div><p><div class=verse-container id=mnd6:74.9><span>ayaṁ taṇhānissayo …pe… </span></div><p><div class=verse-container id=mnd6:74.10><span>ayaṁ diṭṭhinissayo. </span></div><p><div class=verse-container id=mnd6:74.11><span>Muni taṇhānissayaṁ pahāya diṭṭhinissayaṁ paṭinissajjitvā cakkhuṁ anissito sotaṁ anissito ghānaṁ anissito jivhaṁ anissito kāyaṁ anissito manaṁ anissito </span></div><p><div class=verse-container id=mnd6:74.12><span>rūpe … sadde … gandhe … rase … phoṭṭhabbe … dhamme … </span></div><p><div class=verse-container id=mnd6:74.13><span>kulaṁ … gaṇaṁ … āvāsaṁ … lābhaṁ … yasaṁ … pasaṁsaṁ … sukhaṁ … cīvaraṁ … piṇḍapātaṁ … senāsanaṁ … gilānapaccayabhesajjaparikkhāraṁ … </span></div><p><div class=verse-container id=mnd6:74.14><span>kāmadhātuṁ … rūpadhātuṁ … arūpadhātuṁ … kāmabhavaṁ … rūpabhavaṁ … arūpabhavaṁ … saññābhavaṁ … asaññābhavaṁ … nevasaññānāsaññābhavaṁ … </span></div><p><div class=verse-container id=mnd6:74.15><span>ekavokārabhavaṁ … catuvokārabhavaṁ … pañcavokārabhavaṁ … </span></div><p><div class=verse-container id=mnd6:74.16><span>atītaṁ … anāgataṁ … paccuppannaṁ … </span></div><p><div class=verse-container id=mnd6:74.17><span>diṭṭhaṁ … sutaṁ … mutaṁ … viññātaṁ … sabbe dhamme anissito anallīno anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti—</span></div><p><div class=verse-container id=mnd6:74.18><span>sabbattha muni anissito. </span></div><p><div class=verse-container id=mnd6:75.1><span>Na piyaṁ kubbati nopi appiyanti. </span></div><p><div class=verse-container id=mnd6:75.2><span>Piyāti dve piyā—</span></div><p><div class=verse-container id=mnd6:75.3><span>sattā vā saṅkhārā vā. </span></div><p><div class=verse-container id=mnd6:75.4><span>Katame sattā piyā? </span></div><p><div class=verse-container id=mnd6:75.5><span>Idha yassa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā puttā vā dhītarā vā mittā vā amaccā vā ñātī vā sālohitā vā—</span></div><p><div class=verse-container id=mnd6:75.6><span>ime sattā piyā. </span></div><p><div class=verse-container id=mnd6:75.7><span>Katame saṅkhārā piyā? </span></div><p><div class=verse-container id=mnd6:75.8><span>Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā—</span></div><p><div class=verse-container id=mnd6:75.9><span>ime saṅkhārā piyā. </span></div><p><div class=verse-container id=mnd6:75.10><span>Appiyāti dve appiyā—</span></div><p><div class=verse-container id=mnd6:75.11><span>sattā vā saṅkhārā vā. </span></div><p><div class=verse-container id=mnd6:75.12><span>Katame sattā appiyā? </span></div><p><div class=verse-container id=mnd6:75.13><span>Idha yassa te honti anatthakāmā ahitakāmā aphāsukāmā ayogakkhemakāmā jīvitā voropetukāmā—</span></div><p><div class=verse-container id=mnd6:75.14><span>ime sattā appiyā. </span></div><p><div class=verse-container id=mnd6:75.15><span>Katame saṅkhārā appiyā? </span></div><p><div class=verse-container id=mnd6:75.16><span>Amanāpikā rūpā amanāpikā saddā amanāpikā gandhā amanāpikā rasā amanāpikā phoṭṭhabbā—</span></div><p><div class=verse-container id=mnd6:75.17><span>ime saṅkhārā appiyā. </span></div><p><div class=verse-container id=mnd6:75.18><span>Na piyaṁ kubbati nopi appiyanti. </span></div><p><div class=verse-container id=mnd6:75.19><span>“Ayaṁ me satto piyo, ime ca saṅkhārā manāpā”ti rāgavasena piyaṁ na karoti; </span></div><p><div class=verse-container id=mnd6:75.20><span>“ayaṁ me satto appiyo, ime ca saṅkhārā amanāpā”ti paṭighavasena appiyaṁ na karoti na janeti na sañjaneti na nibbatteti nābhinibbattetīti—</span></div><p><div class=verse-container id=mnd6:75.21><span>na piyaṁ kubbati nopi appiyaṁ. </span></div><p><div class=verse-container id=mnd6:76.1><span>Tasmiṁ paridevamaccharaṁ paṇṇe vāri yathā na limpatīti. </span></div><p><div class=verse-container id=mnd6:76.2><span>Tasminti tasmiṁ puggale arahante khīṇāsave. </span></div><p><div class=verse-container id=mnd6:76.3><span>Paridevoti ñātibyasanena vā phuṭṭhassa bhogabyasanena vā phuṭṭhassa rogabyasanena vā phuṭṭhassa sīlabyasanena vā phuṭṭhassa diṭṭhibyasanena vā phuṭṭhassa aññataraññatarena byasanena samannāgatassa aññataraññatarena dukkhadhammena phuṭṭhassa ādevo paridevo ādevanā paridevanā ādevitattaṁ paridevitattaṁ vācā palāpo vippalāpo lālappo lālappāyanā lālappāyitattaṁ. </span></div><p><div class=verse-container id=mnd6:76.4><span>Macchariyanti pañca macchariyāni—</span></div><p><div class=verse-container id=mnd6:76.5><span>āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ. </span></div><p><div class=verse-container id=mnd6:76.6><span>Yaṁ evarūpaṁ macchariyaṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—</span></div><p><div class=verse-container id=mnd6:76.7><span>idaṁ vuccati macchariyaṁ. </span></div><p><div class=verse-container id=mnd6:76.8><span>Api ca khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ gāho—</span></div><p><div class=verse-container id=mnd6:76.9><span>idaṁ vuccati macchariyaṁ. </span></div><p><div class=verse-container id=mnd6:77.1><span>Paṇṇe vāri yathā na limpatīti. </span></div><p><div class=verse-container id=mnd6:77.2><span>Paṇṇaṁ vuccati padumapattaṁ. </span></div><p><div class=verse-container id=mnd6:77.3><span>Vāri vuccati udakaṁ. </span></div><p><div class=verse-container id=mnd6:77.4><span>Yathā vāri padumapattaṁ na limpati na palimpati na upalimpati alittaṁ apalittaṁ anupalittaṁ, evamevaṁ tasmiṁ puggale arahante khīṇāsave paridevo macchariyañca na limpati na palimpati na upalimpati alittā apalittā anupalittā. </span></div><p><div class=verse-container id=mnd6:77.5><span>So ca puggalo arahanto tehi kilesehi na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti—</span></div><p><div class=verse-container id=mnd6:77.6><span>tasmiṁ paridevamaccharaṁ paṇṇe vāri yathā na limpati. </span></div><p><div class=verse-container id=mnd6:78.1><span>Tenāha bhagavā—</span></div><p><div class=verse-container id=mnd6:79.1><span>“Sabbattha munī anissito, </span></div><p><div class=verse-container id=mnd6:79.2><span>Na piyaṁ kubbati nopi appiyaṁ; </span></div><p><div class=verse-container id=mnd6:79.3><span>Tasmiṁ paridevamaccharaṁ, </span></div><p><div class=verse-container id=mnd6:79.4><span>Paṇṇe vāri yathā na limpatī”ti. </span></div><p><div class=verse-container id=mnd6:80.1><span>Udabindu yathāpi pokkhare, </span></div><p><div class=verse-container id=mnd6:80.2><span>Padume vāri yathā na limpati; </span></div><p><div class=verse-container id=mnd6:80.3><span>Evaṁ muni nopalimpati, </span></div><p><div class=verse-container id=mnd6:80.4><span>Yadidaṁ diṭṭhasutaṁ mutesu vā. </span></div><p><div class=verse-container id=mnd6:81.1><span>Udabindu yathāpi pokkhareti. </span></div><p><div class=verse-container id=mnd6:81.2><span>Udabindu vuccati udakathevo. </span></div><p><div class=verse-container id=mnd6:81.3><span>Pokkharaṁ vuccati padumapattaṁ. </span></div><p><div class=verse-container id=mnd6:81.4><span>Yathā udabindu padumapatte na limpati na palimpati na upalimpati alittaṁ apalittaṁ anupalittanti—</span></div><p><div class=verse-container id=mnd6:81.5><span>udabindu yathāpi pokkhare. </span></div><p><div class=verse-container id=mnd6:81.6><span>Padume vāri yathā na limpatīti. </span></div><p><div class=verse-container id=mnd6:81.7><span>Padumaṁ vuccati padumapupphaṁ. </span></div><p><div class=verse-container id=mnd6:81.8><span>Vāri vuccati udakaṁ. </span></div><p><div class=verse-container id=mnd6:81.9><span>Yathā vāri padumapupphaṁ na limpati na palimpati na upalimpati alittaṁ apalittaṁ anupalittanti—</span></div><p><div class=verse-container id=mnd6:81.10><span>padume vāri yathā na limpati. </span></div><p><div class=verse-container id=mnd6:82.1><span>Evaṁ muni nopalimpati, yadidaṁ diṭṭhasutaṁ mutesu vāti. </span></div><p><div class=verse-container id=mnd6:82.2><span>Evanti opammasampaṭipādanaṁ. </span></div><p><div class=verse-container id=mnd6:82.3><span>Munīti. </span></div><p><div class=verse-container id=mnd6:82.4><span>Monaṁ vuccati ñāṇaṁ …pe… saṅgajālamaticca so muni. </span></div><p><div class=verse-container id=mnd6:82.5><span>Lepāti dve lepā—</span></div><p><div class=verse-container id=mnd6:82.6><span>taṇhālepo ca diṭṭhilepo ca …pe… </span></div><p><div class=verse-container id=mnd6:82.7><span>ayaṁ taṇhālepo …pe… </span></div><p><div class=verse-container id=mnd6:82.8><span>ayaṁ diṭṭhilepo. </span></div><p><div class=verse-container id=mnd6:82.9><span>Muni taṇhālepaṁ pahāya diṭṭhilepaṁ paṭinissajjitvā diṭṭhe na limpati, sute na limpati, mute na limpati, viññāte na limpati na palimpati na upalimpati alitto apalitto anupalitto nikkhanto nissaṭo vippamutto visaññutto vimariyādikatena cetasā viharatīti—</span></div><p><div class=verse-container id=mnd6:82.10><span>evaṁ muni nopalimpati, yadidaṁ diṭṭhasutaṁ mutesu vā. </span></div><p><div class=verse-container id=mnd6:83.1><span>Tenāha bhagavā—</span></div><p><div class=verse-container id=mnd6:84.1><span>“Udabindu yathāpi pokkhare, </span></div><p><div class=verse-container id=mnd6:84.2><span>Padume vāri yathā na limpati; </span></div><p><div class=verse-container id=mnd6:84.3><span>Evaṁ muni nopalimpati, </span></div><p><div class=verse-container id=mnd6:84.4><span>Yadidaṁ diṭṭhasutaṁ mutesu vā”ti. </span></div><p><div class=verse-container id=mnd6:85.1><span>Dhono na hi tena maññati, </span></div><p><div class=verse-container id=mnd6:85.2><span>Yadidaṁ diṭṭhasutaṁ mutesu vā; </span></div><p><div class=verse-container id=mnd6:85.3><span>Nāññena visuddhimicchati, </span></div><p><div class=verse-container id=mnd6:85.4><span>Na hi so rajjati no virajjati. </span></div><p><div class=verse-container id=mnd6:86.1><span>Dhono na hi tena maññati, yadidaṁ diṭṭhasutaṁ mutesu vāti. </span></div><p><div class=verse-container id=mnd6:86.2><span>Dhonoti dhonā vuccati paññā. </span></div><p><div class=verse-container id=mnd6:86.3><span>Yā paññā pajānanā …pe… amoho dhammavicayo sammādiṭṭhi. </span></div><p><div class=verse-container id=mnd6:86.4><span>Kiṅkāraṇā dhonā vuccati paññā? </span></div><p><div class=verse-container id=mnd6:86.5><span>Tāya paññāya kāyaduccaritaṁ dhutañca dhotañca sandhotañca niddhotañca, </span></div><p><div class=verse-container id=mnd6:86.6><span>vacīduccaritaṁ … </span></div><p><div class=verse-container id=mnd6:86.7><span>manoduccaritaṁ dhutañca dhotañca sandhotañca niddhotañca, </span></div><p><div class=verse-container id=mnd6:86.8><span>rāgo dhuto ca dhoto ca sandhoto ca niddhoto ca, </span></div><p><div class=verse-container id=mnd6:86.9><span>doso … </span></div><p><div class=verse-container id=mnd6:86.10><span>moho … </span></div><p><div class=verse-container id=mnd6:86.11><span>kodho … </span></div><p><div class=verse-container id=mnd6:86.12><span>upanāho … </span></div><p><div class=verse-container id=mnd6:86.13><span>makkho … </span></div><p><div class=verse-container id=mnd6:86.14><span>paḷāso … </span></div><p><div class=verse-container id=mnd6:86.15><span>issā … </span></div><p><div class=verse-container id=mnd6:86.16><span>macchariyaṁ … </span></div><p><div class=verse-container id=mnd6:86.17><span>māyā … </span></div><p><div class=verse-container id=mnd6:86.18><span>sāṭheyyaṁ … </span></div><p><div class=verse-container id=mnd6:86.19><span>thambho … </span></div><p><div class=verse-container id=mnd6:86.20><span>sārambho … </span></div><p><div class=verse-container id=mnd6:86.21><span>māno … </span></div><p><div class=verse-container id=mnd6:86.22><span>atimāno … </span></div><p><div class=verse-container id=mnd6:86.23><span>mado … </span></div><p><div class=verse-container id=mnd6:86.24><span>pamādo … </span></div><p><div class=verse-container id=mnd6:86.25><span>sabbe kilesā … </span></div><p><div class=verse-container id=mnd6:86.26><span>sabbe duccaritā … </span></div><p><div class=verse-container id=mnd6:86.27><span>sabbe darathā … </span></div><p><div class=verse-container id=mnd6:86.28><span>sabbe pariḷāhā … </span></div><p><div class=verse-container id=mnd6:86.29><span>sabbe santāpā … </span></div><p><div class=verse-container id=mnd6:86.30><span>sabbākusalābhisaṅkhārā dhutā ca dhotā ca sandhotā ca niddhotā ca. </span></div><p><div class=verse-container id=mnd6:86.31><span>Taṅkāraṇā dhonā vuccati paññā. </span></div><p><div class=verse-container id=mnd6:87.1><span>Atha vā sammādiṭṭhiyā micchādiṭṭhi dhutā ca dhotā ca sandhotā ca niddhotā ca, </span></div><p><div class=verse-container id=mnd6:87.2><span>sammāsaṅkappena micchāsaṅkappo dhuto ca dhoto ca sandhoto ca niddhoto ca, </span></div><p><div class=verse-container id=mnd6:87.3><span>sammāvācāya micchāvācā dhutā ca … </span></div><p><div class=verse-container id=mnd6:87.4><span>sammākammantena micchākammanto dhuto ca … </span></div><p><div class=verse-container id=mnd6:87.5><span>sammāājīvena micchāājīvo dhuto ca … </span></div><p><div class=verse-container id=mnd6:87.6><span>sammāvāyāmena micchāvāyāmo dhuto ca … </span></div><p><div class=verse-container id=mnd6:87.7><span>sammāsatiyā micchāsati dhutā ca … </span></div><p><div class=verse-container id=mnd6:87.8><span>sammāsamādhinā micchāsamādhi dhuto ca … </span></div><p><div class=verse-container id=mnd6:87.9><span>sammāñāṇena micchāñāṇaṁ dhutañca … </span></div><p><div class=verse-container id=mnd6:87.10><span>sammāvimuttiyā micchāvimutti dhutā ca dhotā ca sandhotā ca niddhotā ca. </span></div><p><div class=verse-container id=mnd6:88.1><span>Atha vā ariyena aṭṭhaṅgikena maggena sabbe kilesā … </span></div><p><div class=verse-container id=mnd6:88.2><span>sabbe duccaritā … </span></div><p><div class=verse-container id=mnd6:88.3><span>sabbe darathā … </span></div><p><div class=verse-container id=mnd6:88.4><span>sabbe pariḷāhā … </span></div><p><div class=verse-container id=mnd6:88.5><span>sabbe santāpā … </span></div><p><div class=verse-container id=mnd6:88.6><span>sabbākusalābhisaṅkhārā dhutā ca dhotā ca sandhotā ca niddhotā ca. </span></div><p><div class=verse-container id=mnd6:88.7><span>Arahā imehi dhonehi dhammehi upeto samupeto upagato samupagato upapanno samupapanno samannāgato. </span></div><p><div class=verse-container id=mnd6:88.8><span>Tasmā arahā dhono. </span></div><p><div class=verse-container id=mnd6:88.9><span>So dhutarāgo dhutapāpo dhutakileso dhutapariḷāhoti—</span></div><p><div class=verse-container id=mnd6:88.10><span>dhono. </span></div><p><div class=verse-container id=mnd6:89.1><span>Dhono na hi tena maññati, yadidaṁ diṭṭhasutaṁ mutesu vāti. </span></div><p><div class=verse-container id=mnd6:89.2><span>Dhono diṭṭhaṁ na maññati, diṭṭhasmiṁ na maññati, diṭṭhato na maññati, diṭṭhā meti na maññati; </span></div><p><div class=verse-container id=mnd6:89.3><span>sutaṁ na maññati, sutasmiṁ na maññati, sutato na maññati, sutaṁ meti na maññati; </span></div><p><div class=verse-container id=mnd6:89.4><span>mutaṁ na maññati, mutasmiṁ na maññati, mutato na maññati, mutaṁ meti na maññati; </span></div><p><div class=verse-container id=mnd6:89.5><span>viññātaṁ na maññati, viññātasmiṁ na maññati, viññātato na maññati, viññātaṁ meti na maññati. </span></div><p><div class=verse-container id=mnd6:89.6><span>Vuttampi hetaṁ bhagavatā—</span></div><p><div class=verse-container id=mnd6:89.7><span>“asmīti, bhikkhave, maññitametaṁ, ayamahamasmīti maññitametaṁ, bhavissanti maññitametaṁ, na bhavissanti maññitametaṁ, rūpī bhavissanti maññitametaṁ, arūpī bhavissanti maññitametaṁ, saññī bhavissanti maññitametaṁ, asaññī bhavissanti maññitametaṁ, nevasaññīnāsaññī bhavissanti maññitametaṁ. </span></div><p><div class=verse-container id=mnd6:89.8><span>Maññitaṁ, bhikkhave, rogo, maññitaṁ gaṇḍo, maññitaṁ sallaṁ, maññitaṁ upaddavo. </span></div><p><div class=verse-container id=mnd6:89.9><span>Tasmātiha, bhikkhave, amaññamānena cetasā viharissāmāti, evañhi vo, bhikkhave, sikkhitabban”ti—</span></div><p><div class=verse-container id=mnd6:89.10><span>dhono na hi tena maññati yadidaṁ diṭṭhasutaṁ mutesu vā. </span></div><p><div class=verse-container id=mnd6:90.1><span>Nāññena visuddhimicchatīti. </span></div><p><div class=verse-container id=mnd6:90.2><span>Dhono aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyā aṭṭhaṅgikā maggā suddhiṁ visuddhiṁ parisuddhiṁ muttiṁ vimuttiṁ parimuttiṁ na icchati na sādiyati na pattheti na piheti nābhijappatīti—</span></div><p><div class=verse-container id=mnd6:90.3><span>nāññena visuddhimicchati. </span></div><p><div class=verse-container id=mnd6:91.1><span>Na hi so rajjati no virajjatīti. </span></div><p><div class=verse-container id=mnd6:91.2><span>Sabbe bālaputhujjanā rajjanti, puthujjanakalyāṇakaṁ upādāya satta sekkhā virajjanti; </span></div><p><div class=verse-container id=mnd6:91.3><span>arahā neva rajjati no virajjati. </span></div><p><div class=verse-container id=mnd6:91.4><span>Viratto so khayā rāgassa vītarāgattā, khayā dosassa vītadosattā, khayā mohassa vītamohattā. </span></div><p><div class=verse-container id=mnd6:91.5><span>So vuṭṭhavāso ciṇṇacaraṇo …pe… jātijarāmaraṇasaṁsāro, natthi tassa punabbhavoti—</span></div><p><div class=verse-container id=mnd6:91.6><span>na hi so rajjati no virajjati. </span></div><p><div class=verse-container id=mnd6:92.1><span>Tenāha bhagavā—</span></div><p><div class=verse-container id=mnd6:93.1><span>“Dhono na hi tena maññati, </span></div><p><div class=verse-container id=mnd6:93.2><span>Yadidaṁ diṭṭhasutaṁ mutesu vā; </span></div><p><div class=verse-container id=mnd6:93.3><span>Nāññena visuddhimicchati, </span></div><p><div class=verse-container id=mnd6:93.4><span>Na hi so rajjati no virajjatī”ti. </span></div><p><div class=verse-container id=mnd6:94.1><span>Jarāsuttaniddeso chaṭṭho. </span></div><div class=flex-between><a href=/canon/en/pli/ms/sutta/kn/mnd/mnd0005.html>Previous</a><a href=/canon/en/pli/ms/sutta/kn/mnd/mnd0007.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>