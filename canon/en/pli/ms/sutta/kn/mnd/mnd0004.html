<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mnd.html> Mahāniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mnd/mnd0003.html>Previous</a><a href=/canon/en/pli/ms/sutta/kn/mnd/mnd0005.html>Next</a></div><p><div class=verse-container id=mnd4:0.1><span>Mahāniddesa </span></div><p><div class=verse-container id=mnd4:0.2><span>Aṭṭhakavagga </span></div><p><div class=verse-container id=mnd4:0.3><span class=big-bold>4. Suddhaṭṭhakasuttaniddesa </span></div><p><div class=verse-container id=mnd4:1.1><span>Atha suddhaṭṭhakasuttaniddesaṁ vakkhati—</span></div><p><div class=verse-container id=mnd4:2.1><span>Passāmi suddhaṁ paramaṁ arogaṁ, </span></div><p><div class=verse-container id=mnd4:2.2><span>Diṭṭhena saṁsuddhi narassa hoti; </span></div><p><div class=verse-container id=mnd4:2.3><span>Evābhijānaṁ paramanti ñatvā, </span></div><p><div class=verse-container id=mnd4:2.4><span>Suddhānupassīti pacceti ñāṇaṁ. </span></div><p><div class=verse-container id=mnd4:3.1><span>Passāmi suddhaṁ paramaṁ aroganti. </span></div><p><div class=verse-container id=mnd4:3.2><span>Passāmi suddhanti passāmi suddhaṁ, dakkhāmi suddhaṁ, olokemi suddhaṁ, nijjhāyāmi suddhaṁ, upaparikkhāmi suddhaṁ. </span></div><p><div class=verse-container id=mnd4:3.3><span>Paramaṁ aroganti paramaṁ ārogyappattaṁ tāṇappattaṁ leṇappattaṁ saraṇappattaṁ abhayappattaṁ accutappattaṁ amatappattaṁ nibbānappattanti—</span></div><p><div class=verse-container id=mnd4:3.4><span>passāmi suddhaṁ paramaṁ arogaṁ. </span></div><p><div class=verse-container id=mnd4:4.1><span>Diṭṭhena saṁsuddhi narassa hotīti. </span></div><p><div class=verse-container id=mnd4:4.2><span>Cakkhuviññāṇaṁ rūpadassanena narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti—</span></div><p><div class=verse-container id=mnd4:4.3><span>diṭṭhena saṁsuddhi narassa hoti. </span></div><p><div class=verse-container id=mnd4:5.1><span>Evābhijānaṁ paramanti ñatvāti. </span></div><p><div class=verse-container id=mnd4:5.2><span>Evaṁ abhijānanto ājānanto vijānanto paṭivijānanto paṭivijjhanto. </span></div><p><div class=verse-container id=mnd4:5.3><span>“Idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaran”ti ñatvā jānitvā tulayitvā tīrayitvā vibhāvayitvā vibhūtaṁ katvāti—</span></div><p><div class=verse-container id=mnd4:5.4><span>evābhijānaṁ paramanti ñatvā. </span></div><p><div class=verse-container id=mnd4:6.1><span>Suddhānupassīti pacceti ñāṇanti. </span></div><p><div class=verse-container id=mnd4:6.2><span>Yo suddhaṁ passati, so suddhānupassī, pacceti ñāṇanti cakkhuviññāṇaṁ rūpadassanena ñāṇanti pacceti, maggoti pacceti, pathoti pacceti, niyyānanti paccetīti—</span></div><p><div class=verse-container id=mnd4:6.3><span>suddhānupassī pacceti ñāṇaṁ. </span></div><p><div class=verse-container id=mnd4:7.1><span>Tenāha bhagavā—</span></div><p><div class=verse-container id=mnd4:8.1><span>“Passāmi suddhaṁ paramaṁ arogaṁ, </span></div><p><div class=verse-container id=mnd4:8.2><span>Diṭṭhena saṁsuddhi narassa hoti; </span></div><p><div class=verse-container id=mnd4:8.3><span>Evābhijānaṁ paramanti ñatvā, </span></div><p><div class=verse-container id=mnd4:8.4><span>Suddhānupassīti pacceti ñāṇan”ti. </span></div><p><div class=verse-container id=mnd4:9.1><span>Diṭṭhena ce suddhi narassa hoti, </span></div><p><div class=verse-container id=mnd4:9.2><span>Ñāṇena vā so pajahāti dukkhaṁ; </span></div><p><div class=verse-container id=mnd4:9.3><span>Aññena so sujjhati sopadhīko, </span></div><p><div class=verse-container id=mnd4:9.4><span>Diṭṭhī hi naṁ pāva tathā vadānaṁ. </span></div><p><div class=verse-container id=mnd4:10.1><span>Diṭṭhena ce suddhi narassa hotīti. </span></div><p><div class=verse-container id=mnd4:10.2><span>Cakkhuviññāṇaṁ rūpadassanena ce narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti—</span></div><p><div class=verse-container id=mnd4:10.3><span>diṭṭhena ce suddhi narassa hoti. </span></div><p><div class=verse-container id=mnd4:11.1><span>Ñāṇena vā so pajahāti dukkhanti cakkhuviññāṇaṁ rūpadassanena ce naro jātidukkhaṁ pajahati, jarādukkhaṁ pajahati, byādhidukkhaṁ pajahati, maraṇadukkhaṁ pajahati, sokaparidevadukkhadomanassupāyāsadukkhaṁ pajahatīti—</span></div><p><div class=verse-container id=mnd4:11.2><span>ñāṇena vā so pajahāti dukkhaṁ. </span></div><p><div class=verse-container id=mnd4:12.1><span>Aññena so sujjhati sopadhīkoti. </span></div><p><div class=verse-container id=mnd4:12.2><span>Aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyā aṭṭhaṅgikā maggā naro sujjhati visujjhati parisujjhati, muccati vimuccati parimuccati. </span></div><p><div class=verse-container id=mnd4:12.3><span>Sopadhīkoti sarāgo sadoso samoho samāno sataṇho sadiṭṭhi sakileso saupādānoti—</span></div><p><div class=verse-container id=mnd4:12.4><span>aññena so sujjhati sopadhīko. </span></div><p><div class=verse-container id=mnd4:13.1><span>Diṭṭhī hi naṁ pāva tathā vadānanti. </span></div><p><div class=verse-container id=mnd4:13.2><span>Sāva diṭṭhi taṁ puggalaṁ pāvadati—</span></div><p><div class=verse-container id=mnd4:13.3><span>iti vāyaṁ puggalo micchādiṭṭhiko viparītadassano. </span></div><p><div class=verse-container id=mnd4:13.4><span>Tathā vadānanti tathā vadantaṁ kathentaṁ bhaṇantaṁ dīpayantaṁ voharantaṁ. </span></div><p><div class=verse-container id=mnd4:13.5><span>“Sassato loko, idameva saccaṁ moghamaññan”ti tathā vadantaṁ kathentaṁ bhaṇantaṁ dīpayantaṁ voharantaṁ. </span></div><p><div class=verse-container id=mnd4:13.6><span>“Asassato loko … </span></div><p><div class=verse-container id=mnd4:13.7><span>antavā loko … </span></div><p><div class=verse-container id=mnd4:13.8><span>anantavā loko … </span></div><p><div class=verse-container id=mnd4:13.9><span>taṁ jīvaṁ taṁ sarīraṁ … </span></div><p><div class=verse-container id=mnd4:13.10><span>aññaṁ jīvaṁ aññaṁ sarīraṁ … </span></div><p><div class=verse-container id=mnd4:13.11><span>hoti tathāgato paraṁ maraṇā … </span></div><p><div class=verse-container id=mnd4:13.12><span>na hoti tathāgato paraṁ maraṇā … </span></div><p><div class=verse-container id=mnd4:13.13><span>hoti ca na ca hoti tathāgato paraṁ maraṇā … </span></div><p><div class=verse-container id=mnd4:13.14><span>neva hoti na na hoti tathāgato paraṁ maraṇā, idameva saccaṁ moghamaññan”ti tathā vadantaṁ kathentaṁ bhaṇantaṁ dīpayantaṁ voharantanti—</span></div><p><div class=verse-container id=mnd4:13.15><span>diṭṭhī hi naṁ pāva tathā vadānaṁ. </span></div><p><div class=verse-container id=mnd4:14.1><span>Tenāha bhagavā—</span></div><p><div class=verse-container id=mnd4:15.1><span>“Diṭṭhena ce suddhi narassa hoti, </span></div><p><div class=verse-container id=mnd4:15.2><span>Ñāṇena vā so pajahāti dukkhaṁ; </span></div><p><div class=verse-container id=mnd4:15.3><span>Aññena so sujjhati sopadhīko, </span></div><p><div class=verse-container id=mnd4:15.4><span>Diṭṭhī hi naṁ pāva tathā vadānan”ti. </span></div><p><div class=verse-container id=mnd4:16.1><span>Na brāhmaṇo aññato suddhimāha, </span></div><p><div class=verse-container id=mnd4:16.2><span>Diṭṭhe sute sīlavate mute vā; </span></div><p><div class=verse-container id=mnd4:16.3><span>Puññe ca pāpe ca anūpalitto, </span></div><p><div class=verse-container id=mnd4:16.4><span>Attañjaho nayidha pakubbamāno. </span></div><p><div class=verse-container id=mnd4:17.1><span>Na brāhmaṇo aññato suddhimāha diṭṭhe sute sīlavate mute vāti. </span></div><p><div class=verse-container id=mnd4:17.2><span>Nāti paṭikkhepo. </span></div><p><div class=verse-container id=mnd4:17.3><span>Brāhmaṇoti sattannaṁ dhammānaṁ bāhitattā brāhmaṇo—</span></div><p><div class=verse-container id=mnd4:17.4><span>sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti, rāgo bāhito hoti, doso bāhito hoti, moho bāhito hoti, māno bāhito hoti. </span></div><p><div class=verse-container id=mnd4:17.5><span>Bāhitāssa honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā. </span></div><p><div class=verse-container id=mnd4:18.1><span>Bāhitvā sabbapāpakāni, </span></div><p><div class=verse-container id=mnd4:18.2><span>(sabhiyāti bhagavā) </span></div><p><div class=verse-container id=mnd4:18.3><span>Vimalo sādhusamāhito ṭhitatto; </span></div><p><div class=verse-container id=mnd4:18.4><span>Saṁsāramaticca kevalī so, </span></div><p><div class=verse-container id=mnd4:18.5><span>Asito tādi pavuccate sa brahmā. </span></div><p><div class=verse-container id=mnd4:19.1><span>Na brāhmaṇo aññato suddhimāhāti. </span></div><p><div class=verse-container id=mnd4:19.2><span>Brāhmaṇo aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra sammappadhānehi aññatra iddhipādehi aññatra indriyehi aññatra balehi aññatra bojjhaṅgehi aññatra ariyena aṭṭhaṅgikena maggena suddhiṁ visuddhiṁ parisuddhiṁ, muttiṁ vimuttiṁ parimuttiṁ, nāha na katheti na bhaṇati na dīpayati na voharatīti—</span></div><p><div class=verse-container id=mnd4:19.3><span>na brāhmaṇo aññato suddhimāha. </span></div><p><div class=verse-container id=mnd4:20.1><span>Diṭṭhe sute sīlavate mute vāti. </span></div><p><div class=verse-container id=mnd4:20.2><span>Santeke samaṇabrāhmaṇā diṭṭhisuddhikā. </span></div><p><div class=verse-container id=mnd4:20.3><span>Te ekaccānaṁ rūpānaṁ dassanaṁ maṅgalaṁ paccenti, ekaccānaṁ rūpānaṁ dassanaṁ amaṅgalaṁ paccenti. </span></div><p><div class=verse-container id=mnd4:20.4><span>Katamesaṁ rūpānaṁ dassanaṁ maṅgalaṁ paccenti? </span></div><p><div class=verse-container id=mnd4:20.5><span>Te kālato vuṭṭhahitvā abhimaṅgalagatāni rūpāni passanti—</span></div><p><div class=verse-container id=mnd4:20.6><span>cāṭakasakuṇaṁ passanti, phussaveḷuvalaṭṭhiṁ passanti, gabbhinitthiṁ passanti, kumārakaṁ khandhe āropetvā gacchantaṁ passanti, puṇṇaghaṭaṁ passanti, rohitamacchaṁ passanti, ājaññaṁ passanti, ājaññarathaṁ passanti, usabhaṁ passanti, gokapilaṁ passanti. </span></div><p><div class=verse-container id=mnd4:20.7><span>Evarūpānaṁ rūpānaṁ dassanaṁ maṅgalaṁ paccenti. </span></div><p><div class=verse-container id=mnd4:20.8><span>Katamesaṁ rūpānaṁ dassanaṁ amaṅgalaṁ paccenti? </span></div><p><div class=verse-container id=mnd4:20.9><span>Palālapuñjaṁ passanti, takkaghaṭaṁ passanti, rittaghaṭaṁ passanti, naṭaṁ passanti, naggasamaṇakaṁ passanti, kharaṁ passanti, kharayānaṁ passanti, ekayuttayānaṁ passanti, kāṇaṁ passanti, kuṇiṁ passanti, khañjaṁ passanti, pakkhahataṁ passanti, jiṇṇakaṁ passanti, byādhikaṁ passanti, mataṁ passanti. </span></div><p><div class=verse-container id=mnd4:20.10><span>Evarūpānaṁ rūpānaṁ dassanaṁ amaṅgalaṁ paccenti. </span></div><p><div class=verse-container id=mnd4:20.11><span>Ime te samaṇabrāhmaṇā diṭṭhisuddhikā. </span></div><p><div class=verse-container id=mnd4:20.12><span>Te diṭṭhena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti. </span></div><p><div class=verse-container id=mnd4:21.1><span>Santeke samaṇabrāhmaṇā sutasuddhikā. </span></div><p><div class=verse-container id=mnd4:21.2><span>Te ekaccānaṁ saddānaṁ savanaṁ maṅgalaṁ paccenti, ekaccānaṁ saddānaṁ savanaṁ amaṅgalaṁ paccenti. </span></div><p><div class=verse-container id=mnd4:21.3><span>Katamesaṁ saddānaṁ savanaṁ maṅgalaṁ paccenti? </span></div><p><div class=verse-container id=mnd4:21.4><span>Te kālato vuṭṭhahitvā abhimaṅgalagatāni saddāni suṇanti—</span></div><p><div class=verse-container id=mnd4:21.5><span>vaḍḍhāti vā vaḍḍhamānāti vā puṇṇāti vā phussāti vā asokāti vā sumanāti vā sunakkhattāti vā sumaṅgalāti vā sirīti vā sirīvaḍḍhāti vā. </span></div><p><div class=verse-container id=mnd4:21.6><span>Evarūpānaṁ saddānaṁ savanaṁ maṅgalaṁ paccenti. </span></div><p><div class=verse-container id=mnd4:21.7><span>Katamesaṁ saddānaṁ savanaṁ amaṅgalaṁ paccenti? </span></div><p><div class=verse-container id=mnd4:21.8><span>Kāṇoti vā kuṇīti vā khañjoti vā pakkhahatoti vā jiṇṇakoti vā byādhikoti vā matoti vā chindanti vā bhindanti vā daḍḍhanti vā naṭṭhanti vā natthīti vā. </span></div><p><div class=verse-container id=mnd4:21.9><span>Evarūpānaṁ saddānaṁ savanaṁ amaṅgalaṁ paccenti. </span></div><p><div class=verse-container id=mnd4:21.10><span>Ime te samaṇabrāhmaṇā sutasuddhikā. </span></div><p><div class=verse-container id=mnd4:21.11><span>Te sutena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti. </span></div><p><div class=verse-container id=mnd4:22.1><span>Santeke samaṇabrāhmaṇā sīlasuddhikā. </span></div><p><div class=verse-container id=mnd4:22.2><span>Te sīlamattena saṁyamamattena saṁvaramattena avītikkamamattena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti. </span></div><p><div class=verse-container id=mnd4:22.3><span>Samaṇamuṇḍikāputto evamāha—</span></div><p><div class=verse-container id=mnd4:22.4><span>“catūhi kho ahaṁ, gahapati, dhammehi samannāgataṁ purisapuggalaṁ paññāpemi sampannakusalaṁ paramakusalaṁ uttamapattippattaṁ samaṇaṁ ayojjaṁ. </span></div><p><div class=verse-container id=mnd4:22.5><span>Katamehi catūhi? </span></div><p><div class=verse-container id=mnd4:22.6><span>Idha, gahapati, na kāyena pāpakaṁ kammaṁ karoti, na pāpikaṁ vācaṁ bhāsati, na pāpakaṁ saṅkappaṁ saṅkappati, na pāpakaṁ ājīvaṁ ājīvati. </span></div><p><div class=verse-container id=mnd4:22.7><span>Imehi kho ahaṁ, gahapati, catūhi dhammehi samannāgataṁ purisapuggalaṁ paññāpemi sampannakusalaṁ paramakusalaṁ uttamapattippattaṁ samaṇaṁ ayojjaṁ”. </span></div><p><div class=verse-container id=mnd4:22.8><span>Evamevaṁ santeke samaṇabrāhmaṇā sīlasuddhikā, te sīlamattena saṁyamamattena saṁvaramattena avītikkamamattena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti. </span></div><p><div class=verse-container id=mnd4:23.1><span>Santeke samaṇabrāhmaṇā vatasuddhikā. </span></div><p><div class=verse-container id=mnd4:23.2><span>Te hatthivatikā vā honti, assavatikā vā honti, govatikā vā honti, kukkuravatikā vā honti, kākavatikā vā honti, vāsudevavatikā vā honti, baladevavatikā vā honti, puṇṇabhaddavatikā vā honti, maṇibhaddavatikā vā honti, aggivatikā vā honti, nāgavatikā vā honti, supaṇṇavatikā vā honti, yakkhavatikā vā honti, asuravatikā vā honti, gandhabbavatikā vā honti, mahārājavatikā vā honti, candavatikā vā honti, sūriyavatikā vā honti, indavatikā vā honti, brahmavatikā vā honti, devavatikā vā honti, disāvatikā vā honti. </span></div><p><div class=verse-container id=mnd4:23.3><span>Ime te samaṇabrāhmaṇā vatasuddhikā. </span></div><p><div class=verse-container id=mnd4:23.4><span>Te vatena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti. </span></div><p><div class=verse-container id=mnd4:24.1><span>Santeke samaṇabrāhmaṇā mutasuddhikā. </span></div><p><div class=verse-container id=mnd4:24.2><span>Te kālato uṭṭhahitvā pathaviṁ āmasanti, haritaṁ āmasanti, gomayaṁ āmasanti, kacchapaṁ āmasanti, phālaṁ akkamanti, tilavāhaṁ āmasanti, phussatilaṁ khādanti, phussatelaṁ makkhenti, phussadantakaṭṭhaṁ khādanti, phussamattikāya nhāyanti, phussasāṭakaṁ nivāsenti, phussaveṭhanaṁ veṭhenti. </span></div><p><div class=verse-container id=mnd4:24.3><span>Ime te samaṇabrāhmaṇā mutasuddhikā. </span></div><p><div class=verse-container id=mnd4:24.4><span>Te mutena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti. </span></div><p><div class=verse-container id=mnd4:24.5><span>Na brāhmaṇo aññato suddhimāha. </span></div><p><div class=verse-container id=mnd4:25.1><span>Diṭṭhe sute sīlavate mute vāti. </span></div><p><div class=verse-container id=mnd4:25.2><span>Brāhmaṇo diṭṭhasuddhiyāpi suddhiṁ nāha, sutasuddhiyāpi suddhiṁ nāha, sīlasuddhiyāpi suddhiṁ nāha, vatasuddhiyāpi suddhiṁ nāha, mutasuddhiyāpi suddhiṁ nāha na katheti na bhaṇati na dīpayati na voharatīti—</span></div><p><div class=verse-container id=mnd4:25.3><span>na brāhmaṇo aññato suddhimāha diṭṭhe sute sīlavate mute vā. </span></div><p><div class=verse-container id=mnd4:26.1><span>Puññe ca pāpe ca anūpalittoti. </span></div><p><div class=verse-container id=mnd4:26.2><span>Puññaṁ vuccati yaṁ kiñci tedhātukaṁ kusalābhisaṅkhāraṁ, apuññaṁ vuccati sabbaṁ akusalaṁ. </span></div><p><div class=verse-container id=mnd4:26.3><span>Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā; </span></div><p><div class=verse-container id=mnd4:26.4><span>ettāvatā puññe ca pāpe ca na limpati na palimpati na upalimpati alitto apalitto anūpalitto nikkhanto nissaṭo vippamutto visaññutto vimariyādikatena cetasā viharatīti—</span></div><p><div class=verse-container id=mnd4:26.5><span>puññe ca pāpe ca anūpalitto. </span></div><p><div class=verse-container id=mnd4:27.1><span>Attañjaho nayidha pakubbamānoti. </span></div><p><div class=verse-container id=mnd4:27.2><span>Attañjahoti attadiṭṭhijaho. </span></div><p><div class=verse-container id=mnd4:27.3><span>Attañjahoti gāhaṁ jaho. </span></div><p><div class=verse-container id=mnd4:27.4><span>Attañjahoti taṇhāvasena diṭṭhivasena gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ, sabbaṁ taṁ cattaṁ hoti vantaṁ muttaṁ pahīnaṁ paṭinissaṭṭhaṁ. </span></div><p><div class=verse-container id=mnd4:27.5><span>Nayidha pakubbamānoti puññābhisaṅkhāraṁ vā apuññābhisaṅkhāraṁ vā āneñjābhisaṅkhāraṁ vā apakubbamāno ajanayamāno asañjanayamāno anibbattayamāno anabhinibbattayamānoti—</span></div><p><div class=verse-container id=mnd4:27.6><span>attañjaho nayidha pakubbamāno. </span></div><p><div class=verse-container id=mnd4:28.1><span>Tenāha bhagavā—</span></div><p><div class=verse-container id=mnd4:29.1><span>“Na brāhmaṇo aññato suddhimāha, </span></div><p><div class=verse-container id=mnd4:29.2><span>Diṭṭhe sute sīlavate mute vā; </span></div><p><div class=verse-container id=mnd4:29.3><span>Puññe ca pāpe ca anūpalitto, </span></div><p><div class=verse-container id=mnd4:29.4><span>Attañjaho nayidha pakubbamāno”ti. </span></div><p><div class=verse-container id=mnd4:30.1><span>Purimaṁ pahāya aparaṁ sitāse, </span></div><p><div class=verse-container id=mnd4:30.2><span>Ejānugā te na taranti saṅgaṁ; </span></div><p><div class=verse-container id=mnd4:30.3><span>Te uggahāyanti nirassajanti, </span></div><p><div class=verse-container id=mnd4:30.4><span>Kapīva sākhaṁ pamuñcaṁ gahāya. </span></div><p><div class=verse-container id=mnd4:31.1><span>Purimaṁ pahāya aparaṁ sitāseti. </span></div><p><div class=verse-container id=mnd4:31.2><span>Purimaṁ satthāraṁ pahāya paraṁ satthāraṁ nissitā; </span></div><p><div class=verse-container id=mnd4:31.3><span>purimaṁ dhammakkhānaṁ pahāya aparaṁ dhammakkhānaṁ nissitā; </span></div><p><div class=verse-container id=mnd4:31.4><span>purimaṁ gaṇaṁ pahāya aparaṁ gaṇaṁ nissitā; </span></div><p><div class=verse-container id=mnd4:31.5><span>purimaṁ diṭṭhiṁ pahāya aparaṁ diṭṭhiṁ nissitā; </span></div><p><div class=verse-container id=mnd4:31.6><span>purimaṁ paṭipadaṁ pahāya aparaṁ paṭipadaṁ nissitā; </span></div><p><div class=verse-container id=mnd4:31.7><span>purimaṁ maggaṁ pahāya aparaṁ maggaṁ nissitā sannissitā allīnā upagatā ajjhositā adhimuttāti—</span></div><p><div class=verse-container id=mnd4:31.8><span>purimaṁ pahāya aparaṁ sitāse. </span></div><p><div class=verse-container id=mnd4:32.1><span>Ejānugā te na taranti saṅganti. </span></div><p><div class=verse-container id=mnd4:32.2><span>Ejā vuccati taṇhā. </span></div><p><div class=verse-container id=mnd4:32.3><span>Yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=mnd4:32.4><span>Ejānugāti ejānugā ejānugatā ejānusaṭā ejāya pannā patitā abhibhūtā pariyādinnacittā. </span></div><p><div class=verse-container id=mnd4:32.5><span>Te na taranti saṅganti rāgasaṅgaṁ dosasaṅgaṁ mohasaṅgaṁ mānasaṅgaṁ diṭṭhisaṅgaṁ kilesasaṅgaṁ duccaritasaṅgaṁ na taranti na uttaranti na pataranti na samatikkamanti na vītivattantīti—</span></div><p><div class=verse-container id=mnd4:32.6><span>ejānugā te na taranti saṅgaṁ. </span></div><p><div class=verse-container id=mnd4:33.1><span>Te uggahāyanti nirassajantīti satthāraṁ gaṇhanti, taṁ muñcitvā aññaṁ satthāraṁ gaṇhanti; </span></div><p><div class=verse-container id=mnd4:33.2><span>dhammakkhānaṁ gaṇhanti, taṁ muñcitvā aññaṁ dhammakkhānaṁ gaṇhanti; </span></div><p><div class=verse-container id=mnd4:33.3><span>gaṇaṁ gaṇhanti, taṁ muñcitvā aññaṁ gaṇaṁ gaṇhanti; </span></div><p><div class=verse-container id=mnd4:33.4><span>diṭṭhiṁ gaṇhanti, taṁ muñcitvā aññaṁ diṭṭhiṁ gaṇhanti; </span></div><p><div class=verse-container id=mnd4:33.5><span>paṭipadaṁ gaṇhanti, taṁ muñcitvā aññaṁ paṭipadaṁ gaṇhanti; </span></div><p><div class=verse-container id=mnd4:33.6><span>maggaṁ gaṇhanti, taṁ muñcitvā aññaṁ maggaṁ gaṇhanti; </span></div><p><div class=verse-container id=mnd4:33.7><span>gaṇhanti ca muñcanti ca ādiyanti ca nirassajanti cāti—</span></div><p><div class=verse-container id=mnd4:33.8><span>te uggahāyanti nirassajanti. </span></div><p><div class=verse-container id=mnd4:34.1><span>Kapīva sākhaṁ pamuñcaṁ gahāyāti. </span></div><p><div class=verse-container id=mnd4:34.2><span>Yathā makkaṭo araññe pavane caramāno sākhaṁ gaṇhāti, taṁ muñcitvā aññaṁ sākhaṁ gaṇhāti. </span></div><p><div class=verse-container id=mnd4:34.3><span>Evamevaṁ puthusamaṇabrāhmaṇā puthudiṭṭhigatāni gaṇhanti ca muñcanti ca ādiyanti ca nirassajanti cāti—</span></div><p><div class=verse-container id=mnd4:34.4><span>kapīva sākhaṁ pamuñcaṁ gahāya. </span></div><p><div class=verse-container id=mnd4:35.1><span>Tenāha bhagavā—</span></div><p><div class=verse-container id=mnd4:36.1><span>“Purimaṁ pahāya aparaṁ sitāse, </span></div><p><div class=verse-container id=mnd4:36.2><span>Ejānugā te na taranti saṅgaṁ; </span></div><p><div class=verse-container id=mnd4:36.3><span>Te uggahāyanti nirassajanti, </span></div><p><div class=verse-container id=mnd4:36.4><span>Kapīva sākhaṁ pamuñcaṁ gahāyā”ti. </span></div><p><div class=verse-container id=mnd4:37.1><span>Sayaṁ samādāya vatāni jantu, </span></div><p><div class=verse-container id=mnd4:37.2><span>Uccāvacaṁ gacchati saññasatto; </span></div><p><div class=verse-container id=mnd4:37.3><span>Vidvā ca vedehi samecca dhammaṁ, </span></div><p><div class=verse-container id=mnd4:37.4><span>Na uccāvacaṁ gacchati bhūripañño. </span></div><p><div class=verse-container id=mnd4:38.1><span>Sayaṁ samādāya vatāni jantūti. </span></div><p><div class=verse-container id=mnd4:38.2><span>Sayaṁ samādāyāti sāmaṁ samādāya. </span></div><p><div class=verse-container id=mnd4:38.3><span>Vatānīti hatthivataṁ vā assavataṁ vā govataṁ vā kukkūravataṁ vā kākavataṁ vā vāsudevavataṁ vā baladevavataṁ vā puṇṇabhaddavataṁ vā maṇibhaddavataṁ vā aggivataṁ vā nāgavataṁ vā supaṇṇavataṁ vā yakkhavataṁ vā asuravataṁ vā …pe… </span></div><p><div class=verse-container id=mnd4:38.4><span>disāvataṁ vā ādāya samādāya ādiyitvā samādiyitvā gaṇhitvā parāmasitvā abhinivisitvā. </span></div><p><div class=verse-container id=mnd4:38.5><span>Jantūti satto naro …pe… manujoti—</span></div><p><div class=verse-container id=mnd4:38.6><span>sayaṁ samādāya vatāni jantu. </span></div><p><div class=verse-container id=mnd4:39.1><span>Uccāvacaṁ gacchati saññasattoti satthārato satthāraṁ gacchati; </span></div><p><div class=verse-container id=mnd4:39.2><span>dhammakkhānato dhammakkhānaṁ gacchati; </span></div><p><div class=verse-container id=mnd4:39.3><span>gaṇato gaṇaṁ gacchati; </span></div><p><div class=verse-container id=mnd4:39.4><span>diṭṭhiyā diṭṭhiṁ gacchati; </span></div><p><div class=verse-container id=mnd4:39.5><span>paṭipadāya paṭipadaṁ gacchati; </span></div><p><div class=verse-container id=mnd4:39.6><span>maggato maggaṁ gacchati. </span></div><p><div class=verse-container id=mnd4:39.7><span>Saññasattoti kāmasaññāya byāpādasaññāya vihiṁsāsaññāya diṭṭhisaññāya satto visatto āsatto laggo laggito palibuddho. </span></div><p><div class=verse-container id=mnd4:39.8><span>Yathā bhittikhile vā nāgadante vā bhaṇḍaṁ sattaṁ visattaṁ āsattaṁ laggaṁ laggitaṁ palibuddhaṁ, evamevaṁ kāmasaññāya byāpādasaññāya vihiṁsāsaññāya diṭṭhisaññāya satto visatto āsatto laggo laggito palibuddhoti—</span></div><p><div class=verse-container id=mnd4:39.9><span>uccāvacaṁ gacchati saññasatto. </span></div><p><div class=verse-container id=mnd4:40.1><span>Vidvā ca vedehi samecca dhammanti. </span></div><p><div class=verse-container id=mnd4:40.2><span>Vidvāti vidvā vijjāgato ñāṇī vibhāvī medhāvī. </span></div><p><div class=verse-container id=mnd4:40.3><span>Vedehīti vedā vuccanti catūsu maggesu ñāṇaṁ paññā paññindriyaṁ paññābalaṁ dhammavicayasambojjhaṅgo vīmaṁsā vipassanā sammādiṭṭhi. </span></div><p><div class=verse-container id=mnd4:40.4><span>Tehi vedehi jātijarāmaraṇassa antagato antappatto, koṭigato koṭippatto, pariyantagato pariyantappatto, vosānagato vosānappatto, tāṇagato tāṇappatto, leṇagato leṇappatto, saraṇagato saraṇappatto, abhayagato abhayappatto, accutagato accutappatto, amatagato amatappatto, nibbānagato nibbānappatto. </span></div><p><div class=verse-container id=mnd4:40.5><span>Vedānaṁ vā antagatoti vedagū, vedehi vā antagatoti vedagū, sattannaṁ vā dhammānaṁ viditattā vedagū. </span></div><p><div class=verse-container id=mnd4:40.6><span>Sakkāyadiṭṭhi viditā hoti, vicikicchā viditā hoti, sīlabbataparāmāso vidito hoti, rāgo vidito hoti, doso vidito hoti, moho vidito hoti, māno vidito hoti, viditāssa honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā. </span></div><p><div class=verse-container id=mnd4:41.1><span>Vedāni viceyya kevalāni, </span></div><p><div class=verse-container id=mnd4:41.2><span>(sabhiyāti bhagavā) </span></div><p><div class=verse-container id=mnd4:41.3><span>Samaṇānaṁ yānīdhatthi brāhmaṇānaṁ; </span></div><p><div class=verse-container id=mnd4:41.4><span>Sabbavedanāsu vītarāgo, </span></div><p><div class=verse-container id=mnd4:41.5><span>Sabbaṁ vedamaticca vedagū soti. </span></div><p><div class=verse-container id=mnd4:42.1><span>Vidvā ca vedehi samecca dhammanti. </span></div><p><div class=verse-container id=mnd4:42.2><span>Samecca abhisamecca dhammaṁ. </span></div><p><div class=verse-container id=mnd4:42.3><span>Sabbe saṅkhārā aniccāti samecca abhisamecca dhammaṁ; </span></div><p><div class=verse-container id=mnd4:42.4><span>sabbe saṅkhārā dukkhāti samecca abhisamecca dhammaṁ; </span></div><p><div class=verse-container id=mnd4:42.5><span>sabbe dhammā anattāti samecca abhisamecca dhammaṁ; </span></div><p><div class=verse-container id=mnd4:42.6><span>avijjāpaccayā saṅkhārāti samecca abhisamecca dhammaṁ; </span></div><p><div class=verse-container id=mnd4:42.7><span>saṅkhārapaccayā viññāṇanti samecca abhisamecca dhammaṁ; </span></div><p><div class=verse-container id=mnd4:42.8><span>viññāṇapaccayā nāmarūpanti … </span></div><p><div class=verse-container id=mnd4:42.9><span>nāmarūpapaccayā saḷāyatananti … </span></div><p><div class=verse-container id=mnd4:42.10><span>saḷāyatanapaccayā phassoti … </span></div><p><div class=verse-container id=mnd4:42.11><span>phassapaccayā vedanāti … </span></div><p><div class=verse-container id=mnd4:42.12><span>vedanāpaccayā taṇhāti … </span></div><p><div class=verse-container id=mnd4:42.13><span>taṇhāpaccayā upādānanti … </span></div><p><div class=verse-container id=mnd4:42.14><span>upādānapaccayā bhavoti … </span></div><p><div class=verse-container id=mnd4:42.15><span>bhavapaccayā jātīti … </span></div><p><div class=verse-container id=mnd4:42.16><span>jātipaccayā jarāmaraṇanti samecca abhisamecca dhammaṁ; </span></div><p><div class=verse-container id=mnd4:42.17><span>avijjānirodhā saṅkhāranirodhoti samecca abhisamecca dhammaṁ; </span></div><p><div class=verse-container id=mnd4:42.18><span>saṅkhāranirodhā viññāṇanirodhoti samecca abhisamecca dhammaṁ; </span></div><p><div class=verse-container id=mnd4:42.19><span>viññāṇanirodhā nāmarūpanirodhoti … </span></div><p><div class=verse-container id=mnd4:42.20><span>nāmarūpanirodhā saḷāyatananirodhoti … </span></div><p><div class=verse-container id=mnd4:42.21><span>saḷāyatananirodhā phassanirodhoti … </span></div><p><div class=verse-container id=mnd4:42.22><span>phassanirodhā vedanānirodhoti … </span></div><p><div class=verse-container id=mnd4:42.23><span>vedanānirodhā taṇhānirodhoti … </span></div><p><div class=verse-container id=mnd4:42.24><span>taṇhānirodhā upādānanirodhoti … </span></div><p><div class=verse-container id=mnd4:42.25><span>upādānanirodhā bhavanirodhoti … </span></div><p><div class=verse-container id=mnd4:42.26><span>bhavanirodhā jātinirodhoti … </span></div><p><div class=verse-container id=mnd4:42.27><span>jātinirodhā jarāmaraṇanirodhoti samecca abhisamecca dhammaṁ; </span></div><p><div class=verse-container id=mnd4:42.28><span>idaṁ dukkhanti samecca abhisamecca dhammaṁ; </span></div><p><div class=verse-container id=mnd4:42.29><span>ayaṁ dukkhasamudayoti … </span></div><p><div class=verse-container id=mnd4:42.30><span>ayaṁ dukkhanirodhoti … </span></div><p><div class=verse-container id=mnd4:42.31><span>ayaṁ dukkhanirodhagāminī paṭipadāti samecca abhisamecca dhammaṁ; </span></div><p><div class=verse-container id=mnd4:42.32><span>ime āsavāti samecca abhisamecca dhammaṁ; </span></div><p><div class=verse-container id=mnd4:42.33><span>ayaṁ āsavasamudayoti … </span></div><p><div class=verse-container id=mnd4:42.34><span>ayaṁ āsavanirodhoti … </span></div><p><div class=verse-container id=mnd4:42.35><span>ayaṁ āsavanirodhagāminī paṭipadāti samecca abhisamecca dhammaṁ; </span></div><p><div class=verse-container id=mnd4:42.36><span>ime dhammā abhiññeyyāti samecca abhisamecca dhammaṁ; </span></div><p><div class=verse-container id=mnd4:42.37><span>ime dhammā pariññeyyāti … </span></div><p><div class=verse-container id=mnd4:42.38><span>ime dhammā pahātabbāti … </span></div><p><div class=verse-container id=mnd4:42.39><span>ime dhammā bhāvetabbāti … </span></div><p><div class=verse-container id=mnd4:42.40><span>ime dhammā sacchikātabbāti samecca abhisamecca dhammaṁ. </span></div><p><div class=verse-container id=mnd4:42.41><span>Channaṁ phassāyatanānaṁ samudayañca atthaṅgamañca assādañca ādīnavañca nissaraṇañca samecca abhisamecca dhammaṁ. </span></div><p><div class=verse-container id=mnd4:42.42><span>Pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca samecca abhisamecca dhammaṁ. </span></div><p><div class=verse-container id=mnd4:42.43><span>Catunnaṁ mahābhūtānaṁ samudayañca atthaṅgamañca assādañca ādīnavañca nissaraṇañca samecca abhisamecca dhammaṁ. </span></div><p><div class=verse-container id=mnd4:42.44><span>Yaṁ kiñci samudayadhammaṁ sabbaṁ taṁ nirodhadhammanti samecca abhisamecca dhammanti—</span></div><p><div class=verse-container id=mnd4:42.45><span>vidvā ca vedehi samecca dhammaṁ. </span></div><p><div class=verse-container id=mnd4:43.1><span>Na uccāvacaṁ gacchati bhūripaññoti na satthārato satthāraṁ gacchati, na dhammakkhānato dhammakkhānaṁ gacchati, na gaṇato gaṇaṁ gacchati, na diṭṭhiyā diṭṭhiṁ gacchati, na paṭipadāya paṭipadaṁ gacchati, na maggato maggaṁ gacchati. </span></div><p><div class=verse-container id=mnd4:43.2><span>Bhūripaññoti bhūripañño mahāpañño puthupañño hāsapañño javanapañño tikkhapañño nibbedhikapañño. </span></div><p><div class=verse-container id=mnd4:43.3><span>Bhūri vuccati pathavī. </span></div><p><div class=verse-container id=mnd4:43.4><span>Tāya pathavisamāya paññāya vipulāya vitthatāya samannāgatoti—</span></div><p><div class=verse-container id=mnd4:43.5><span>na uccāvacaṁ gacchati bhūripañño. </span></div><p><div class=verse-container id=mnd4:44.1><span>Tenāha bhagavā—</span></div><p><div class=verse-container id=mnd4:45.1><span>“Sayaṁ samādāya vatāni jantu, </span></div><p><div class=verse-container id=mnd4:45.2><span>Uccāvacaṁ gacchati saññasatto; </span></div><p><div class=verse-container id=mnd4:45.3><span>Vidvā ca vedehi samecca dhammaṁ, </span></div><p><div class=verse-container id=mnd4:45.4><span>Na uccāvacaṁ gacchati bhūripañño”ti. </span></div><p><div class=verse-container id=mnd4:46.1><span>Sa sabbadhammesu visenibhūto, </span></div><p><div class=verse-container id=mnd4:46.2><span>Yaṁ kiñci diṭṭhaṁ va sutaṁ mutaṁ vā; </span></div><p><div class=verse-container id=mnd4:46.3><span>Tameva dassiṁ vivaṭaṁ carantaṁ, </span></div><p><div class=verse-container id=mnd4:46.4><span>Kenīdha lokasmi vikappayeyya. </span></div><p><div class=verse-container id=mnd4:47.1><span>Sa sabbadhammesu visenibhūto yaṁ kiñci diṭṭhaṁ va sutaṁ mutaṁ vāti. </span></div><p><div class=verse-container id=mnd4:47.2><span>Senā vuccati mārasenā. </span></div><p><div class=verse-container id=mnd4:47.3><span>Kāyaduccaritaṁ mārasenā, vacīduccaritaṁ mārasenā, manoduccaritaṁ mārasenā, rāgo mārasenā, doso mārasenā, moho mārasenā, kodho mārasenā, upanāho …pe… sabbākusalābhisaṅkhārā mārasenā. </span></div><p><div class=verse-container id=mnd4:48.1><span>Vuttañhetaṁ bhagavatā—</span></div><p><div class=verse-container id=mnd4:49.1><span>“Kāmā te paṭhamā senā, </span></div><p><div class=verse-container id=mnd4:49.2><span>dutiyā arati vuccati; </span></div><p><div class=verse-container id=mnd4:49.3><span>Tatiyā khuppipāsā te, </span></div><p><div class=verse-container id=mnd4:49.4><span>catutthī taṇhā vuccati. </span></div><p><div class=verse-container id=mnd4:50.1><span>Pañcamī thinamiddhaṁ te, </span></div><p><div class=verse-container id=mnd4:50.2><span>chaṭṭhā bhīrū pavuccati; </span></div><p><div class=verse-container id=mnd4:50.3><span>Sattamī vicikicchā te, </span></div><p><div class=verse-container id=mnd4:50.4><span>makkho thambho te aṭṭhamo. </span></div><p><div class=verse-container id=mnd4:51.1><span>Lābho siloko sakkāro, </span></div><p><div class=verse-container id=mnd4:51.2><span>micchāladdho ca yo yaso; </span></div><p><div class=verse-container id=mnd4:51.3><span>Yo cattānaṁ samukkaṁse, </span></div><p><div class=verse-container id=mnd4:51.4><span>pare ca avajānati. </span></div><p><div class=verse-container id=mnd4:52.1><span>Esā namuci te senā, </span></div><p><div class=verse-container id=mnd4:52.2><span>kaṇhassābhippahārinī; </span></div><p><div class=verse-container id=mnd4:52.3><span>Na naṁ asūro jināti, </span></div><p><div class=verse-container id=mnd4:52.4><span>jetvāva labhate sukhan”ti. </span></div><p><div class=verse-container id=mnd4:53.1><span>Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, so vuccati visenibhūto. </span></div><p><div class=verse-container id=mnd4:53.2><span>So diṭṭhe visenibhūto, sute visenibhūto, mute visenibhūto, viññāte visenibhūtoti—</span></div><p><div class=verse-container id=mnd4:53.3><span>sa sabbadhammesu visenibhūto yaṁ kiñci diṭṭhaṁ va sutaṁ mutaṁ vā. </span></div><p><div class=verse-container id=mnd4:54.1><span>Tameva dassiṁ vivaṭaṁ carantanti. </span></div><p><div class=verse-container id=mnd4:54.2><span>Tameva suddhadassiṁ visuddhadassiṁ parisuddhadassiṁ vodātadassiṁ pariyodātadassiṁ. </span></div><p><div class=verse-container id=mnd4:54.3><span>Atha vā, suddhadassanaṁ visuddhadassanaṁ parisuddhadassanaṁ vodātadassanaṁ pariyodātadassanaṁ. </span></div><p><div class=verse-container id=mnd4:54.4><span>Vivaṭanti taṇhāchadanaṁ diṭṭhichadanaṁ kilesachadanaṁ duccaritachadanaṁ avijjāchadanaṁ. </span></div><p><div class=verse-container id=mnd4:54.5><span>Tāni chadanāni vivaṭāni honti viddhaṁsitāni ugghāṭitāni samugghāṭitāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. </span></div><p><div class=verse-container id=mnd4:54.6><span>Carantanti carantaṁ vicarantaṁ viharantaṁ iriyantaṁ vattentaṁ pālentaṁ yapentaṁ yāpentanti—</span></div><p><div class=verse-container id=mnd4:54.7><span>tameva dassiṁ vivaṭaṁ carantaṁ. </span></div><p><div class=verse-container id=mnd4:55.1><span>Kenīdha lokasmi vikappayeyyāti. </span></div><p><div class=verse-container id=mnd4:55.2><span>Kappāti dve kappā—</span></div><p><div class=verse-container id=mnd4:55.3><span>taṇhākappo ca diṭṭhikappo ca …pe… </span></div><p><div class=verse-container id=mnd4:55.4><span>ayaṁ taṇhākappo …pe… </span></div><p><div class=verse-container id=mnd4:55.5><span>ayaṁ diṭṭhikappo. </span></div><p><div class=verse-container id=mnd4:55.6><span>Tassa taṇhākappo pahīno, diṭṭhikappo paṭinissaṭṭho. </span></div><p><div class=verse-container id=mnd4:55.7><span>Taṇhākappassa pahīnattā diṭṭhikappassa paṭinissaṭṭhattā kena rāgena kappeyya, kena dosena kappeyya, kena mohena kappeyya, kena mānena kappeyya, kāya diṭṭhiyā kappeyya, kena uddhaccena kappeyya, kāya vicikicchāya kappeyya, kehi anusayehi kappeyya—</span></div><p><div class=verse-container id=mnd4:55.8><span>rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. </span></div><p><div class=verse-container id=mnd4:55.9><span>Te abhisaṅkhārā pahīnā. </span></div><p><div class=verse-container id=mnd4:55.10><span>Abhisaṅkhārānaṁ pahīnattā gatiyo kena kappeyya—</span></div><p><div class=verse-container id=mnd4:55.11><span>nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā. </span></div><p><div class=verse-container id=mnd4:55.12><span>So hetu natthi, paccayo natthi, kāraṇaṁ natthi, yena kappeyya vikappeyya vikappaṁ āpajjeyya. </span></div><p><div class=verse-container id=mnd4:55.13><span>Lokasminti apāyaloke manussaloke devaloke khandhaloke dhātuloke āyatanaloketi—</span></div><p><div class=verse-container id=mnd4:55.14><span>kenīdha lokasmiṁ vikappayeyya. </span></div><p><div class=verse-container id=mnd4:56.1><span>Tenāha bhagavā—</span></div><p><div class=verse-container id=mnd4:57.1><span>“Sa sabbadhammesu visenibhūto, </span></div><p><div class=verse-container id=mnd4:57.2><span>Yaṁ kiñci diṭṭhaṁ va sutaṁ mutaṁ vā; </span></div><p><div class=verse-container id=mnd4:57.3><span>Tameva dassiṁ vivaṭaṁ carantaṁ, </span></div><p><div class=verse-container id=mnd4:57.4><span>Kenīdha lokasmi vikappayeyyā”ti. </span></div><p><div class=verse-container id=mnd4:58.1><span>Na kappayanti na purekkharonti, </span></div><p><div class=verse-container id=mnd4:58.2><span>Accantasuddhīti na te vadanti; </span></div><p><div class=verse-container id=mnd4:58.3><span>Ādānaganthaṁ gathitaṁ visajja, </span></div><p><div class=verse-container id=mnd4:58.4><span>Āsaṁ na kubbanti kuhiñci loke. </span></div><p><div class=verse-container id=mnd4:59.1><span>Na kappayanti na purekkharontīti. </span></div><p><div class=verse-container id=mnd4:59.2><span>Kappāti dve kappā—</span></div><p><div class=verse-container id=mnd4:59.3><span>taṇhākappo ca diṭṭhikappo ca …pe… </span></div><p><div class=verse-container id=mnd4:59.4><span>ayaṁ taṇhākappo …pe… </span></div><p><div class=verse-container id=mnd4:59.5><span>ayaṁ diṭṭhikappo. </span></div><p><div class=verse-container id=mnd4:59.6><span>Tesaṁ taṇhākappo pahīno, diṭṭhikappo paṭinissaṭṭho. </span></div><p><div class=verse-container id=mnd4:59.7><span>Taṇhākappassa pahīnattā, diṭṭhikappassa paṭinissaṭṭhattā taṇhākappaṁ vā diṭṭhikappaṁ vā na kappenti na janenti na sañjanenti na nibbattenti nābhinibbattentīti—</span></div><p><div class=verse-container id=mnd4:59.8><span>na kappayanti. </span></div><p><div class=verse-container id=mnd4:59.9><span>Na purekkharontīti. </span></div><p><div class=verse-container id=mnd4:59.10><span>Purekkhārāti dve purekkhārā—</span></div><p><div class=verse-container id=mnd4:59.11><span>taṇhāpurekkhāro ca diṭṭhipurekkhāro ca …pe… </span></div><p><div class=verse-container id=mnd4:59.12><span>ayaṁ taṇhāpurekkhāro …pe… </span></div><p><div class=verse-container id=mnd4:59.13><span>ayaṁ diṭṭhipurekkhāro. </span></div><p><div class=verse-container id=mnd4:59.14><span>Tesaṁ taṇhāpurekkhāro pahīno, diṭṭhipurekkhāro paṭinissaṭṭho. </span></div><p><div class=verse-container id=mnd4:59.15><span>Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṁ vā na diṭṭhiṁ vā purato katvā caranti, na taṇhādhajā na taṇhāketū na taṇhādhipateyyā, na diṭṭhidhajā na diṭṭhiketū na diṭṭhādhipateyyā, na taṇhāya vā na diṭṭhiyā vā parivāritā carantīti—</span></div><p><div class=verse-container id=mnd4:59.16><span>na kappayanti na purekkharonti. </span></div><p><div class=verse-container id=mnd4:60.1><span>Accantasuddhīti na te vadantīti accantasuddhiṁ saṁsārasuddhiṁ akiriyadiṭṭhiṁ sassatavādaṁ na vadanti na kathenti na bhaṇanti na dīpayanti na voharantīti—</span></div><p><div class=verse-container id=mnd4:60.2><span>accantasuddhīti na te vadanti. </span></div><p><div class=verse-container id=mnd4:61.1><span>Ādānaganthaṁ gathitaṁ visajjāti. </span></div><p><div class=verse-container id=mnd4:61.2><span>Ganthāti cattāro ganthā—</span></div><p><div class=verse-container id=mnd4:61.3><span>abhijjhākāyagantho, byāpādo kāyagantho, sīlabbataparāmāso kāyagantho, idaṁsaccābhiniveso kāyagantho. </span></div><p><div class=verse-container id=mnd4:61.4><span>Attano diṭṭhiyā rāgo abhijjhākāyagantho; </span></div><p><div class=verse-container id=mnd4:61.5><span>paravādesu āghāto appaccayo byāpādo kāyagantho; </span></div><p><div class=verse-container id=mnd4:61.6><span>attano sīlaṁ vā vataṁ vā sīlavataṁ vā parāmasantīti sīlabbataparāmāso kāyagantho, attano diṭṭhi idaṁsaccābhiniveso kāyagantho. </span></div><p><div class=verse-container id=mnd4:61.7><span>Kiṅkāraṇā vuccati ādānagantho? </span></div><p><div class=verse-container id=mnd4:61.8><span>Tehi ganthehi rūpaṁ ādiyanti upādiyanti gaṇhanti parāmasanti abhinivisanti; </span></div><p><div class=verse-container id=mnd4:61.9><span>vedanaṁ … </span></div><p><div class=verse-container id=mnd4:61.10><span>saññaṁ … </span></div><p><div class=verse-container id=mnd4:61.11><span>saṅkhāre … </span></div><p><div class=verse-container id=mnd4:61.12><span>viññāṇaṁ … </span></div><p><div class=verse-container id=mnd4:61.13><span>gatiṁ … </span></div><p><div class=verse-container id=mnd4:61.14><span>upapattiṁ … </span></div><p><div class=verse-container id=mnd4:61.15><span>paṭisandhiṁ … </span></div><p><div class=verse-container id=mnd4:61.16><span>bhavaṁ … </span></div><p><div class=verse-container id=mnd4:61.17><span>saṁsāravaṭṭaṁ ādiyanti upādiyanti gaṇhanti parāmasanti abhinivisanti. </span></div><p><div class=verse-container id=mnd4:61.18><span>Taṅkāraṇā vuccati ādānagantho. </span></div><p><div class=verse-container id=mnd4:61.19><span>Visajjāti ganthe vosajjitvā vā—</span></div><p><div class=verse-container id=mnd4:61.20><span>visajja. </span></div><p><div class=verse-container id=mnd4:61.21><span>Atha vā ganthe gadhite ganthite bandhe vibandhe ābandhe lagge laggite palibuddhe bandhane phoṭayitvā—</span></div><p><div class=verse-container id=mnd4:61.22><span>visajja. </span></div><p><div class=verse-container id=mnd4:61.23><span>Yathā vayhaṁ vā rathaṁ vā sakaṭaṁ vā sandamānikaṁ vā sajjaṁ visajjaṁ karonti vikopenti; </span></div><p><div class=verse-container id=mnd4:61.24><span>evamevaṁ ganthe vosajjitvā—</span></div><p><div class=verse-container id=mnd4:61.25><span>visajja. </span></div><p><div class=verse-container id=mnd4:61.26><span>Atha vā ganthe gathite ganthite bandhe vibandhe ābandhe lagge laggite palibuddhe bandhane phoṭayitvā visajjāti—</span></div><p><div class=verse-container id=mnd4:61.27><span>ādānaganthaṁ gathitaṁ visajja. </span></div><p><div class=verse-container id=mnd4:62.1><span>Āsaṁ na kubbanti kuhiñci loketi. </span></div><p><div class=verse-container id=mnd4:62.2><span>Āsā vuccati taṇhā yo rāgo sārāgo …pe… abhijjhā lobho akusalamūlaṁ. </span></div><p><div class=verse-container id=mnd4:62.3><span>Āsaṁ na kubbantīti āsaṁ na kubbanti na janenti na sañjanenti na nibbattenti na abhinibbattenti. </span></div><p><div class=verse-container id=mnd4:62.4><span>Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vā. </span></div><p><div class=verse-container id=mnd4:62.5><span>Loketi apāyaloke …pe… āyatanaloketi—</span></div><p><div class=verse-container id=mnd4:62.6><span>āsaṁ na kubbanti kuhiñci loke. </span></div><p><div class=verse-container id=mnd4:63.1><span>Tenāha bhagavā—</span></div><p><div class=verse-container id=mnd4:64.1><span>“Na kappayanti na purekkharonti, </span></div><p><div class=verse-container id=mnd4:64.2><span>Accantasuddhīti na te vadanti; </span></div><p><div class=verse-container id=mnd4:64.3><span>Ādānaganthaṁ gathitaṁ visajja, </span></div><p><div class=verse-container id=mnd4:64.4><span>Āsaṁ na kubbanti kuhiñci loke”ti. </span></div><p><div class=verse-container id=mnd4:65.1><span>Sīmātigo brāhmaṇo tassa natthi, </span></div><p><div class=verse-container id=mnd4:65.2><span>Ñatvā va disvā va samuggahītaṁ; </span></div><p><div class=verse-container id=mnd4:65.3><span>Na rāgarāgī na virāgaratto, </span></div><p><div class=verse-container id=mnd4:65.4><span>Tassīdha natthi paramuggahītaṁ. </span></div><p><div class=verse-container id=mnd4:66.1><span>Sīmātigo brāhmaṇo tassa natthi, ñatvā va disvā va samuggahītanti. </span></div><p><div class=verse-container id=mnd4:66.2><span>Sīmāti catasso sīmāyo—</span></div><p><div class=verse-container id=mnd4:66.3><span>sakkāyadiṭṭhi, vicikicchā, sīlabbataparāmāso, diṭṭhānusayo, vicikicchānusayo, tadekaṭṭhā ca kilesā—</span></div><p><div class=verse-container id=mnd4:66.4><span>ayaṁ paṭhamā sīmā. </span></div><p><div class=verse-container id=mnd4:66.5><span>Oḷārikaṁ kāmarāgasaṁyojanaṁ, paṭighasaṁyojanaṁ, oḷāriko kāmarāgānusayo, paṭighānusayo, tadekaṭṭhā ca kilesā—</span></div><p><div class=verse-container id=mnd4:66.6><span>ayaṁ dutiyā sīmā. </span></div><p><div class=verse-container id=mnd4:66.7><span>Anusahagataṁ kāmarāgasaṁyojanaṁ, paṭighasaṁyojanaṁ, anusahagato kāmarāgānusayo, paṭighānusayo, tadekaṭṭhā ca kilesā—</span></div><p><div class=verse-container id=mnd4:66.8><span>ayaṁ tatiyā sīmā. </span></div><p><div class=verse-container id=mnd4:66.9><span>Rūparāgo arūparāgo māno uddhaccaṁ avijjā, mānānusayo bhavarāgānusayo avijjānusayo, tadekaṭṭhā ca kilesā—</span></div><p><div class=verse-container id=mnd4:66.10><span>ayaṁ catutthā sīmā. </span></div><p><div class=verse-container id=mnd4:66.11><span>Yato ca catūhi ariyamaggehi imā catasso sīmāyo atikkanto hoti samatikkanto vītivatto, so vuccati sīmātigo. </span></div><p><div class=verse-container id=mnd4:66.12><span>Brāhmaṇoti sattannaṁ dhammānaṁ bāhitattā brāhmaṇo—</span></div><p><div class=verse-container id=mnd4:66.13><span>sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti …pe… </span></div><p><div class=verse-container id=mnd4:66.14><span>asito tādi pavuccate sa brahmā. </span></div><p><div class=verse-container id=mnd4:66.15><span>Tassāti arahato khīṇāsavassa. </span></div><p><div class=verse-container id=mnd4:67.1><span>Ñatvāti paracittañāṇena vā ñatvā pubbenivāsānussatiñāṇena vā ñatvā. </span></div><p><div class=verse-container id=mnd4:67.2><span>Disvāti maṁsacakkhunā vā disvā dibbacakkhunā vā disvā. </span></div><p><div class=verse-container id=mnd4:67.3><span>Sīmātigo brāhmaṇo tassa natthi, ñatvā va disvā va samuggahītanti. </span></div><p><div class=verse-container id=mnd4:67.4><span>Tassa idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaranti gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ natthi na santi na saṁvijjati nupalabbhati, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—</span></div><p><div class=verse-container id=mnd4:67.5><span>sīmātigo brāhmaṇo tassa natthi ñatvā va disvā va samuggahītaṁ. </span></div><p><div class=verse-container id=mnd4:68.1><span>Na rāgarāgī na virāgarattoti. </span></div><p><div class=verse-container id=mnd4:68.2><span>Rāgarattā vuccanti ye pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhā. </span></div><p><div class=verse-container id=mnd4:68.3><span>Virāgarattā vuccanti ye rūpāvacaraarūpāvacarasamāpattīsu rattā giddhā gadhitā mucchitā ajjhosannā laggā laggitā palibuddhā. </span></div><p><div class=verse-container id=mnd4:68.4><span>Na rāgarāgī na virāgarattoti yato kāmarāgo ca rūparāgo ca arūparāgo ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā. </span></div><p><div class=verse-container id=mnd4:68.5><span>Ettāvatā na rāgarāgī na virāgaratto. </span></div><p><div class=verse-container id=mnd4:69.1><span>Tassīdha natthi paramuggahītanti. </span></div><p><div class=verse-container id=mnd4:69.2><span>Tassāti arahato khīṇāsavassa. </span></div><p><div class=verse-container id=mnd4:69.3><span>Tassa idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaranti gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ natthi na santi na saṁvijjati nupalabbhati, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—</span></div><p><div class=verse-container id=mnd4:69.4><span>tassīdha natthi paramuggahītaṁ. </span></div><p><div class=verse-container id=mnd4:70.1><span>Tenāha bhagavā—</span></div><p><div class=verse-container id=mnd4:71.1><span>“Sīmātigo brāhmaṇo tassa natthi, </span></div><p><div class=verse-container id=mnd4:71.2><span>Ñatvā va disvā va samuggahītaṁ; </span></div><p><div class=verse-container id=mnd4:71.3><span>Na rāgarāgī na virāgaratto, </span></div><p><div class=verse-container id=mnd4:71.4><span>Tassīdha natthi paramuggahītan”ti. </span></div><p><div class=verse-container id=mnd4:72.1><span>Suddhaṭṭhakasuttaniddeso catuttho. </span></div><div class=flex-between><a href=/canon/en/pli/ms/sutta/kn/mnd/mnd0003.html>Previous</a><a href=/canon/en/pli/ms/sutta/kn/mnd/mnd0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>