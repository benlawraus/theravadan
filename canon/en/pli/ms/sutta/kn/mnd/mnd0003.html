<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/mnd.html> Mahāniddesa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/mnd/mnd0002.html>Previous</a><a href=/canon/en/pli/ms/sutta/kn/mnd/mnd0004.html>Next</a></div><p><div class=verse-container id=mnd3:0.1><span>Mahāniddesa </span></div><p><div class=verse-container id=mnd3:0.2><span>Aṭṭhakavagga </span></div><p><div class=verse-container id=mnd3:0.3><span class=big-bold>3. Duṭṭhaṭṭhakasuttaniddesa </span></div><p><div class=verse-container id=mnd3:1.1><span>Atha duṭṭhaṭṭhakasuttaniddesaṁ vakkhati—</span></div><p><div class=verse-container id=mnd3:2.1><span>Vadanti ve duṭṭhamanāpi eke, </span></div><p><div class=verse-container id=mnd3:2.2><span>Athopi ve saccamanā vadanti; </span></div><p><div class=verse-container id=mnd3:2.3><span>Vādañca jātaṁ muni no upeti, </span></div><p><div class=verse-container id=mnd3:2.4><span>Tasmā munī natthi khilo kuhiñci. </span></div><p><div class=verse-container id=mnd3:3.1><span>Vadanti ve duṭṭhamanāpi eketi te titthiyā duṭṭhamanā paduṭṭhamānā viruddhamanā paṭiviruddhamanā āhatamanā paccāhatamanā āghātitamanā paccāghātitamanā vadanti upavadanti bhagavantañca bhikkhusaṅghañca abhūtenāti—</span></div><p><div class=verse-container id=mnd3:3.2><span>vadanti ve duṭṭhamanāpi eke. </span></div><p><div class=verse-container id=mnd3:4.1><span>Athopi ve saccamanā vadantīti ye tesaṁ titthiyānaṁ saddahantā okappentā adhimuccantā saccamanā saccasaññino bhūtamanā bhūtasaññino tathamanā tathasaññino yāthāvamanā yāthāvasaññino aviparītamanā aviparītasaññino vadanti upavadanti bhagavantañca bhikkhusaṅghañca abhūtenāti—</span></div><p><div class=verse-container id=mnd3:4.2><span>athopi ve saccamanā vadanti. </span></div><p><div class=verse-container id=mnd3:5.1><span>Vādañca jātaṁ muni no upetīti. </span></div><p><div class=verse-container id=mnd3:5.2><span>So vādo jāto hoti sañjāto nibbatto abhinibbatto pātubhūto paratoghoso akkoso upavādo bhagavato ca bhikkhusaṅghassa ca abhūtenāti—</span></div><p><div class=verse-container id=mnd3:5.3><span>vādañca jātaṁ. </span></div><p><div class=verse-container id=mnd3:5.4><span>Muni no upetīti. </span></div><p><div class=verse-container id=mnd3:5.5><span>Munīti. </span></div><p><div class=verse-container id=mnd3:5.6><span>Monaṁ vuccati ñāṇaṁ. </span></div><p><div class=verse-container id=mnd3:5.7><span>Yā paññā pajānanā amoho dhammavicayo sammādiṭṭhi, tena ñāṇena samannāgato muni monappatto …pe… </span></div><p><div class=verse-container id=mnd3:5.8><span>saṅgajālamaticca so muni. </span></div><p><div class=verse-container id=mnd3:5.9><span>Yo vādaṁ upeti so dvīhi kāraṇehi vādaṁ upeti—</span></div><p><div class=verse-container id=mnd3:5.10><span>kārako kārakatāya vādaṁ upeti, atha vā vuccamāno upavadiyamāno kuppati byāpajjati patitthīyati kopañca dosañca appaccayañca pātukaroti. </span></div><p><div class=verse-container id=mnd3:5.11><span>Akārakomhīti yo vādaṁ upeti so imehi dvīhi kāraṇehi vādaṁ upeti. </span></div><p><div class=verse-container id=mnd3:5.12><span>Muni dvīhi kāraṇehi vādaṁ na upeti—</span></div><p><div class=verse-container id=mnd3:5.13><span>akārako muni akārakatāya vādaṁ na upeti, atha vā vuccamāno upavadiyamāno na kuppati na byāpajjati na patitthīyati na kopañca dosañca appaccayañca pātukaroti. </span></div><p><div class=verse-container id=mnd3:5.14><span>Akārakomhīti muni imehi dvīhi kāraṇehi vādaṁ na upeti na upagacchati na gaṇhāti na parāmasati na abhinivisatīti—</span></div><p><div class=verse-container id=mnd3:5.15><span>vādañca jātaṁ muni no upeti. </span></div><p><div class=verse-container id=mnd3:6.1><span>Tasmā munī natthi khilo kuhiñcīti. </span></div><p><div class=verse-container id=mnd3:6.2><span>Tasmāti tasmā taṅkāraṇā taṁhetu tappaccayā taṁnidānaṁ munino āhatacittatā khilajātatāpi natthi. </span></div><p><div class=verse-container id=mnd3:6.3><span>Pañcapi cetokhilā natthi, tayopi khilā natthi. </span></div><p><div class=verse-container id=mnd3:6.4><span>Rāgakhilo dosakhilo mohakhilo natthi na santi na saṁvijjati nupalabbhati, pahīno samucchinno vūpasanto paṭipassaddho abhabbuppattiko ñāṇagginā daḍḍho. </span></div><p><div class=verse-container id=mnd3:6.5><span>Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vāti—</span></div><p><div class=verse-container id=mnd3:6.6><span>tasmā munī natthi khilo kuhiñcīti. </span></div><p><div class=verse-container id=mnd3:7.1><span>Tenāha bhagavā—</span></div><p><div class=verse-container id=mnd3:8.1><span>“Vadanti ve duṭṭhamanāpi eke, </span></div><p><div class=verse-container id=mnd3:8.2><span>Athopi ve saccamanā vadanti; </span></div><p><div class=verse-container id=mnd3:8.3><span>Vādañca jātaṁ muni no upeti, </span></div><p><div class=verse-container id=mnd3:8.4><span>Tasmā munī natthi khilo kuhiñcī”ti. </span></div><p><div class=verse-container id=mnd3:9.1><span>Sakañhi diṭṭhiṁ kathamaccayeyya, </span></div><p><div class=verse-container id=mnd3:9.2><span>Chandānunīto ruciyā niviṭṭho; </span></div><p><div class=verse-container id=mnd3:9.3><span>Sayaṁ samattāni pakubbamāno, </span></div><p><div class=verse-container id=mnd3:9.4><span>Yathā hi jāneyya tathā vadeyya. </span></div><p><div class=verse-container id=mnd3:10.1><span>Sakañhi diṭṭhiṁ kathamaccayeyyāti. </span></div><p><div class=verse-container id=mnd3:10.2><span>Yaṁ te titthiyā sundariparibbājikaṁ hantvā samaṇānaṁ sakyaputtiyānaṁ avaṇṇaṁ pakāsayitvā “evaṁ etaṁ lābhaṁ yasasakkāraṁ sammānaṁ paccāharissāmā”ti te evaṁdiṭṭhikā evaṅkhantikā evaṁrucikā evaṁladdhikā evaṁajjhāsayā evaṁadhippāyā, te nāsakkhiṁsu sakaṁ diṭṭhiṁ sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ atikkamituṁ; </span></div><p><div class=verse-container id=mnd3:10.3><span>atha kho sveva ayaso te paccāgatoti, evampi—</span></div><p><div class=verse-container id=mnd3:10.4><span>sakañhi diṭṭhiṁ kathamaccayeyya. </span></div><p><div class=verse-container id=mnd3:10.5><span>Atha vā “sassato loko, idameva saccaṁ moghamaññan”ti yo so evaṁvādo, so sakaṁ diṭṭhiṁ sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ kathaṁ accayeyya atikkameyya samatikkameyya vītivatteyya? </span></div><p><div class=verse-container id=mnd3:10.6><span>Taṁ kissa hetu? </span></div><p><div class=verse-container id=mnd3:10.7><span>Tassa sā diṭṭhi tathā samattā samādinnā gahitā parāmaṭṭhā abhiniviṭṭhā ajjhositā adhimuttāti. </span></div><p><div class=verse-container id=mnd3:10.8><span>Evampi—</span></div><p><div class=verse-container id=mnd3:10.9><span>sakañhi diṭṭhiṁ kathamaccayeyya? </span></div><p><div class=verse-container id=mnd3:10.10><span>“Asassato loko …pe… </span></div><p><div class=verse-container id=mnd3:10.11><span>antavā loko … </span></div><p><div class=verse-container id=mnd3:10.12><span>anantavā loko … </span></div><p><div class=verse-container id=mnd3:10.13><span>taṁ jīvaṁ taṁ sarīraṁ … </span></div><p><div class=verse-container id=mnd3:10.14><span>aññaṁ jīvaṁ aññaṁ sarīraṁ … </span></div><p><div class=verse-container id=mnd3:10.15><span>hoti tathāgato paraṁ maraṇā … </span></div><p><div class=verse-container id=mnd3:10.16><span>na hoti tathāgato paraṁ maraṇā … </span></div><p><div class=verse-container id=mnd3:10.17><span>hoti ca na ca hoti tathāgato paraṁ maraṇā … </span></div><p><div class=verse-container id=mnd3:10.18><span>neva hoti na na hoti tathāgato paraṁ maraṇā, idameva saccaṁ moghamaññan”ti yo so evaṁ vādo, so sakaṁ diṭṭhiṁ sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ kathaṁ accayeyya atikkameyya samatikkameyya vītivatteyya? </span></div><p><div class=verse-container id=mnd3:10.19><span>Taṁ kissa hetu? </span></div><p><div class=verse-container id=mnd3:10.20><span>Tassa sā diṭṭhi tathā samattā samādinnā gahitā parāmaṭṭhā abhiniviṭṭhā ajjhositā adhimuttāti. </span></div><p><div class=verse-container id=mnd3:10.21><span>Evampi—</span></div><p><div class=verse-container id=mnd3:10.22><span>sakañhi diṭṭhiṁ kathamaccayeyya. </span></div><p><div class=verse-container id=mnd3:11.1><span>Chandānunīto ruciyā niviṭṭhoti. </span></div><p><div class=verse-container id=mnd3:11.2><span>Chandānunītoti sakāya diṭṭhiyā sakāya khantiyā sakāya ruciyā sakāya laddhiyā yāyati niyyati vuyhati saṁharīyati. </span></div><p><div class=verse-container id=mnd3:11.3><span>Yathā hatthiyānena vā assayānena vā rathayānena vā goyānena vā ajayānena vā meṇḍayānena vā oṭṭhayānena vā kharayānena vā yāyati niyyati vuyhati saṁharīyati, evamevaṁ sakāya diṭṭhiyā sakāya khantiyā sakāya ruciyā sakāya laddhiyā yāyati niyyati vuyhati saṁharīyatīti—</span></div><p><div class=verse-container id=mnd3:11.4><span>chandānunīto. </span></div><p><div class=verse-container id=mnd3:11.5><span>Ruciyā niviṭṭhoti sakāya diṭṭhiyā sakāya ruciyā sakāya laddhiyā niviṭṭho patiṭṭhito allīno upagato ajjhosito adhimuttoti—</span></div><p><div class=verse-container id=mnd3:11.6><span>chandānunīto ruciyā niviṭṭho. </span></div><p><div class=verse-container id=mnd3:12.1><span>Sayaṁ samattāni pakubbamānoti. </span></div><p><div class=verse-container id=mnd3:12.2><span>Sayaṁ samattaṁ karoti paripuṇṇaṁ karoti anomaṁ karoti aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti. </span></div><p><div class=verse-container id=mnd3:12.3><span>“Ayaṁ satthā sabbaññū”ti sayaṁ samattaṁ karoti paripuṇṇaṁ karoti anomaṁ karoti aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti. </span></div><p><div class=verse-container id=mnd3:12.4><span>“Ayaṁ dhammo svākkhāto, ayaṁ gaṇo suppaṭipanno, ayaṁ diṭṭhi bhaddikā, ayaṁ paṭipadā supaññattā, ayaṁ maggo niyyāniko”ti sayaṁ samattaṁ karoti paripuṇṇaṁ karoti anomaṁ karoti aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti janeti sañjaneti nibbatteti abhinibbattetīti—</span></div><p><div class=verse-container id=mnd3:12.5><span>sayaṁ samattāni pakubbamāno. </span></div><p><div class=verse-container id=mnd3:13.1><span>Yathā hi jāneyya tathā vadeyyāti yathā jāneyya, tathā vadeyya katheyya bhaṇeyya dīpayeyya vohareyya. </span></div><p><div class=verse-container id=mnd3:13.2><span>“Sassato loko, idameva saccaṁ moghamaññan”ti yathā jāneyya, tathā vadeyya katheyya bhaṇeyya dīpayeyya vohareyya. </span></div><p><div class=verse-container id=mnd3:13.3><span>“Asassato loko …pe… </span></div><p><div class=verse-container id=mnd3:13.4><span>neva hoti na na hoti tathāgato paraṁ maraṇā, idameva saccaṁ moghamaññan”ti yathā jāneyya, tathā vadeyya katheyya bhaṇeyya dīpayeyya vohareyyāti—</span></div><p><div class=verse-container id=mnd3:13.5><span>yathā hi jāneyya tathā vadeyya. </span></div><p><div class=verse-container id=mnd3:14.1><span>Tenāha bhagavā—</span></div><p><div class=verse-container id=mnd3:15.1><span>“Sakañhi diṭṭhiṁ kathamaccayeyya, </span></div><p><div class=verse-container id=mnd3:15.2><span>Chandānunīto ruciyā niviṭṭho; </span></div><p><div class=verse-container id=mnd3:15.3><span>Sayaṁ samattāni pakubbamāno, </span></div><p><div class=verse-container id=mnd3:15.4><span>Yathā hi jāneyya tathā vadeyyā”ti. </span></div><p><div class=verse-container id=mnd3:16.1><span>Yo attano sīlavatāni jantu, </span></div><p><div class=verse-container id=mnd3:16.2><span>Anānupuṭṭhova paresa pāva; </span></div><p><div class=verse-container id=mnd3:16.3><span>Anariyadhammaṁ kusalā tamāhu, </span></div><p><div class=verse-container id=mnd3:16.4><span>Yo ātumānaṁ sayameva pāva. </span></div><p><div class=verse-container id=mnd3:17.1><span>Yo attano sīlavatāni jantūti. </span></div><p><div class=verse-container id=mnd3:17.2><span>Yoti yo yādiso yathāyutto yathāvihito yathāpakāro yaṁṭhānappatto yaṁdhammasamannāgato khattiyo vā brāhmaṇo vā vesso vā suddo vā gahaṭṭho vā pabbajito vā devo vā manusso vā. </span></div><p><div class=verse-container id=mnd3:17.3><span>Sīlavatānīti atthi sīlañceva vatañca, atthi vataṁ na sīlaṁ. </span></div><p><div class=verse-container id=mnd3:17.4><span>Katamaṁ sīlañceva vatañca? </span></div><p><div class=verse-container id=mnd3:17.5><span>Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu. </span></div><p><div class=verse-container id=mnd3:17.6><span>Yo tattha saṁyamo saṁvaro avītikkamo, idaṁ sīlaṁ. </span></div><p><div class=verse-container id=mnd3:17.7><span>Yaṁ samādānaṁ taṁ vataṁ. </span></div><p><div class=verse-container id=mnd3:17.8><span>Saṁvaraṭṭhena sīlaṁ; </span></div><p><div class=verse-container id=mnd3:17.9><span>samādānaṭṭhena vataṁ—</span></div><p><div class=verse-container id=mnd3:17.10><span>idaṁ vuccati sīlañceva vatañca. </span></div><p><div class=verse-container id=mnd3:17.11><span>Katamaṁ vataṁ, na sīlaṁ? </span></div><p><div class=verse-container id=mnd3:17.12><span>Aṭṭha dhutaṅgāni—</span></div><p><div class=verse-container id=mnd3:17.13><span>āraññikaṅgaṁ, piṇḍapātikaṅgaṁ, paṁsukūlikaṅgaṁ, tecīvarikaṅgaṁ, sapadānacārikaṅgaṁ, khalupacchābhattikaṅgaṁ, nesajjikaṅgaṁ, yathāsanthatikaṅgaṁ—</span></div><p><div class=verse-container id=mnd3:17.14><span>idaṁ vuccati vataṁ, na sīlaṁ. </span></div><p><div class=verse-container id=mnd3:17.15><span>Vīriyasamādānampi vuccati vataṁ, na sīlaṁ. </span></div><p><div class=verse-container id=mnd3:17.16><span>“Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ. </span></div><p><div class=verse-container id=mnd3:17.17><span>Yaṁ taṁ purisathāmena purisabalena purisavīriyena purisaparakkamena pattabbaṁ, na taṁ apāpuṇitvā vīriyassa saṇṭhānaṁ bhavissatī”ti—</span></div><p><div class=verse-container id=mnd3:17.18><span>cittaṁ paggaṇhāti padahati. </span></div><p><div class=verse-container id=mnd3:17.19><span>Evarūpaṁ vīriyasamādānaṁ—</span></div><p><div class=verse-container id=mnd3:17.20><span>idaṁ vuccati vataṁ, na sīlaṁ. </span></div><p><div class=verse-container id=mnd3:18.1><span>“Nāsissaṁ na pivissāmi, </span></div><p><div class=verse-container id=mnd3:18.2><span>vihārato na nikkhame; </span></div><p><div class=verse-container id=mnd3:18.3><span>Napi passaṁ nipātessaṁ, </span></div><p><div class=verse-container id=mnd3:18.4><span>taṇhāsalle anūhate”ti. </span></div><p><div class=verse-container id=mnd3:19.1><span>Cittaṁ paggaṇhāti padahati. </span></div><p><div class=verse-container id=mnd3:19.2><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd3:19.3><span>“Na tāvāhaṁ imaṁ pallaṅkaṁ bhindissāmi yāva me na anupādāya āsavehi cittaṁ vimuccissatī”ti—</span></div><p><div class=verse-container id=mnd3:19.4><span>cittaṁ paggaṇhāti padahati. </span></div><p><div class=verse-container id=mnd3:19.5><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd3:19.6><span>“Na tāvāhaṁ imamhā āsanā vuṭṭhahissāmi, </span></div><p><div class=verse-container id=mnd3:19.7><span>caṅkamā orohissāmi, </span></div><p><div class=verse-container id=mnd3:19.8><span>vihārā nikkhamissāmi, </span></div><p><div class=verse-container id=mnd3:19.9><span>aḍḍhayogā nikkhamissāmi, </span></div><p><div class=verse-container id=mnd3:19.10><span>pāsādā nikkhamissāmi, </span></div><p><div class=verse-container id=mnd3:19.11><span>hammiyā nikkhamissāmi, </span></div><p><div class=verse-container id=mnd3:19.12><span>guhāya nikkhamissāmi, </span></div><p><div class=verse-container id=mnd3:19.13><span>leṇā nikkhamissāmi, </span></div><p><div class=verse-container id=mnd3:19.14><span>kuṭiyā nikkhamissāmi, </span></div><p><div class=verse-container id=mnd3:19.15><span>kūṭāgārā nikkhamissāmi, </span></div><p><div class=verse-container id=mnd3:19.16><span>aṭṭā nikkhamissāmi, </span></div><p><div class=verse-container id=mnd3:19.17><span>māḷā nikkhamissāmi, </span></div><p><div class=verse-container id=mnd3:19.18><span>uddaṇḍā nikkhamissāmi, </span></div><p><div class=verse-container id=mnd3:19.19><span>upaṭṭhānasālāya nikkhamissāmi, </span></div><p><div class=verse-container id=mnd3:19.20><span>maṇḍapā nikkhamissāmi, </span></div><p><div class=verse-container id=mnd3:19.21><span>rukkhamūlā nikkhamissāmi yāva me na anupādāya āsavehi cittaṁ vimuccissatī”ti—</span></div><p><div class=verse-container id=mnd3:19.22><span>cittaṁ paggaṇhāti padahati. </span></div><p><div class=verse-container id=mnd3:19.23><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd3:20.1><span>“Imasmiññeva pubbaṇhasamayaṁ ariyadhammaṁ āharissāmi samāharissāmi adhigacchissāmi phassayissāmi sacchikarissāmī”ti—</span></div><p><div class=verse-container id=mnd3:20.2><span>cittaṁ paggaṇhāti padahati. </span></div><p><div class=verse-container id=mnd3:20.3><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd3:20.4><span>“Imasmiññeva majjhanhikasamayaṁ, </span></div><p><div class=verse-container id=mnd3:20.5><span>sāyanhasamayaṁ, </span></div><p><div class=verse-container id=mnd3:20.6><span>purebhattaṁ, </span></div><p><div class=verse-container id=mnd3:20.7><span>pacchābhattaṁ, </span></div><p><div class=verse-container id=mnd3:20.8><span>purimaṁ yāmaṁ, </span></div><p><div class=verse-container id=mnd3:20.9><span>majjhimaṁ yāmaṁ, </span></div><p><div class=verse-container id=mnd3:20.10><span>pacchimaṁ yāmaṁ, </span></div><p><div class=verse-container id=mnd3:20.11><span>kāḷe, </span></div><p><div class=verse-container id=mnd3:20.12><span>juṇhe, </span></div><p><div class=verse-container id=mnd3:20.13><span>vasse, </span></div><p><div class=verse-container id=mnd3:20.14><span>hemante, </span></div><p><div class=verse-container id=mnd3:20.15><span>gimhe, </span></div><p><div class=verse-container id=mnd3:20.16><span>purime vayokhandhe, </span></div><p><div class=verse-container id=mnd3:20.17><span>majjhime vayokhandhe, </span></div><p><div class=verse-container id=mnd3:20.18><span>pacchime vayokhandhe ariyadhammaṁ āharissāmi samāharissāmi adhigacchissāmi phassayissāmi sacchikarissāmī”ti—</span></div><p><div class=verse-container id=mnd3:20.19><span>cittaṁ paggaṇhāti padahati. </span></div><p><div class=verse-container id=mnd3:20.20><span>Evarūpampi vīriyasamādānaṁ vuccati vataṁ, na sīlaṁ. </span></div><p><div class=verse-container id=mnd3:20.21><span>Jantūti satto naro mānavo poso puggalo jīvo jāgu jantu indagu manujoti—</span></div><p><div class=verse-container id=mnd3:20.22><span>yo attano sīlavatāni jantu. </span></div><p><div class=verse-container id=mnd3:21.1><span>Anānupuṭṭhova paresa pāvāti. </span></div><p><div class=verse-container id=mnd3:21.2><span>Paresanti paresaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ. </span></div><p><div class=verse-container id=mnd3:21.3><span>Anānupuṭṭhoti apuṭṭho apucchito ayācito anajjhesito apasādito. </span></div><p><div class=verse-container id=mnd3:21.4><span>Pāvāti attano sīlaṁ vā vataṁ vā sīlabbataṁ vā pāvadati. </span></div><p><div class=verse-container id=mnd3:21.5><span>Ahamasmi sīlasampannoti vā, vatasampannoti vā, sīlabbatasampannoti vā </span></div><p><div class=verse-container id=mnd3:21.6><span>jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā, </span></div><p><div class=verse-container id=mnd3:21.7><span>uccā kulā pabbajitoti vā, mahākulā pabbajitoti vā, mahābhogakulā pabbajitoti vā, uḷārabhogakulā pabbajitoti vā, ñāto yasassī sagahaṭṭhapabbajitānanti vā, </span></div><p><div class=verse-container id=mnd3:21.8><span>lābhimhi cīvarapiṇḍapātasenāsanagilānapaccayabhesajjaparikkhārānanti vā, </span></div><p><div class=verse-container id=mnd3:21.9><span>suttantikoti vā, vinayadharoti vā, dhammakathikoti vā, āraññikoti vā, piṇḍapātikoti vā, paṁsukūlikoti vā, tecīvarikoti vā, sapadānacārikoti vā, khalupacchābhattikoti vā, nesajjikoti vā, yathāsanthatikoti vā, </span></div><p><div class=verse-container id=mnd3:21.10><span>paṭhamassa jhānassa lābhīti vā, dutiyassa jhānassa lābhīti vā, tatiyassa jhānassa lābhīti vā, catutthassa jhānassa lābhīti vā, ākāsānañcāyatanasamāpattiyā lābhīti vā, viññāṇañcāyatanasamāpattiyā lābhīti vā, ākiñcaññāyatanasamāpattiyā lābhīti vā, nevasaññānāsaññāyatanasamāpattiyā lābhīti vā pāvadati katheti bhaṇati dīpayati voharatīti—</span></div><p><div class=verse-container id=mnd3:21.11><span>anānupuṭṭhova paresaṁ pāva. </span></div><p><div class=verse-container id=mnd3:22.1><span>Anariyadhammaṁ kusalā tamāhūti. </span></div><p><div class=verse-container id=mnd3:22.2><span>Kusalāti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā evamāhaṁsu—</span></div><p><div class=verse-container id=mnd3:22.3><span>“anariyānaṁ eso dhammo, neso dhammo ariyānaṁ; </span></div><p><div class=verse-container id=mnd3:22.4><span>bālānaṁ eso dhammo, neso dhammo paṇḍitānaṁ; </span></div><p><div class=verse-container id=mnd3:22.5><span>asappurisānaṁ eso dhammo, neso dhammo sappurisānan”ti. </span></div><p><div class=verse-container id=mnd3:22.6><span>Evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—</span></div><p><div class=verse-container id=mnd3:22.7><span>anariyadhammaṁ kusalā tamāhu. </span></div><p><div class=verse-container id=mnd3:23.1><span>Yo ātumānaṁ sayameva pāvāti. </span></div><p><div class=verse-container id=mnd3:23.2><span>Ātumā vuccati attā. </span></div><p><div class=verse-container id=mnd3:23.3><span>Sayameva pāvāti sayameva attānaṁ pāvadati—</span></div><p><div class=verse-container id=mnd3:23.4><span>ahamasmi sīlasampannoti vā, vatasampannoti vā, sīlabbatasampannoti vā, </span></div><p><div class=verse-container id=mnd3:23.5><span>jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā, </span></div><p><div class=verse-container id=mnd3:23.6><span>uccā kulā pabbajitoti vā, mahākulā pabbajitoti vā, mahābhogakulā pabbajitoti vā, uḷārabhogakulā pabbajitoti vā, ñāto yasassī sagahaṭṭhapabbajitānanti vā, </span></div><p><div class=verse-container id=mnd3:23.7><span>lābhimhi cīvarapiṇḍapātasenāsanagilānapaccayabhesajjaparikkhārānanti vā, suttantikoti vā, vinayadharoti vā, dhammakathikoti vā, āraññikoti vā, piṇḍapātikoti vā, paṁsukūlikoti vā, tecīvarikoti vā, sapadānacārikoti vā, khalupacchābhattikoti vā, nesajjikoti vā, yathāsanthatikoti vā, </span></div><p><div class=verse-container id=mnd3:23.8><span>paṭhamassa jhānassa lābhīti vā, dutiyassa jhānassa lābhīti vā, tatiyassa jhānassa lābhīti vā, catutthassa jhānassa lābhīti vā, ākāsānañcāyatanasamāpattiyā lābhīti vā, viññāṇañcāyatanasamāpattiyā lābhīti vā, ākiñcaññāyatanasamāpattiyā lābhīti vā, nevasaññānāsaññāyatanasamāpattiyā lābhīti vā pāvadati katheti bhaṇati dīpayati voharatīti—</span></div><p><div class=verse-container id=mnd3:23.9><span>yo ātumānaṁ sayameva pāvāti. </span></div><p><div class=verse-container id=mnd3:24.1><span>Tenāha bhagavā—</span></div><p><div class=verse-container id=mnd3:25.1><span>“Yo attano sīlavatāni jantu, </span></div><p><div class=verse-container id=mnd3:25.2><span>Anānupuṭṭhova paresa pāva; </span></div><p><div class=verse-container id=mnd3:25.3><span>Anariyadhammaṁ kusalā tamāhu, </span></div><p><div class=verse-container id=mnd3:25.4><span>Yo ātumānaṁ sayameva pāvā”ti. </span></div><p><div class=verse-container id=mnd3:26.1><span>Santo ca bhikkhu abhinibbutatto, </span></div><p><div class=verse-container id=mnd3:26.2><span>Itihanti sīlesu akatthamāno; </span></div><p><div class=verse-container id=mnd3:26.3><span>Tamariyadhammaṁ kusalā vadanti, </span></div><p><div class=verse-container id=mnd3:26.4><span>Yassussadā natthi kuhiñci loke. </span></div><p><div class=verse-container id=mnd3:27.1><span>Santo ca bhikkhu abhinibbutattoti. </span></div><p><div class=verse-container id=mnd3:27.2><span>Santoti rāgassa samitattā santo, </span></div><p><div class=verse-container id=mnd3:27.3><span>dosassa samitattā santo, </span></div><p><div class=verse-container id=mnd3:27.4><span>mohassa samitattā santo, </span></div><p><div class=verse-container id=mnd3:27.5><span>kodhassa … </span></div><p><div class=verse-container id=mnd3:27.6><span>upanāhassa … </span></div><p><div class=verse-container id=mnd3:27.7><span>makkhassa … </span></div><p><div class=verse-container id=mnd3:27.8><span>paḷāsassa … </span></div><p><div class=verse-container id=mnd3:27.9><span>issāya … </span></div><p><div class=verse-container id=mnd3:27.10><span>macchariyassa … </span></div><p><div class=verse-container id=mnd3:27.11><span>māyāya … </span></div><p><div class=verse-container id=mnd3:27.12><span>sāṭheyyassa … </span></div><p><div class=verse-container id=mnd3:27.13><span>thambhassa … </span></div><p><div class=verse-container id=mnd3:27.14><span>sārambhassa … </span></div><p><div class=verse-container id=mnd3:27.15><span>mānassa … </span></div><p><div class=verse-container id=mnd3:27.16><span>atimānassa … </span></div><p><div class=verse-container id=mnd3:27.17><span>madassa … </span></div><p><div class=verse-container id=mnd3:27.18><span>pamādassa … </span></div><p><div class=verse-container id=mnd3:27.19><span>sabbakilesānaṁ … </span></div><p><div class=verse-container id=mnd3:27.20><span>sabbaduccaritānaṁ … </span></div><p><div class=verse-container id=mnd3:27.21><span>sabbadarathānaṁ … </span></div><p><div class=verse-container id=mnd3:27.22><span>sabbapariḷāhānaṁ … </span></div><p><div class=verse-container id=mnd3:27.23><span>sabbasantāpānaṁ … </span></div><p><div class=verse-container id=mnd3:27.24><span>sabbākusalābhisaṅkhārānaṁ santattā samitattā vūpasamitattā vijjhātattā nibbutattā vigatattā paṭipassaddhattā santo upasanto vūpasanto nibbuto paṭipassaddhoti—</span></div><p><div class=verse-container id=mnd3:27.25><span>santo. </span></div><p><div class=verse-container id=mnd3:27.26><span>Bhikkhūti sattannaṁ dhammānaṁ bhinnattā bhikkhu—</span></div><p><div class=verse-container id=mnd3:27.27><span>sakkāyadiṭṭhi bhinnā hoti, vicikicchā bhinnā hoti, sīlabbataparāmāso bhinno hoti, rāgo bhinno hoti, doso bhinno hoti, moho bhinno hoti, māno bhinno hoti. </span></div><p><div class=verse-container id=mnd3:27.28><span>Bhinnāssa honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā. </span></div><p><div class=verse-container id=mnd3:28.1><span>“Pajjena katena attanā, </span></div><p><div class=verse-container id=mnd3:28.2><span>(sabhiyāti bhagavā) </span></div><p><div class=verse-container id=mnd3:28.3><span>Parinibbānagato vitiṇṇakaṅkho; </span></div><p><div class=verse-container id=mnd3:28.4><span>Vibhavañca bhavañca vippahāya, </span></div><p><div class=verse-container id=mnd3:28.5><span>Vusitavā khīṇapunabbhavo sa bhikkhū”ti. </span></div><p><div class=verse-container id=mnd3:29.1><span>Santo ca bhikkhu abhinibbutattoti rāgassa nibbāpitattā abhinibbutatto, dosassa nibbāpitattā abhinibbutatto, mohassa nibbāpitattā abhinibbutatto, kodhassa … </span></div><p><div class=verse-container id=mnd3:29.2><span>upanāhassa … </span></div><p><div class=verse-container id=mnd3:29.3><span>makkhassa … </span></div><p><div class=verse-container id=mnd3:29.4><span>paḷāsassa … </span></div><p><div class=verse-container id=mnd3:29.5><span>issāya … </span></div><p><div class=verse-container id=mnd3:29.6><span>macchariyassa … </span></div><p><div class=verse-container id=mnd3:29.7><span>māyāya … </span></div><p><div class=verse-container id=mnd3:29.8><span>sāṭheyyassa … </span></div><p><div class=verse-container id=mnd3:29.9><span>thambhassa … </span></div><p><div class=verse-container id=mnd3:29.10><span>sārambhassa … </span></div><p><div class=verse-container id=mnd3:29.11><span>mānassa … </span></div><p><div class=verse-container id=mnd3:29.12><span>atimānassa … </span></div><p><div class=verse-container id=mnd3:29.13><span>madassa … </span></div><p><div class=verse-container id=mnd3:29.14><span>pamādassa … </span></div><p><div class=verse-container id=mnd3:29.15><span>sabbakilesānaṁ … </span></div><p><div class=verse-container id=mnd3:29.16><span>sabbaduccaritānaṁ … </span></div><p><div class=verse-container id=mnd3:29.17><span>sabbadarathānaṁ … </span></div><p><div class=verse-container id=mnd3:29.18><span>sabbapariḷāhānaṁ … </span></div><p><div class=verse-container id=mnd3:29.19><span>sabbasantāpānaṁ … </span></div><p><div class=verse-container id=mnd3:29.20><span>sabbākusalābhisaṅkhārānaṁ nibbāpitattā abhinibbutattoti—</span></div><p><div class=verse-container id=mnd3:29.21><span>santo ca bhikkhu abhinibbutatto. </span></div><p><div class=verse-container id=mnd3:30.1><span>Itihanti sīlesu akatthamānoti. </span></div><p><div class=verse-container id=mnd3:30.2><span>Itīti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatā metaṁ—</span></div><p><div class=verse-container id=mnd3:30.3><span>itihanti. </span></div><p><div class=verse-container id=mnd3:30.4><span>Sīlesu akatthamānoti. </span></div><p><div class=verse-container id=mnd3:30.5><span>Idhekacco katthī hoti vikatthī. </span></div><p><div class=verse-container id=mnd3:30.6><span>So katthati vikatthati. </span></div><p><div class=verse-container id=mnd3:30.7><span>Ahamasmi sīlasampannoti vā, vatasampannoti vā, sīlabbatasampannoti vā, </span></div><p><div class=verse-container id=mnd3:30.8><span>jātiyā vā gottena vā kolaputtiyena vā vaṇṇapokkharatāya vā …pe… </span></div><p><div class=verse-container id=mnd3:30.9><span>nevasaññānāsaññāyatanasamāpattiyā lābhīti vā katthati vikatthati. </span></div><p><div class=verse-container id=mnd3:30.10><span>Evaṁ na katthati na vikatthati. </span></div><p><div class=verse-container id=mnd3:30.11><span>Katthanā ārato virato paṭivirato nikkhanto nissaṭo vippamutto visaññutto vimariyādikatena cetasā viharatīti—</span></div><p><div class=verse-container id=mnd3:30.12><span>itihanti sīlesu akatthamāno. </span></div><p><div class=verse-container id=mnd3:31.1><span>Tamariyadhammaṁ kusalā vadantīti. </span></div><p><div class=verse-container id=mnd3:31.2><span>Kusalāti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā sammappadhānakusalā iddhipādakusalā indriyakusalā balakusalā bojjhaṅgakusalā maggakusalā phalakusalā nibbānakusalā, te kusalā evaṁ vadanti—</span></div><p><div class=verse-container id=mnd3:31.3><span>“ariyānaṁ eso dhammo, neso dhammo anariyānaṁ; </span></div><p><div class=verse-container id=mnd3:31.4><span>paṇḍitānaṁ eso dhammo, neso dhammo bālānaṁ; </span></div><p><div class=verse-container id=mnd3:31.5><span>sappurisānaṁ eso dhammo, neso dhammo asappurisānan”ti. </span></div><p><div class=verse-container id=mnd3:31.6><span>Evaṁ vadanti, ariyānaṁ evaṁ kathenti evaṁ bhaṇanti evaṁ dīpayanti evaṁ voharantīti—</span></div><p><div class=verse-container id=mnd3:31.7><span>tamariyadhammaṁ kusalā vadanti. </span></div><p><div class=verse-container id=mnd3:32.1><span>Yassussadā natthi kuhiñci loketi. </span></div><p><div class=verse-container id=mnd3:32.2><span>Yassāti arahato khīṇāsavassa. </span></div><p><div class=verse-container id=mnd3:32.3><span>Ussadāti sattussadā—</span></div><p><div class=verse-container id=mnd3:32.4><span>rāgussado, dosussado, mohussado, mānussado, diṭṭhussado, kilesussado, kammussado. </span></div><p><div class=verse-container id=mnd3:32.5><span>Yassime ussadā natthi na santi na vijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā. </span></div><p><div class=verse-container id=mnd3:32.6><span>Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vā. </span></div><p><div class=verse-container id=mnd3:32.7><span>Loketi apāyaloke manussaloke devaloke khandhaloke dhātuloke āyatanaloketi—</span></div><p><div class=verse-container id=mnd3:32.8><span>yassussadā natthi kuhiñci loke. </span></div><p><div class=verse-container id=mnd3:33.1><span>Tenāha bhagavā—</span></div><p><div class=verse-container id=mnd3:34.1><span>“Santo ca bhikkhu abhinibbutatto, </span></div><p><div class=verse-container id=mnd3:34.2><span>Itihanti sīlesu akatthamāno; </span></div><p><div class=verse-container id=mnd3:34.3><span>Tamariyadhammaṁ kusalā vadanti, </span></div><p><div class=verse-container id=mnd3:34.4><span>Yassussadā natthi kuhiñci loke”ti. </span></div><p><div class=verse-container id=mnd3:35.1><span>Pakappitā saṅkhatā yassa dhammā, </span></div><p><div class=verse-container id=mnd3:35.2><span>Purakkhatā santi avīvadātā; </span></div><p><div class=verse-container id=mnd3:35.3><span>Yadattani passati ānisaṁsaṁ, </span></div><p><div class=verse-container id=mnd3:35.4><span>Taṁ nissito kuppapaṭiccasantiṁ. </span></div><p><div class=verse-container id=mnd3:36.1><span>Pakappitā saṅkhatā yassa dhammāti. </span></div><p><div class=verse-container id=mnd3:36.2><span>Pakappanāti dve pakappanā—</span></div><p><div class=verse-container id=mnd3:36.3><span>taṇhāpakappanā ca diṭṭhipakappanā ca …pe… </span></div><p><div class=verse-container id=mnd3:36.4><span>ayaṁ taṇhāpakappanā …pe… </span></div><p><div class=verse-container id=mnd3:36.5><span>ayaṁ diṭṭhipakappanā. </span></div><p><div class=verse-container id=mnd3:36.6><span>Saṅkhatāti saṅkhatā abhisaṅkhatā saṇṭhapitātipi—</span></div><p><div class=verse-container id=mnd3:36.7><span>saṅkhatā. </span></div><p><div class=verse-container id=mnd3:36.8><span>Atha vā aniccā saṅkhatā paṭiccasamuppannā khayadhammā vayadhammā virāgadhammā nirodhadhammātipi—</span></div><p><div class=verse-container id=mnd3:36.9><span>saṅkhatā. </span></div><p><div class=verse-container id=mnd3:36.10><span>Yassāti diṭṭhigatikassa. </span></div><p><div class=verse-container id=mnd3:36.11><span>Dhammā vuccanti dvāsaṭṭhi diṭṭhigatānīti—</span></div><p><div class=verse-container id=mnd3:36.12><span>pakappitā saṅkhatā yassa dhammā. </span></div><p><div class=verse-container id=mnd3:37.1><span>Purakkhatā santi avīvadātāti. </span></div><p><div class=verse-container id=mnd3:37.2><span>Purakkhatāti dve purekkhārā—</span></div><p><div class=verse-container id=mnd3:37.3><span>taṇhāpurekkhāro ca diṭṭhipurekkhāro ca …pe… </span></div><p><div class=verse-container id=mnd3:37.4><span>ayaṁ taṇhāpurekkhāro …pe… </span></div><p><div class=verse-container id=mnd3:37.5><span>ayaṁ diṭṭhipurekkhāro. </span></div><p><div class=verse-container id=mnd3:37.6><span>Tassa taṇhāpurekkhāro appahīno, diṭṭhipurekkhāro appaṭinissaṭṭho. </span></div><p><div class=verse-container id=mnd3:37.7><span>Tassa taṇhāpurekkhārassa appahīnattā, diṭṭhipurekkhārassa appaṭinissaṭṭhattā so taṇhaṁ vā diṭṭhiṁ vā purato katvā carati taṇhādhajo taṇhāketu taṇhādhipateyyo, diṭṭhidhajo diṭṭhiketu diṭṭhādhipateyyo, taṇhāya vā diṭṭhiyā vā parivārito caratīti—</span></div><p><div class=verse-container id=mnd3:37.8><span>purakkhatā. </span></div><p><div class=verse-container id=mnd3:37.9><span>Santīti santi saṁvijjanti atthi upalabbhanti. </span></div><p><div class=verse-container id=mnd3:37.10><span>Avīvadātāti avevadātā avodātā aparisuddhā saṅkiliṭṭhā saṅkilesikāti—</span></div><p><div class=verse-container id=mnd3:37.11><span>purakkhatā santi avīvadātā. </span></div><p><div class=verse-container id=mnd3:38.1><span>Yadattani passati ānisaṁsanti. </span></div><p><div class=verse-container id=mnd3:38.2><span>Yadattanīti yaṁ attani. </span></div><p><div class=verse-container id=mnd3:38.3><span>Attā vuccati diṭṭhigataṁ. </span></div><p><div class=verse-container id=mnd3:38.4><span>Attano diṭṭhiyā dve ānisaṁse passati—</span></div><p><div class=verse-container id=mnd3:38.5><span>diṭṭhadhammikañca ānisaṁsaṁ, samparāyikañca ānisaṁsaṁ. </span></div><p><div class=verse-container id=mnd3:38.6><span>Katamo diṭṭhiyā diṭṭhadhammiko ānisaṁso? </span></div><p><div class=verse-container id=mnd3:38.7><span>Yaṁdiṭṭhiko satthā hoti, taṁdiṭṭhikā sāvakā honti. </span></div><p><div class=verse-container id=mnd3:38.8><span>Taṁdiṭṭhikaṁ satthāraṁ sāvakā sakkaronti garuṁ karonti mānenti pūjenti apacitiṁ karonti. </span></div><p><div class=verse-container id=mnd3:38.9><span>Labhati ca tatonidānaṁ cīvarapiṇḍapātasenāsanagilānapaccayabhesajjaparikkhāraṁ—</span></div><p><div class=verse-container id=mnd3:38.10><span>ayaṁ diṭṭhiyā diṭṭhadhammiko ānisaṁso. </span></div><p><div class=verse-container id=mnd3:38.11><span>Katamo diṭṭhiyā samparāyiko ānisaṁso? </span></div><p><div class=verse-container id=mnd3:38.12><span>Ayaṁ diṭṭhi alaṁ nāgattāya vā supaṇṇattāya vā yakkhattāya vā asurattāya vā gandhabbattāya vā mahārājattāya vā indattāya vā brahmattāya vā devattāya vā. </span></div><p><div class=verse-container id=mnd3:38.13><span>Ayaṁ diṭṭhi suddhiyā visuddhiyā parisuddhiyā, muttiyā vimuttiyā parimuttiyā. </span></div><p><div class=verse-container id=mnd3:38.14><span>Imāya diṭṭhiyā sujjhanti visujjhanti parisujjhanti muccanti vimuccanti parimuccanti. </span></div><p><div class=verse-container id=mnd3:38.15><span>Imāya diṭṭhiyā sujjhissāmi visujjhissāmi parisujjhissāmi, muccissāmi vimuccissāmi parimuccissāmīti āyatiṁ phalapāṭikaṅkhī hoti—</span></div><p><div class=verse-container id=mnd3:38.16><span>ayaṁ diṭṭhiyā samparāyiko ānisaṁso. </span></div><p><div class=verse-container id=mnd3:38.17><span>Attano diṭṭhiyā ime dve ānisaṁse passati dakkhati oloketi nijjhāyati upaparikkhatīti—</span></div><p><div class=verse-container id=mnd3:38.18><span>yadattani passati ānisaṁsaṁ. </span></div><p><div class=verse-container id=mnd3:39.1><span>Taṁ nissito kuppapaṭiccasantinti. </span></div><p><div class=verse-container id=mnd3:39.2><span>Tisso santiyo—</span></div><p><div class=verse-container id=mnd3:39.3><span>accantasanti, tadaṅgasanti, sammutisanti. </span></div><p><div class=verse-container id=mnd3:39.4><span>Katamā accantasanti? </span></div><p><div class=verse-container id=mnd3:39.5><span>Accantasanti vuccati amataṁ nibbānaṁ. </span></div><p><div class=verse-container id=mnd3:39.6><span>Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ. </span></div><p><div class=verse-container id=mnd3:39.7><span>Ayaṁ accantasanti. </span></div><p><div class=verse-container id=mnd3:39.8><span>Katamā tadaṅgasanti? </span></div><p><div class=verse-container id=mnd3:39.9><span>Paṭhamaṁ jhānaṁ samāpannassa nīvaraṇā santā honti; </span></div><p><div class=verse-container id=mnd3:39.10><span>dutiyaṁ jhānaṁ samāpannassa vitakkavicārā santā honti; </span></div><p><div class=verse-container id=mnd3:39.11><span>tatiyaṁ jhānaṁ samāpannassa pīti santā hoti; </span></div><p><div class=verse-container id=mnd3:39.12><span>catutthaṁ jhānaṁ samāpannassa sukhadukkhā santā honti; </span></div><p><div class=verse-container id=mnd3:39.13><span>ākāsānañcāyatanaṁ samāpannassa rūpasaññā paṭighasaññā nānattasaññā santā hoti; </span></div><p><div class=verse-container id=mnd3:39.14><span>viññāṇañcāyatanaṁ samāpannassa ākāsānañcāyatanasaññā santā hoti; </span></div><p><div class=verse-container id=mnd3:39.15><span>ākiñcaññāyatanaṁ samāpannassa viññāṇañcāyatanasaññā santā hoti; </span></div><p><div class=verse-container id=mnd3:39.16><span>nevasaññānāsaññāyatanaṁ samāpannassa ākiñcaññāyatanasaññā santā hoti. </span></div><p><div class=verse-container id=mnd3:39.17><span>Ayaṁ tadaṅgasanti. </span></div><p><div class=verse-container id=mnd3:39.18><span>Katamā sammutisanti? </span></div><p><div class=verse-container id=mnd3:39.19><span>Sammutisantiyo vuccanti dvāsaṭṭhi diṭṭhigatāni diṭṭhisantiyo. </span></div><p><div class=verse-container id=mnd3:39.20><span>Api ca sammutisanti imasmiṁ atthe adhippetā santīti. </span></div><p><div class=verse-container id=mnd3:39.21><span>Taṁ nissito kuppapaṭiccasantinti. </span></div><p><div class=verse-container id=mnd3:39.22><span>Kuppasantiṁ pakuppasantiṁ eritasantiṁ sameritasantiṁ calitasantiṁ ghaṭṭitasantiṁ kappitasantiṁ pakappitasantiṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ virāgadhammaṁ nirodhadhammaṁ, santiṁ nissito asito allīno upagato ajjhosito adhimuttoti—</span></div><p><div class=verse-container id=mnd3:39.23><span>taṁ nissito kuppapaṭiccasantiṁ. </span></div><p><div class=verse-container id=mnd3:40.1><span>Tenāha bhagavā—</span></div><p><div class=verse-container id=mnd3:41.1><span>“Pakappitā saṅkhatā yassa dhammā, </span></div><p><div class=verse-container id=mnd3:41.2><span>Purakkhatā santi avīvadātā; </span></div><p><div class=verse-container id=mnd3:41.3><span>Yadattani passati ānisaṁsaṁ, </span></div><p><div class=verse-container id=mnd3:41.4><span>Taṁ nissito kuppapaṭiccasantin”ti. </span></div><p><div class=verse-container id=mnd3:42.1><span>Diṭṭhīnivesā na hi svātivattā, </span></div><p><div class=verse-container id=mnd3:42.2><span>Dhammesu niccheyya samuggahītaṁ; </span></div><p><div class=verse-container id=mnd3:42.3><span>Tasmā naro tesu nivesanesu, </span></div><p><div class=verse-container id=mnd3:42.4><span>Nirassatī ādiyatī ca dhammaṁ. </span></div><p><div class=verse-container id=mnd3:43.1><span>Diṭṭhīnivesā na hi svātivattāti. </span></div><p><div class=verse-container id=mnd3:43.2><span>Diṭṭhīnivesāti “sassato loko, idameva saccaṁ moghamaññan”ti abhinivesaparāmāso diṭṭhinivesanaṁ. </span></div><p><div class=verse-container id=mnd3:43.3><span>“Asassato loko … </span></div><p><div class=verse-container id=mnd3:43.4><span>antavā loko … </span></div><p><div class=verse-container id=mnd3:43.5><span>anantavā loko … </span></div><p><div class=verse-container id=mnd3:43.6><span>taṁ jīvaṁ taṁ sarīraṁ … </span></div><p><div class=verse-container id=mnd3:43.7><span>aññaṁ jīvaṁ aññaṁ sarīraṁ … </span></div><p><div class=verse-container id=mnd3:43.8><span>hoti tathāgato paraṁ maraṇā … </span></div><p><div class=verse-container id=mnd3:43.9><span>na hoti tathāgato paraṁ maraṇā … </span></div><p><div class=verse-container id=mnd3:43.10><span>hoti ca na ca hoti tathāgato paraṁ maraṇā … </span></div><p><div class=verse-container id=mnd3:43.11><span>neva hoti na na hoti tathāgato paraṁ maraṇā, idameva saccaṁ moghamaññan”ti abhinivesaparāmāso diṭṭhinivesananti. </span></div><p><div class=verse-container id=mnd3:43.12><span>Diṭṭhīnivesā na hi svātivattāti diṭṭhinivesā na hi svātivattā durativattā duttarā duppatarā dussamatikkamā dubbinivattāti—</span></div><p><div class=verse-container id=mnd3:43.13><span>diṭṭhīnivesā na hi svātivattā. </span></div><p><div class=verse-container id=mnd3:44.1><span>Dhammesu niccheyya samuggahītanti. </span></div><p><div class=verse-container id=mnd3:44.2><span>Dhammesūti dvāsaṭṭhidiṭṭhigatesu. </span></div><p><div class=verse-container id=mnd3:44.3><span>Niccheyyāti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṁ katvā. </span></div><p><div class=verse-container id=mnd3:44.4><span>Samuggahītanti nivesanesu odhiggāho bilaggāho varaggāho koṭṭhāsaggāho uccayaggāho samuccayaggāho. </span></div><p><div class=verse-container id=mnd3:44.5><span>Idaṁ saccaṁ tacchaṁ tathaṁ bhūtaṁ yāthāvaṁ aviparītanti gahitaṁ parāmaṭṭhaṁ abhiniviṭṭhaṁ ajjhositaṁ adhimuttanti—</span></div><p><div class=verse-container id=mnd3:44.6><span>dhammesu niccheyya samuggahītaṁ. </span></div><p><div class=verse-container id=mnd3:45.1><span>Tasmā naro tesu nivesanesūti. </span></div><p><div class=verse-container id=mnd3:45.2><span>Tasmāti tasmā taṅkāraṇā taṁhetu tappaccayā taṁnidānaṁ. </span></div><p><div class=verse-container id=mnd3:45.3><span>Naroti satto naro mānavo poso puggalo jīvo jāgu jantu indagu manujo. </span></div><p><div class=verse-container id=mnd3:45.4><span>Tesu nivesanesūti tesu diṭṭhinivesanesūti—</span></div><p><div class=verse-container id=mnd3:45.5><span>tasmā naro tesu nivesanesu. </span></div><p><div class=verse-container id=mnd3:46.1><span>Nirassatī ādiyatī ca dhammanti. </span></div><p><div class=verse-container id=mnd3:46.2><span>Nirassatīti dvīhi kāraṇehi nirassati—</span></div><p><div class=verse-container id=mnd3:46.3><span>paravicchindanāya vā nirassati, anabhisambhuṇanto vā nirassati. </span></div><p><div class=verse-container id=mnd3:46.4><span>Kathaṁ paravicchindanāya nirassati? </span></div><p><div class=verse-container id=mnd3:46.5><span>Paro vicchindeti—</span></div><p><div class=verse-container id=mnd3:46.6><span>so satthā na sabbaññū, </span></div><p><div class=verse-container id=mnd3:46.7><span>dhammo na svākkhāto, </span></div><p><div class=verse-container id=mnd3:46.8><span>gaṇo na suppaṭipanno, </span></div><p><div class=verse-container id=mnd3:46.9><span>diṭṭhi na bhaddikā, </span></div><p><div class=verse-container id=mnd3:46.10><span>paṭipadā na supaññattā, </span></div><p><div class=verse-container id=mnd3:46.11><span>maggo na niyyāniko, natthettha suddhi vā visuddhi vā parisuddhi vā mutti vā vimutti vā parimutti vā, natthettha sujjhanti vā visujjhanti vā parisujjhanti vā muccanti vā vimuccanti vā parimuccanti vā, hīnā nihīnā omakā lāmakā chatukkā parittāti—</span></div><p><div class=verse-container id=mnd3:46.12><span>evaṁ paro vicchindeti. </span></div><p><div class=verse-container id=mnd3:46.13><span>Evaṁ vicchindiyamāno satthāraṁ nirassati, dhammakkhānaṁ nirassati, gaṇaṁ nirassati, diṭṭhiṁ nirassati, paṭipadaṁ nirassati, maggaṁ nirassati. </span></div><p><div class=verse-container id=mnd3:46.14><span>Evaṁ paravicchindanāya nirassati. </span></div><p><div class=verse-container id=mnd3:46.15><span>Kathaṁ anabhisambhuṇanto nirassati? </span></div><p><div class=verse-container id=mnd3:46.16><span>Sīlaṁ anabhisambhuṇanto sīlaṁ nirassati, vataṁ anabhisambhuṇanto vataṁ nirassati, sīlabbataṁ anabhisambhuṇanto sīlabbataṁ nirassati. </span></div><p><div class=verse-container id=mnd3:46.17><span>Evaṁ anabhisambhuṇanto nirassati. </span></div><p><div class=verse-container id=mnd3:46.18><span>Ādiyatī ca dhammanti. </span></div><p><div class=verse-container id=mnd3:46.19><span>Satthāraṁ gaṇhāti, dhammakkhānaṁ gaṇhāti, gaṇaṁ gaṇhāti, diṭṭhiṁ gaṇhāti, paṭipadaṁ gaṇhāti, maggaṁ gaṇhāti parāmasati abhinivisatīti—</span></div><p><div class=verse-container id=mnd3:46.20><span>nirassatī ādiyatī ca dhammaṁ. </span></div><p><div class=verse-container id=mnd3:47.1><span>Tenāha bhagavā—</span></div><p><div class=verse-container id=mnd3:48.1><span>“Diṭṭhīnivesā na hi svātivattā, </span></div><p><div class=verse-container id=mnd3:48.2><span>Dhammesu niccheyya samuggahītaṁ; </span></div><p><div class=verse-container id=mnd3:48.3><span>Tasmā naro tesu nivesanesu, </span></div><p><div class=verse-container id=mnd3:48.4><span>Nirassatī ādiyatī ca dhamman”ti. </span></div><p><div class=verse-container id=mnd3:49.1><span>Dhonassa hi natthi kuhiñci loke, </span></div><p><div class=verse-container id=mnd3:49.2><span>Pakappitā diṭṭhi bhavābhavesu; </span></div><p><div class=verse-container id=mnd3:49.3><span>Māyañca mānañca pahāya dhono, </span></div><p><div class=verse-container id=mnd3:49.4><span>Sa kena gaccheyya anūpayo so. </span></div><p><div class=verse-container id=mnd3:50.1><span>Dhonassa hi natthi kuhiñci loke pakappitā diṭṭhi bhavābhavesūti. </span></div><p><div class=verse-container id=mnd3:50.2><span>Dhonoti. </span></div><p><div class=verse-container id=mnd3:50.3><span>Dhonā vuccati paññā—</span></div><p><div class=verse-container id=mnd3:50.4><span>yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā bhūri medhā pariṇāyikā vipassanā sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi. </span></div><p><div class=verse-container id=mnd3:50.5><span>Kiṅkāraṇā dhonā vuccati paññā? </span></div><p><div class=verse-container id=mnd3:50.6><span>Tāya paññāya kāyaduccaritaṁ dhutañca dhotañca sandhotañca niddhotañca; </span></div><p><div class=verse-container id=mnd3:50.7><span>vacīduccaritaṁ … </span></div><p><div class=verse-container id=mnd3:50.8><span>manoduccaritaṁ dhutañca dhotañca sandhotañca niddhotañca; </span></div><p><div class=verse-container id=mnd3:50.9><span>rāgo dhuto ca dhoto ca sandhoto ca niddhoto ca; </span></div><p><div class=verse-container id=mnd3:50.10><span>doso … </span></div><p><div class=verse-container id=mnd3:50.11><span>moho … </span></div><p><div class=verse-container id=mnd3:50.12><span>kodho … </span></div><p><div class=verse-container id=mnd3:50.13><span>upanāho … </span></div><p><div class=verse-container id=mnd3:50.14><span>makkho … </span></div><p><div class=verse-container id=mnd3:50.15><span>paḷāso dhuto ca dhoto ca sandhoto ca niddhoto ca; </span></div><p><div class=verse-container id=mnd3:50.16><span>issā dhutā ca dhotā ca sandhotā ca niddhotā ca; </span></div><p><div class=verse-container id=mnd3:50.17><span>macchariyaṁ dhutañca dhotañca sandhotañca niddhotañca; </span></div><p><div class=verse-container id=mnd3:50.18><span>māyā dhutā ca dhotā ca sandhotā ca niddhotā ca; </span></div><p><div class=verse-container id=mnd3:50.19><span>sāṭheyyaṁ dhutañca dhotañca sandhotañca niddhotañca; </span></div><p><div class=verse-container id=mnd3:50.20><span>thambho dhuto ca dhoto ca sandhoto ca niddhoto ca; </span></div><p><div class=verse-container id=mnd3:50.21><span>sārambho … </span></div><p><div class=verse-container id=mnd3:50.22><span>māno … </span></div><p><div class=verse-container id=mnd3:50.23><span>atimāno … </span></div><p><div class=verse-container id=mnd3:50.24><span>mado … </span></div><p><div class=verse-container id=mnd3:50.25><span>pamādo dhuto ca dhoto ca sandhoto ca niddhoto ca; </span></div><p><div class=verse-container id=mnd3:50.26><span>sabbe kilesā, sabbe duccaritā, sabbe darathā, sabbe pariḷāhā, sabbe santāpā, sabbākusalābhisaṅkhārā dhutā ca dhotā ca sandhotā ca niddhotā ca. </span></div><p><div class=verse-container id=mnd3:50.27><span>Taṅkāraṇā dhonā vuccati paññā. </span></div><p><div class=verse-container id=mnd3:51.1><span>Atha vā sammādiṭṭhiyā micchādiṭṭhi dhutā ca dhotā ca sandhotā ca niddhotā ca; </span></div><p><div class=verse-container id=mnd3:51.2><span>sammāsaṅkappena micchāsaṅkappo dhuto ca dhoto ca sandhoto ca niddhoto ca; </span></div><p><div class=verse-container id=mnd3:51.3><span>sammāvācāya micchāvācā dhutā ca dhotā ca …pe… </span></div><p><div class=verse-container id=mnd3:51.4><span>sammākammantena micchākammanto dhuto ca … </span></div><p><div class=verse-container id=mnd3:51.5><span>sammāājīvena micchāājīvo dhuto ca … </span></div><p><div class=verse-container id=mnd3:51.6><span>sammāvāyāmena micchāvāyāmo dhuto ca … </span></div><p><div class=verse-container id=mnd3:51.7><span>sammāsatiyā micchāsati dhutā ca … </span></div><p><div class=verse-container id=mnd3:51.8><span>sammāsamādhinā micchāsamādhi dhuto ca dhoto ca sandhoto ca niddhoto ca; </span></div><p><div class=verse-container id=mnd3:51.9><span>sammāñāṇena micchāñāṇaṁ dhutaṁ ca … </span></div><p><div class=verse-container id=mnd3:51.10><span>sammāvimuttiyā micchāvimutti dhutā ca dhotā ca sandhotā ca niddhotā ca. </span></div><p><div class=verse-container id=mnd3:52.1><span>Atha vā ariyena aṭṭhaṅgikena maggena sabbe kilesā, sabbe duccaritā, sabbe darathā, sabbe pariḷāhā, sabbe santāpā, sabbākusalābhisaṅkhārā dhutā ca dhotā ca sandhotā ca niddhotā ca. </span></div><p><div class=verse-container id=mnd3:52.2><span>Arahā imehi dhoneyyehi dhammehi upeto samupeto upagato samupagato upapanno samupapanno samannāgato; </span></div><p><div class=verse-container id=mnd3:52.3><span>tasmā arahā dhono. </span></div><p><div class=verse-container id=mnd3:52.4><span>So dhutarāgo dhutapāpo dhutakileso dhutapariḷāhoti—</span></div><p><div class=verse-container id=mnd3:52.5><span>dhono. </span></div><p><div class=verse-container id=mnd3:52.6><span>Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vā. </span></div><p><div class=verse-container id=mnd3:52.7><span>Loketi apāyaloke …pe… āyatanaloke. </span></div><p><div class=verse-container id=mnd3:53.1><span>Pakappitāti dve pakappanā—</span></div><p><div class=verse-container id=mnd3:53.2><span>taṇhāpakappanā ca diṭṭhipakappanā ca …pe… </span></div><p><div class=verse-container id=mnd3:53.3><span>ayaṁ taṇhāpakappanā …pe… </span></div><p><div class=verse-container id=mnd3:53.4><span>ayaṁ diṭṭhipakappanā. </span></div><p><div class=verse-container id=mnd3:53.5><span>Bhavābhavesūti bhavābhave kammabhave punabbhave kāmabhave, kammabhave kāmabhave punabbhave rūpabhave, kammabhave rūpabhave punabbhave arūpabhave, kammabhave arūpabhave punabbhave punappunabbhave punappunagatiyā punappunaupapattiyā punappunapaṭisandhiyā punappunaattabhāvābhinibbattiyā. </span></div><p><div class=verse-container id=mnd3:53.6><span>Dhonassa hi natthi kuhiñci loke pakappitā diṭṭhi bhavābhavesūti dhonassa kuhiñci loke bhavābhavesu ca kappitā pakappitā abhisaṅkhatā saṇṭhapitā diṭṭhi natthi na santi na saṁvijjati nupalabbhati, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—</span></div><p><div class=verse-container id=mnd3:53.7><span>dhonassa hi natthi kuhiñci loke pakappitā diṭṭhi bhavābhavesu. </span></div><p><div class=verse-container id=mnd3:54.1><span>Māyañca mānañca pahāya dhonoti. </span></div><p><div class=verse-container id=mnd3:54.2><span>Māyā vuccati vañcanikā cariyā. </span></div><p><div class=verse-container id=mnd3:54.3><span>Idhekacco kāyena duccaritaṁ caritvā, vācāya duccaritaṁ caritvā, manasā duccaritaṁ caritvā tassa paṭicchādanahetu pāpikaṁ icchaṁ paṇidahati—</span></div><p><div class=verse-container id=mnd3:54.4><span>“mā maṁ jaññā”ti icchati, “mā maṁ jaññā”ti saṅkappeti, “mā maṁ jaññā”ti vācaṁ bhāsati, “mā maṁ jaññā”ti kāyena parakkamati. </span></div><p><div class=verse-container id=mnd3:54.5><span>Yā evarūpā māyā māyāvitā accasarā vañcanā nikati nikiraṇā pariharaṇā gūhanā parigūhanā chādanā paricchādanā anuttānikammaṁ anāvikammaṁ vocchādanā pāpakiriyā, ayaṁ vuccati māyā. </span></div><p><div class=verse-container id=mnd3:55.1><span>Mānoti ekavidhena māno—</span></div><p><div class=verse-container id=mnd3:55.2><span>yā cittassa unnati. </span></div><p><div class=verse-container id=mnd3:55.3><span>Duvidhena māno—</span></div><p><div class=verse-container id=mnd3:55.4><span>attukkaṁsanamāno, paravambhanamāno. </span></div><p><div class=verse-container id=mnd3:55.5><span>Tividhena māno—</span></div><p><div class=verse-container id=mnd3:55.6><span>“seyyohamasmī”ti māno, “sadisohamasmī”ti māno, “hīnohamasmī”ti māno. </span></div><p><div class=verse-container id=mnd3:55.7><span>Catubbidhena māno—</span></div><p><div class=verse-container id=mnd3:55.8><span>lābhena mānaṁ janeti, yasena mānaṁ janeti, pasaṁsāya mānaṁ janeti, sukhena mānaṁ janeti. </span></div><p><div class=verse-container id=mnd3:55.9><span>Pañcavidhena māno—</span></div><p><div class=verse-container id=mnd3:55.10><span>“lābhimhi manāpikānaṁ rūpānan”ti mānaṁ janeti, “lābhimhi manāpikānaṁ saddānaṁ … </span></div><p><div class=verse-container id=mnd3:55.11><span>gandhānaṁ … </span></div><p><div class=verse-container id=mnd3:55.12><span>rasānaṁ … </span></div><p><div class=verse-container id=mnd3:55.13><span>phoṭṭhabbānan”ti mānaṁ janeti. </span></div><p><div class=verse-container id=mnd3:55.14><span>Chabbidhena māno—</span></div><p><div class=verse-container id=mnd3:55.15><span>cakkhusampadāya mānaṁ janeti, sotasampadāya … </span></div><p><div class=verse-container id=mnd3:55.16><span>ghānasampadāya … </span></div><p><div class=verse-container id=mnd3:55.17><span>jivhāsampadāya … </span></div><p><div class=verse-container id=mnd3:55.18><span>kāyasampadāya … </span></div><p><div class=verse-container id=mnd3:55.19><span>manosampadāya mānaṁ janeti. </span></div><p><div class=verse-container id=mnd3:55.20><span>Sattavidhena māno—</span></div><p><div class=verse-container id=mnd3:55.21><span>māno, atimāno, mānātimāno, omāno, adhimāno, asmimāno, micchāmāno. </span></div><p><div class=verse-container id=mnd3:55.22><span>Aṭṭhavidhena māno—</span></div><p><div class=verse-container id=mnd3:55.23><span>lābhena mānaṁ janeti, alābhena omānaṁ janeti, yasena mānaṁ janeti, ayasena omānaṁ janeti, pasaṁsāya mānaṁ janeti, nindāya omānaṁ janeti, sukhena mānaṁ janeti, dukkhena omānaṁ janeti. </span></div><p><div class=verse-container id=mnd3:55.24><span>Navavidhena māno—</span></div><p><div class=verse-container id=mnd3:55.25><span>seyyassa seyyohamasmīti māno, seyyassa sadisohamasmīti māno, seyyassa hīnohamasmīti māno, sadisassa seyyohamasmīti māno, sadisassa sadisohamasmīti māno, sadisassa hīnohamasmīti māno, hīnassa seyyohamasmīti māno, hīnassa sadisohamasmīti māno, hīnassa hīnohamasmīti māno. </span></div><p><div class=verse-container id=mnd3:55.26><span>Dasavidhena māno—</span></div><p><div class=verse-container id=mnd3:55.27><span>idhekacco mānaṁ janeti jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā. </span></div><p><div class=verse-container id=mnd3:55.28><span>Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—</span></div><p><div class=verse-container id=mnd3:55.29><span>ayaṁ vuccati māno. </span></div><p><div class=verse-container id=mnd3:55.30><span>Māyañca mānañca pahāya dhonoti. </span></div><p><div class=verse-container id=mnd3:55.31><span>Dhono māyañca mānañca pahāya pajahitvā vinodetvā byantiṁ karitvā anabhāvaṁ gametvāti—</span></div><p><div class=verse-container id=mnd3:55.32><span>māyañca mānañca pahāya dhono. </span></div><p><div class=verse-container id=mnd3:56.1><span>Sa kena gaccheyya anūpayo soti. </span></div><p><div class=verse-container id=mnd3:56.2><span>Upayāti dve upayā—</span></div><p><div class=verse-container id=mnd3:56.3><span>taṇhūpayo ca diṭṭhūpayo ca …pe… </span></div><p><div class=verse-container id=mnd3:56.4><span>ayaṁ taṇhūpayo …pe… </span></div><p><div class=verse-container id=mnd3:56.5><span>ayaṁ diṭṭhūpayo. </span></div><p><div class=verse-container id=mnd3:56.6><span>Tassa taṇhūpayo pahīno, diṭṭhūpayo paṭinissaṭṭho. </span></div><p><div class=verse-container id=mnd3:56.7><span>Taṇhūpayassa pahīnattā, diṭṭhūpayassa paṭinissaṭṭhattā anūpayo puggalo kena rāgena gaccheyya, kena dosena gaccheyya, kena mohena gaccheyya, kena mānena gaccheyya, kāya diṭṭhiyā gaccheyya, kena uddhaccena gaccheyya, kāya vicikicchāya gaccheyya, kehi anusayehi gaccheyya—</span></div><p><div class=verse-container id=mnd3:56.8><span>rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. </span></div><p><div class=verse-container id=mnd3:56.9><span>Te abhisaṅkhārā pahīnā. </span></div><p><div class=verse-container id=mnd3:56.10><span>Abhisaṅkhārānaṁ pahīnattā gatiyo kena gaccheyya—</span></div><p><div class=verse-container id=mnd3:56.11><span>nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā. </span></div><p><div class=verse-container id=mnd3:56.12><span>So hetu natthi paccayo natthi kāraṇaṁ natthi, yena gaccheyyāti—</span></div><p><div class=verse-container id=mnd3:56.13><span>sa kena gaccheyya anūpayo so. </span></div><p><div class=verse-container id=mnd3:57.1><span>Tenāha bhagavā—</span></div><p><div class=verse-container id=mnd3:58.1><span>“Dhonassa hi natthi kuhiñci loke, </span></div><p><div class=verse-container id=mnd3:58.2><span>Pakappitā diṭṭhi bhavābhavesu; </span></div><p><div class=verse-container id=mnd3:58.3><span>Māyañca mānañca pahāya dhono, </span></div><p><div class=verse-container id=mnd3:58.4><span>Sa kena gaccheyya anūpayo so”ti. </span></div><p><div class=verse-container id=mnd3:59.1><span>Upayo hi dhammesu upeti vādaṁ, </span></div><p><div class=verse-container id=mnd3:59.2><span>Anūpayaṁ kena kathaṁ vadeyya; </span></div><p><div class=verse-container id=mnd3:59.3><span>Attā nirattā na hi tassa atthi, </span></div><p><div class=verse-container id=mnd3:59.4><span>Adhosi so diṭṭhimidheva sabbaṁ. </span></div><p><div class=verse-container id=mnd3:60.1><span>Upayo hi dhammesu upeti vādanti. </span></div><p><div class=verse-container id=mnd3:60.2><span>Upayāti dve upayā—</span></div><p><div class=verse-container id=mnd3:60.3><span>taṇhūpayo ca diṭṭhūpayo ca …pe… </span></div><p><div class=verse-container id=mnd3:60.4><span>ayaṁ taṇhūpayo …pe… </span></div><p><div class=verse-container id=mnd3:60.5><span>ayaṁ diṭṭhūpayo. </span></div><p><div class=verse-container id=mnd3:60.6><span>Tassa taṇhūpayo appahīno, diṭṭhūpayo appaṭinissaṭṭho. </span></div><p><div class=verse-container id=mnd3:60.7><span>Taṇhūpayassa appahīnattā, diṭṭhūpayassa appaṭinissaṭṭhattā dhammesu vādaṁ upeti—</span></div><p><div class=verse-container id=mnd3:60.8><span>rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. </span></div><p><div class=verse-container id=mnd3:60.9><span>Te abhisaṅkhārā appahīnā. </span></div><p><div class=verse-container id=mnd3:60.10><span>Abhisaṅkhārānaṁ appahīnattā gatiyā vādaṁ upeti. </span></div><p><div class=verse-container id=mnd3:60.11><span>Nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā vādaṁ upeti upagacchati gaṇhāti parāmasati abhinivisatīti—</span></div><p><div class=verse-container id=mnd3:60.12><span>upayo hi dhammesu upeti vādaṁ. </span></div><p><div class=verse-container id=mnd3:61.1><span>Anūpayaṁ kena kathaṁ vadeyyāti. </span></div><p><div class=verse-container id=mnd3:61.2><span>Upayāti dve upayā—</span></div><p><div class=verse-container id=mnd3:61.3><span>taṇhūpayo ca diṭṭhūpayo ca …pe… </span></div><p><div class=verse-container id=mnd3:61.4><span>ayaṁ taṇhūpayo …pe… </span></div><p><div class=verse-container id=mnd3:61.5><span>ayaṁ diṭṭhūpayo. </span></div><p><div class=verse-container id=mnd3:61.6><span>Tassa taṇhūpayo pahīno, diṭṭhūpayo paṭinissaṭṭho. </span></div><p><div class=verse-container id=mnd3:61.7><span>Taṇhūpayassa pahīnattā, diṭṭhūpayassa paṭinissaṭṭhattā anūpayaṁ puggalaṁ kena rāgena vadeyya, kena dosena vadeyya, kena mohena vadeyya, kena mānena vadeyya, kāya diṭṭhiyā vadeyya, kena uddhaccena vadeyya, kāya vicikicchāya vadeyya, kehi anusayehi vadeyya—</span></div><p><div class=verse-container id=mnd3:61.8><span>rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā. </span></div><p><div class=verse-container id=mnd3:61.9><span>Te abhisaṅkhārā pahīnā. </span></div><p><div class=verse-container id=mnd3:61.10><span>Abhisaṅkhārānaṁ pahīnattā gatiyo kena vadeyya—</span></div><p><div class=verse-container id=mnd3:61.11><span>nerayikoti vā …pe… </span></div><p><div class=verse-container id=mnd3:61.12><span>nevasaññīnāsaññīti vā. </span></div><p><div class=verse-container id=mnd3:61.13><span>So hetu natthi, paccayo natthi, kāraṇaṁ natthi, yena vadeyya katheyya bhaṇeyya dīpayeyya vohareyyāti—</span></div><p><div class=verse-container id=mnd3:61.14><span>anūpayaṁ kena kathaṁ vadeyya. </span></div><p><div class=verse-container id=mnd3:62.1><span>Attā nirattā na hi tassa atthīti. </span></div><p><div class=verse-container id=mnd3:62.2><span>Attāti attānudiṭṭhi natthi. </span></div><p><div class=verse-container id=mnd3:62.3><span>Nirattāti ucchedadiṭṭhi natthi. </span></div><p><div class=verse-container id=mnd3:62.4><span>Attāti gahitaṁ natthi. </span></div><p><div class=verse-container id=mnd3:62.5><span>Nirattāti muñcitabbaṁ natthi. </span></div><p><div class=verse-container id=mnd3:62.6><span>Yassatthi gahitaṁ, tassatthi muñcitabbaṁ; </span></div><p><div class=verse-container id=mnd3:62.7><span>yassatthi muñcitabbaṁ, tassatthi gahitaṁ. </span></div><p><div class=verse-container id=mnd3:62.8><span>Gahaṇaṁ muñcanā samatikkanto arahā buddhiparihānivītivatto. </span></div><p><div class=verse-container id=mnd3:62.9><span>So vuṭṭhavāso ciṇṇacaraṇo gataddho gatadiso jātimaraṇasaṁsāro, natthi tassa punabbhavoti—</span></div><p><div class=verse-container id=mnd3:62.10><span>attā nirattā na hi tassa atthi. </span></div><p><div class=verse-container id=mnd3:63.1><span>Adhosi so diṭṭhimidheva sabbanti tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni. </span></div><p><div class=verse-container id=mnd3:63.2><span>So sabbadiṭṭhigataṁ idheva adhosi dhuni sandhuni niddhuni pajahi vinodesi byantiṁ akāsi anabhāvaṁ gamesīti—</span></div><p><div class=verse-container id=mnd3:63.3><span>adhosi so diṭṭhimidheva sabbaṁ. </span></div><p><div class=verse-container id=mnd3:64.1><span>Tenāha bhagavā—</span></div><p><div class=verse-container id=mnd3:65.1><span>“Upayo hi dhammesu upeti vādaṁ, </span></div><p><div class=verse-container id=mnd3:65.2><span>Anūpayaṁ kena kathaṁ vadeyya; </span></div><p><div class=verse-container id=mnd3:65.3><span>Attā nirattā na hi tassa atthi, </span></div><p><div class=verse-container id=mnd3:65.4><span>Adhosi so diṭṭhimidheva sabban”ti. </span></div><p><div class=verse-container id=mnd3:66.1><span>Duṭṭhaṭṭhakasuttaniddeso tatiyo. </span></div><div class=flex-between><a href=/canon/en/pli/ms/sutta/kn/mnd/mnd0002.html>Previous</a><a href=/canon/en/pli/ms/sutta/kn/mnd/mnd0004.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>