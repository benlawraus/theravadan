<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0011.html>Previous</a><a href=/canon/en/pli/ms/sutta/kn/bv/bv0013.html>Next</a></div><p><div class=verse-container id=bv12:0.1><span>Buddhavaṁsa </span></div><p><div class=verse-container id=bv12:0.2><span class=big-bold>12. Padumuttarabuddhavaṁsa </span></div><p><div class=verse-container id=bv12:1.1><span>“Nāradassa aparena, </span></div><p><div class=verse-container id=bv12:1.2><span>sambuddho dvipaduttamo; </span></div><p><div class=verse-container id=bv12:1.3><span>Padumuttaro nāma jino, </span></div><p><div class=verse-container id=bv12:1.4><span>akkhobbho sāgarūpamo. </span></div><p><div class=verse-container id=bv12:2.1><span>Maṇḍakappova so āsi, </span></div><p><div class=verse-container id=bv12:2.2><span>yamhi buddho ajāyatha; </span></div><p><div class=verse-container id=bv12:2.3><span>Ussannakusalā janatā, </span></div><p><div class=verse-container id=bv12:2.4><span>tamhi kappe ajāyatha. </span></div><p><div class=verse-container id=bv12:3.1><span>Padumuttarassa bhagavato, </span></div><p><div class=verse-container id=bv12:3.2><span>Paṭhame dhammadesane; </span></div><p><div class=verse-container id=bv12:3.3><span>Koṭisatasahassānaṁ, </span></div><p><div class=verse-container id=bv12:3.4><span>Dhammābhisamayo ahu. </span></div><p><div class=verse-container id=bv12:4.1><span>Tato parampi vassante, </span></div><p><div class=verse-container id=bv12:4.2><span>Tappayante ca pāṇine; </span></div><p><div class=verse-container id=bv12:4.3><span>Sattatiṁsasatasahassānaṁ, </span></div><p><div class=verse-container id=bv12:4.4><span>Dutiyābhisamayo ahu. </span></div><p><div class=verse-container id=bv12:5.1><span>Yamhi kāle mahāvīro, </span></div><p><div class=verse-container id=bv12:5.2><span>ānandaṁ upasaṅkami; </span></div><p><div class=verse-container id=bv12:5.3><span>Pitusantikaṁ upagantvā, </span></div><p><div class=verse-container id=bv12:5.4><span>āhanī amatadundubhiṁ. </span></div><p><div class=verse-container id=bv12:6.1><span>Āhate amatabherimhi, </span></div><p><div class=verse-container id=bv12:6.2><span>vassante dhammavuṭṭhiyā; </span></div><p><div class=verse-container id=bv12:6.3><span>Paññāsasatasahassānaṁ, </span></div><p><div class=verse-container id=bv12:6.4><span>tatiyābhisamayo ahu. </span></div><p><div class=verse-container id=bv12:7.1><span>Ovādako viññāpako, </span></div><p><div class=verse-container id=bv12:7.2><span>tārako sabbapāṇinaṁ; </span></div><p><div class=verse-container id=bv12:7.3><span>Desanākusalo buddho, </span></div><p><div class=verse-container id=bv12:7.4><span>tāresi janataṁ bahuṁ. </span></div><p><div class=verse-container id=bv12:8.1><span>Sannipātā tayo āsuṁ, </span></div><p><div class=verse-container id=bv12:8.2><span>padumuttarassa satthuno; </span></div><p><div class=verse-container id=bv12:8.3><span>Koṭisatasahassānaṁ, </span></div><p><div class=verse-container id=bv12:8.4><span>paṭhamo āsi samāgamo. </span></div><p><div class=verse-container id=bv12:9.1><span>Yadā buddho asamasamo, </span></div><p><div class=verse-container id=bv12:9.2><span>vasi vebhārapabbate; </span></div><p><div class=verse-container id=bv12:9.3><span>Navutikoṭisahassānaṁ, </span></div><p><div class=verse-container id=bv12:9.4><span>dutiyo āsi samāgamo. </span></div><p><div class=verse-container id=bv12:10.1><span>Puna cārikaṁ pakkante, </span></div><p><div class=verse-container id=bv12:10.2><span>gāmanigamaraṭṭhato; </span></div><p><div class=verse-container id=bv12:10.3><span>Asītikoṭisahassānaṁ, </span></div><p><div class=verse-container id=bv12:10.4><span>tatiyo āsi samāgamo. </span></div><p><div class=verse-container id=bv12:11.1><span>Ahaṁ tena samayena, </span></div><p><div class=verse-container id=bv12:11.2><span>Jaṭilo nāma raṭṭhiko; </span></div><p><div class=verse-container id=bv12:11.3><span>Sambuddhappamukhaṁ saṅghaṁ, </span></div><p><div class=verse-container id=bv12:11.4><span>Sabhattaṁ dussamadāsahaṁ. </span></div><p><div class=verse-container id=bv12:12.1><span>Sopi maṁ buddho byākāsi, </span></div><p><div class=verse-container id=bv12:12.2><span>saṅghamajjhe nisīdiya; </span></div><p><div class=verse-container id=bv12:12.3><span>‘Satasahassito kappe, </span></div><p><div class=verse-container id=bv12:12.4><span>ayaṁ buddho bhavissati. </span></div><p><div class=verse-container id=bv12:13.1><span>Padhānaṁ padahitvāna, </span></div><p><div class=verse-container id=bv12:13.2><span>…pe… </span></div><p><div class=verse-container id=bv12:13.3><span>hessāma sammukhā imaṁ’. </span></div><p><div class=verse-container id=bv12:14.1><span>Tassāpi vacanaṁ sutvā, </span></div><p><div class=verse-container id=bv12:14.2><span>uttariṁ vatamadhiṭṭhahiṁ; </span></div><p><div class=verse-container id=bv12:14.3><span>Akāsiṁ uggadaḷhaṁ dhitiṁ, </span></div><p><div class=verse-container id=bv12:14.4><span>dasapāramipūriyā. </span></div><p><div class=verse-container id=bv12:15.1><span>Byāhatā titthiyā sabbe, </span></div><p><div class=verse-container id=bv12:15.2><span>Vimanā dummanā tadā; </span></div><p><div class=verse-container id=bv12:15.3><span>Na tesaṁ keci paricaranti, </span></div><p><div class=verse-container id=bv12:15.4><span>Raṭṭhato nicchubhanti te. </span></div><p><div class=verse-container id=bv12:16.1><span>Sabbe tattha samāgantvā, </span></div><p><div class=verse-container id=bv12:16.2><span>upagacchuṁ buddhasantike; </span></div><p><div class=verse-container id=bv12:16.3><span>Tuvaṁ nātho mahāvīra, </span></div><p><div class=verse-container id=bv12:16.4><span>saraṇaṁ hohi cakkhuma. </span></div><p><div class=verse-container id=bv12:17.1><span>Anukampako kāruṇiko, </span></div><p><div class=verse-container id=bv12:17.2><span>hitesī sabbapāṇinaṁ; </span></div><p><div class=verse-container id=bv12:17.3><span>Sampatte titthiye sabbe, </span></div><p><div class=verse-container id=bv12:17.4><span>pañcasīle patiṭṭhapi. </span></div><p><div class=verse-container id=bv12:18.1><span>Evaṁ nirākulaṁ āsi, </span></div><p><div class=verse-container id=bv12:18.2><span>suññataṁ titthiyehi taṁ; </span></div><p><div class=verse-container id=bv12:18.3><span>Vicittaṁ arahantehi, </span></div><p><div class=verse-container id=bv12:18.4><span>vasībhūtehi tādihi. </span></div><p><div class=verse-container id=bv12:19.1><span>Nagaraṁ haṁsavatī nāma, </span></div><p><div class=verse-container id=bv12:19.2><span>ānando nāma khattiyo; </span></div><p><div class=verse-container id=bv12:19.3><span>Sujātā nāma janikā, </span></div><p><div class=verse-container id=bv12:19.4><span>padumuttarassa satthuno. </span></div><p><div class=verse-container id=bv12:20.1><span>Dasavassasahassāni, </span></div><p><div class=verse-container id=bv12:20.2><span>Agāraṁ ajjha so vasi; </span></div><p><div class=verse-container id=bv12:20.3><span>Naravāhano yaso vasavattī, </span></div><p><div class=verse-container id=bv12:20.4><span>Tayo pāsādamuttamā. </span></div><p><div class=verse-container id=bv12:21.1><span>Ticattārīsasahassāni, </span></div><p><div class=verse-container id=bv12:21.2><span>nāriyo samalaṅkatā; </span></div><p><div class=verse-container id=bv12:21.3><span>Vasudattā nāma nārī, </span></div><p><div class=verse-container id=bv12:21.4><span>uttamo nāma atrajo. </span></div><p><div class=verse-container id=bv12:22.1><span>Nimitte caturo disvā, </span></div><p><div class=verse-container id=bv12:22.2><span>pāsādenābhinikkhami; </span></div><p><div class=verse-container id=bv12:22.3><span>Sattāhaṁ padhānacāraṁ, </span></div><p><div class=verse-container id=bv12:22.4><span>acarī purisuttamo. </span></div><p><div class=verse-container id=bv12:23.1><span>Brahmunā yācito santo, </span></div><p><div class=verse-container id=bv12:23.2><span>padumuttaro vināyako; </span></div><p><div class=verse-container id=bv12:23.3><span>Vatti cakkaṁ mahāvīro, </span></div><p><div class=verse-container id=bv12:23.4><span>mithiluyyānamuttame. </span></div><p><div class=verse-container id=bv12:24.1><span>Devalo ca sujāto ca, </span></div><p><div class=verse-container id=bv12:24.2><span>Ahesuṁ aggasāvakā; </span></div><p><div class=verse-container id=bv12:24.3><span>Sumano nāmupaṭṭhāko, </span></div><p><div class=verse-container id=bv12:24.4><span>Padumuttarassa mahesino. </span></div><p><div class=verse-container id=bv12:25.1><span>Amitā ca asamā ca, </span></div><p><div class=verse-container id=bv12:25.2><span>ahesuṁ aggasāvikā; </span></div><p><div class=verse-container id=bv12:25.3><span>Bodhi tassa bhagavato, </span></div><p><div class=verse-container id=bv12:25.4><span>salaloti pavuccati. </span></div><p><div class=verse-container id=bv12:26.1><span>Vitiṇṇo ceva tisso ca, </span></div><p><div class=verse-container id=bv12:26.2><span>ahesuṁ aggupaṭṭhakā; </span></div><p><div class=verse-container id=bv12:26.3><span>Haṭṭhā ceva vicittā ca, </span></div><p><div class=verse-container id=bv12:26.4><span>ahesuṁ aggupaṭṭhikā. </span></div><p><div class=verse-container id=bv12:27.1><span>Aṭṭhapaṇṇāsaratanaṁ, </span></div><p><div class=verse-container id=bv12:27.2><span>accuggato mahāmuni; </span></div><p><div class=verse-container id=bv12:27.3><span>Kañcanagghiyasaṅkāso, </span></div><p><div class=verse-container id=bv12:27.4><span>dvattiṁsavaralakkhaṇo. </span></div><p><div class=verse-container id=bv12:28.1><span>Kuṭṭā kavāṭā bhittī ca, </span></div><p><div class=verse-container id=bv12:28.2><span>rukkhā nagasiluccayā; </span></div><p><div class=verse-container id=bv12:28.3><span>Na tassāvaraṇaṁ atthi, </span></div><p><div class=verse-container id=bv12:28.4><span>samantā dvādasayojane. </span></div><p><div class=verse-container id=bv12:29.1><span>Vassasatasahassāni, </span></div><p><div class=verse-container id=bv12:29.2><span>āyu vijjati tāvade; </span></div><p><div class=verse-container id=bv12:29.3><span>Tāvatā tiṭṭhamāno so, </span></div><p><div class=verse-container id=bv12:29.4><span>tāresi janataṁ bahuṁ. </span></div><p><div class=verse-container id=bv12:30.1><span>Santāretvā bahujanaṁ, </span></div><p><div class=verse-container id=bv12:30.2><span>chinditvā sabbasaṁsayaṁ; </span></div><p><div class=verse-container id=bv12:30.3><span>Jalitvā aggikkhandhova, </span></div><p><div class=verse-container id=bv12:30.4><span>nibbuto so sasāvako. </span></div><p><div class=verse-container id=bv12:31.1><span>Padumuttaro jino buddho, </span></div><p><div class=verse-container id=bv12:31.2><span>Nandārāmamhi nibbuto; </span></div><p><div class=verse-container id=bv12:31.3><span>Tatthevassa thūpavaro, </span></div><p><div class=verse-container id=bv12:31.4><span>Dvādasubbedhayojano”ti. </span></div><p><div class=verse-container id=bv12:32.1><span>Padumuttarassa bhagavato vaṁso dasamo. </span></div><div class=flex-between><a href=/canon/en/pli/ms/sutta/kn/bv/bv0011.html>Previous</a><a href=/canon/en/pli/ms/sutta/kn/bv/bv0013.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>