<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0011.html>Previous</a><a href=/canon/en/pli/ms/sutta/kn/bv/bv0013.html>Next</a></div><p id=bv12:0.1><span class=root>Buddhavaṁsa </span><br><p id=bv12:0.2><span class="root big-bold">12. Padumuttarabuddhavaṁsa </span><br><p id=bv12:1.1><span class=root>“Nāradassa aparena, </span><br><p id=bv12:1.2><span class=root>sambuddho dvipaduttamo; </span><br><p id=bv12:1.3><span class=root>Padumuttaro nāma jino, </span><br><p id=bv12:1.4><span class=root>akkhobbho sāgarūpamo. </span><br><p id=bv12:2.1><span class=root>Maṇḍakappova so āsi, </span><br><p id=bv12:2.2><span class=root>yamhi buddho ajāyatha; </span><br><p id=bv12:2.3><span class=root>Ussannakusalā janatā, </span><br><p id=bv12:2.4><span class=root>tamhi kappe ajāyatha. </span><br><p id=bv12:3.1><span class=root>Padumuttarassa bhagavato, </span><br><p id=bv12:3.2><span class=root>Paṭhame dhammadesane; </span><br><p id=bv12:3.3><span class=root>Koṭisatasahassānaṁ, </span><br><p id=bv12:3.4><span class=root>Dhammābhisamayo ahu. </span><br><p id=bv12:4.1><span class=root>Tato parampi vassante, </span><br><p id=bv12:4.2><span class=root>Tappayante ca pāṇine; </span><br><p id=bv12:4.3><span class=root>Sattatiṁsasatasahassānaṁ, </span><br><p id=bv12:4.4><span class=root>Dutiyābhisamayo ahu. </span><br><p id=bv12:5.1><span class=root>Yamhi kāle mahāvīro, </span><br><p id=bv12:5.2><span class=root>ānandaṁ upasaṅkami; </span><br><p id=bv12:5.3><span class=root>Pitusantikaṁ upagantvā, </span><br><p id=bv12:5.4><span class=root>āhanī amatadundubhiṁ. </span><br><p id=bv12:6.1><span class=root>Āhate amatabherimhi, </span><br><p id=bv12:6.2><span class=root>vassante dhammavuṭṭhiyā; </span><br><p id=bv12:6.3><span class=root>Paññāsasatasahassānaṁ, </span><br><p id=bv12:6.4><span class=root>tatiyābhisamayo ahu. </span><br><p id=bv12:7.1><span class=root>Ovādako viññāpako, </span><br><p id=bv12:7.2><span class=root>tārako sabbapāṇinaṁ; </span><br><p id=bv12:7.3><span class=root>Desanākusalo buddho, </span><br><p id=bv12:7.4><span class=root>tāresi janataṁ bahuṁ. </span><br><p id=bv12:8.1><span class=root>Sannipātā tayo āsuṁ, </span><br><p id=bv12:8.2><span class=root>padumuttarassa satthuno; </span><br><p id=bv12:8.3><span class=root>Koṭisatasahassānaṁ, </span><br><p id=bv12:8.4><span class=root>paṭhamo āsi samāgamo. </span><br><p id=bv12:9.1><span class=root>Yadā buddho asamasamo, </span><br><p id=bv12:9.2><span class=root>vasi vebhārapabbate; </span><br><p id=bv12:9.3><span class=root>Navutikoṭisahassānaṁ, </span><br><p id=bv12:9.4><span class=root>dutiyo āsi samāgamo. </span><br><p id=bv12:10.1><span class=root>Puna cārikaṁ pakkante, </span><br><p id=bv12:10.2><span class=root>gāmanigamaraṭṭhato; </span><br><p id=bv12:10.3><span class=root>Asītikoṭisahassānaṁ, </span><br><p id=bv12:10.4><span class=root>tatiyo āsi samāgamo. </span><br><p id=bv12:11.1><span class=root>Ahaṁ tena samayena, </span><br><p id=bv12:11.2><span class=root>Jaṭilo nāma raṭṭhiko; </span><br><p id=bv12:11.3><span class=root>Sambuddhappamukhaṁ saṅghaṁ, </span><br><p id=bv12:11.4><span class=root>Sabhattaṁ dussamadāsahaṁ. </span><br><p id=bv12:12.1><span class=root>Sopi maṁ buddho byākāsi, </span><br><p id=bv12:12.2><span class=root>saṅghamajjhe nisīdiya; </span><br><p id=bv12:12.3><span class=root>‘Satasahassito kappe, </span><br><p id=bv12:12.4><span class=root>ayaṁ buddho bhavissati. </span><br><p id=bv12:13.1><span class=root>Padhānaṁ padahitvāna, </span><br><p id=bv12:13.2><span class=root>…pe… </span><br><p id=bv12:13.3><span class=root>hessāma sammukhā imaṁ’. </span><br><p id=bv12:14.1><span class=root>Tassāpi vacanaṁ sutvā, </span><br><p id=bv12:14.2><span class=root>uttariṁ vatamadhiṭṭhahiṁ; </span><br><p id=bv12:14.3><span class=root>Akāsiṁ uggadaḷhaṁ dhitiṁ, </span><br><p id=bv12:14.4><span class=root>dasapāramipūriyā. </span><br><p id=bv12:15.1><span class=root>Byāhatā titthiyā sabbe, </span><br><p id=bv12:15.2><span class=root>Vimanā dummanā tadā; </span><br><p id=bv12:15.3><span class=root>Na tesaṁ keci paricaranti, </span><br><p id=bv12:15.4><span class=root>Raṭṭhato nicchubhanti te. </span><br><p id=bv12:16.1><span class=root>Sabbe tattha samāgantvā, </span><br><p id=bv12:16.2><span class=root>upagacchuṁ buddhasantike; </span><br><p id=bv12:16.3><span class=root>Tuvaṁ nātho mahāvīra, </span><br><p id=bv12:16.4><span class=root>saraṇaṁ hohi cakkhuma. </span><br><p id=bv12:17.1><span class=root>Anukampako kāruṇiko, </span><br><p id=bv12:17.2><span class=root>hitesī sabbapāṇinaṁ; </span><br><p id=bv12:17.3><span class=root>Sampatte titthiye sabbe, </span><br><p id=bv12:17.4><span class=root>pañcasīle patiṭṭhapi. </span><br><p id=bv12:18.1><span class=root>Evaṁ nirākulaṁ āsi, </span><br><p id=bv12:18.2><span class=root>suññataṁ titthiyehi taṁ; </span><br><p id=bv12:18.3><span class=root>Vicittaṁ arahantehi, </span><br><p id=bv12:18.4><span class=root>vasībhūtehi tādihi. </span><br><p id=bv12:19.1><span class=root>Nagaraṁ haṁsavatī nāma, </span><br><p id=bv12:19.2><span class=root>ānando nāma khattiyo; </span><br><p id=bv12:19.3><span class=root>Sujātā nāma janikā, </span><br><p id=bv12:19.4><span class=root>padumuttarassa satthuno. </span><br><p id=bv12:20.1><span class=root>Dasavassasahassāni, </span><br><p id=bv12:20.2><span class=root>Agāraṁ ajjha so vasi; </span><br><p id=bv12:20.3><span class=root>Naravāhano yaso vasavattī, </span><br><p id=bv12:20.4><span class=root>Tayo pāsādamuttamā. </span><br><p id=bv12:21.1><span class=root>Ticattārīsasahassāni, </span><br><p id=bv12:21.2><span class=root>nāriyo samalaṅkatā; </span><br><p id=bv12:21.3><span class=root>Vasudattā nāma nārī, </span><br><p id=bv12:21.4><span class=root>uttamo nāma atrajo. </span><br><p id=bv12:22.1><span class=root>Nimitte caturo disvā, </span><br><p id=bv12:22.2><span class=root>pāsādenābhinikkhami; </span><br><p id=bv12:22.3><span class=root>Sattāhaṁ padhānacāraṁ, </span><br><p id=bv12:22.4><span class=root>acarī purisuttamo. </span><br><p id=bv12:23.1><span class=root>Brahmunā yācito santo, </span><br><p id=bv12:23.2><span class=root>padumuttaro vināyako; </span><br><p id=bv12:23.3><span class=root>Vatti cakkaṁ mahāvīro, </span><br><p id=bv12:23.4><span class=root>mithiluyyānamuttame. </span><br><p id=bv12:24.1><span class=root>Devalo ca sujāto ca, </span><br><p id=bv12:24.2><span class=root>Ahesuṁ aggasāvakā; </span><br><p id=bv12:24.3><span class=root>Sumano nāmupaṭṭhāko, </span><br><p id=bv12:24.4><span class=root>Padumuttarassa mahesino. </span><br><p id=bv12:25.1><span class=root>Amitā ca asamā ca, </span><br><p id=bv12:25.2><span class=root>ahesuṁ aggasāvikā; </span><br><p id=bv12:25.3><span class=root>Bodhi tassa bhagavato, </span><br><p id=bv12:25.4><span class=root>salaloti pavuccati. </span><br><p id=bv12:26.1><span class=root>Vitiṇṇo ceva tisso ca, </span><br><p id=bv12:26.2><span class=root>ahesuṁ aggupaṭṭhakā; </span><br><p id=bv12:26.3><span class=root>Haṭṭhā ceva vicittā ca, </span><br><p id=bv12:26.4><span class=root>ahesuṁ aggupaṭṭhikā. </span><br><p id=bv12:27.1><span class=root>Aṭṭhapaṇṇāsaratanaṁ, </span><br><p id=bv12:27.2><span class=root>accuggato mahāmuni; </span><br><p id=bv12:27.3><span class=root>Kañcanagghiyasaṅkāso, </span><br><p id=bv12:27.4><span class=root>dvattiṁsavaralakkhaṇo. </span><br><p id=bv12:28.1><span class=root>Kuṭṭā kavāṭā bhittī ca, </span><br><p id=bv12:28.2><span class=root>rukkhā nagasiluccayā; </span><br><p id=bv12:28.3><span class=root>Na tassāvaraṇaṁ atthi, </span><br><p id=bv12:28.4><span class=root>samantā dvādasayojane. </span><br><p id=bv12:29.1><span class=root>Vassasatasahassāni, </span><br><p id=bv12:29.2><span class=root>āyu vijjati tāvade; </span><br><p id=bv12:29.3><span class=root>Tāvatā tiṭṭhamāno so, </span><br><p id=bv12:29.4><span class=root>tāresi janataṁ bahuṁ. </span><br><p id=bv12:30.1><span class=root>Santāretvā bahujanaṁ, </span><br><p id=bv12:30.2><span class=root>chinditvā sabbasaṁsayaṁ; </span><br><p id=bv12:30.3><span class=root>Jalitvā aggikkhandhova, </span><br><p id=bv12:30.4><span class=root>nibbuto so sasāvako. </span><br><p id=bv12:31.1><span class=root>Padumuttaro jino buddho, </span><br><p id=bv12:31.2><span class=root>Nandārāmamhi nibbuto; </span><br><p id=bv12:31.3><span class=root>Tatthevassa thūpavaro, </span><br><p id=bv12:31.4><span class=root>Dvādasubbedhayojano”ti. </span><br><p id=bv12:32.1><span class=root>Padumuttarassa bhagavato vaṁso dasamo. </span><br></main><footer class="container footer"><small><a href=/about/>Contact info</a></small></footer>