<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0027.html>Previous</a><a href=/canon/en/pli/ms/sutta/kn/bv/bv0029.html>Next</a></div><p><div class=verse-container id=bv28:0.1><span>Buddhavaṁsa </span></div><p><div class=verse-container id=bv28:0.2><span class=big-bold>28. Buddhapakiṇṇakakaṇḍa </span></div><p><div class=verse-container id=bv28:1.1><span>Aparimeyyito kappe, </span></div><p><div class=verse-container id=bv28:1.2><span>caturo āsuṁ vināyakā; </span></div><p><div class=verse-container id=bv28:1.3><span>Taṇhaṅkaro medhaṅkaro, </span></div><p><div class=verse-container id=bv28:1.4><span>athopi saraṇaṅkaro; </span></div><p><div class=verse-container id=bv28:1.5><span>Dīpaṅkaro ca sambuddho, </span></div><p><div class=verse-container id=bv28:1.6><span>ekakappamhi te jinā. </span></div><p><div class=verse-container id=bv28:2.1><span>Dīpaṅkarassa aparena, </span></div><p><div class=verse-container id=bv28:2.2><span>koṇḍañño nāma nāyako; </span></div><p><div class=verse-container id=bv28:2.3><span>Ekova ekakappamhi, </span></div><p><div class=verse-container id=bv28:2.4><span>tāresi janataṁ bahuṁ. </span></div><p><div class=verse-container id=bv28:3.1><span>Dīpaṅkarassa bhagavato, </span></div><p><div class=verse-container id=bv28:3.2><span>koṇḍaññassa ca satthuno; </span></div><p><div class=verse-container id=bv28:3.3><span>Etesaṁ antarā kappā, </span></div><p><div class=verse-container id=bv28:3.4><span>gaṇanāto asaṅkhiyā. </span></div><p><div class=verse-container id=bv28:4.1><span>Koṇḍaññassa aparena, </span></div><p><div class=verse-container id=bv28:4.2><span>maṅgalo nāma nāyako; </span></div><p><div class=verse-container id=bv28:4.3><span>Tesampi antarā kappā, </span></div><p><div class=verse-container id=bv28:4.4><span>gaṇanāto asaṅkhiyā. </span></div><p><div class=verse-container id=bv28:5.1><span>Maṅgalo ca sumano ca, </span></div><p><div class=verse-container id=bv28:5.2><span>revato sobhito muni; </span></div><p><div class=verse-container id=bv28:5.3><span>Tepi buddhā ekakappe, </span></div><p><div class=verse-container id=bv28:5.4><span>cakkhumanto pabhaṅkarā. </span></div><p><div class=verse-container id=bv28:6.1><span>Sobhitassa aparena, </span></div><p><div class=verse-container id=bv28:6.2><span>anomadassī mahāyaso; </span></div><p><div class=verse-container id=bv28:6.3><span>Tesampi antarā kappā, </span></div><p><div class=verse-container id=bv28:6.4><span>gaṇanāto asaṅkhiyā. </span></div><p><div class=verse-container id=bv28:7.1><span>Anomadassī padumo, </span></div><p><div class=verse-container id=bv28:7.2><span>nārado cāpi nāyako; </span></div><p><div class=verse-container id=bv28:7.3><span>Tepi buddhā ekakappe, </span></div><p><div class=verse-container id=bv28:7.4><span>tamantakārakā munī. </span></div><p><div class=verse-container id=bv28:8.1><span>Nāradassa aparena, </span></div><p><div class=verse-container id=bv28:8.2><span>Padumuttaro nāma nāyako; </span></div><p><div class=verse-container id=bv28:8.3><span>Ekakappamhi uppanno, </span></div><p><div class=verse-container id=bv28:8.4><span>Tāresi janataṁ bahuṁ. </span></div><p><div class=verse-container id=bv28:9.1><span>Nāradassa bhagavato, </span></div><p><div class=verse-container id=bv28:9.2><span>padumuttarassa satthuno; </span></div><p><div class=verse-container id=bv28:9.3><span>Tesampi antarā kappā, </span></div><p><div class=verse-container id=bv28:9.4><span>gaṇanāto asaṅkhiyā. </span></div><p><div class=verse-container id=bv28:10.1><span>Kappasatasahassamhi, </span></div><p><div class=verse-container id=bv28:10.2><span>eko āsi mahāmuni; </span></div><p><div class=verse-container id=bv28:10.3><span>Padumuttaro lokavidū, </span></div><p><div class=verse-container id=bv28:10.4><span>āhutīnaṁ paṭiggaho. </span></div><p><div class=verse-container id=bv28:11.1><span>Tiṁsakappasahassamhi, </span></div><p><div class=verse-container id=bv28:11.2><span>duve āsuṁ vināyakā; </span></div><p><div class=verse-container id=bv28:11.3><span>Sumedho ca sujāto ca, </span></div><p><div class=verse-container id=bv28:11.4><span>orato padumuttarā. </span></div><p><div class=verse-container id=bv28:12.1><span>Aṭṭhārase kappasate, </span></div><p><div class=verse-container id=bv28:12.2><span>tayo āsuṁ vināyakā; </span></div><p><div class=verse-container id=bv28:12.3><span>Piyadassī atthadassī, </span></div><p><div class=verse-container id=bv28:12.4><span>dhammadassī ca nāyakā. </span></div><p><div class=verse-container id=bv28:13.1><span>Orato ca sujātassa, </span></div><p><div class=verse-container id=bv28:13.2><span>sambuddhā dvipaduttamā; </span></div><p><div class=verse-container id=bv28:13.3><span>Ekakappamhi te buddhā, </span></div><p><div class=verse-container id=bv28:13.4><span>loke appaṭipuggalā. </span></div><p><div class=verse-container id=bv28:14.1><span>Catunnavutito kappe, </span></div><p><div class=verse-container id=bv28:14.2><span>eko āsi mahāmuni; </span></div><p><div class=verse-container id=bv28:14.3><span>Siddhattho so lokavidū, </span></div><p><div class=verse-container id=bv28:14.4><span>sallakatto anuttaro. </span></div><p><div class=verse-container id=bv28:15.1><span>Dvenavute ito kappe, </span></div><p><div class=verse-container id=bv28:15.2><span>duve āsuṁ vināyakā; </span></div><p><div class=verse-container id=bv28:15.3><span>Tisso phusso ca sambuddhā, </span></div><p><div class=verse-container id=bv28:15.4><span>asamā appaṭipuggalā. </span></div><p><div class=verse-container id=bv28:16.1><span>Ekanavutito kappe, </span></div><p><div class=verse-container id=bv28:16.2><span>vipassī nāma nāyako; </span></div><p><div class=verse-container id=bv28:16.3><span>Sopi buddho kāruṇiko, </span></div><p><div class=verse-container id=bv28:16.4><span>satte mocesi bandhanā. </span></div><p><div class=verse-container id=bv28:17.1><span>Ekatiṁse ito kappe, </span></div><p><div class=verse-container id=bv28:17.2><span>duve āsuṁ vināyakā; </span></div><p><div class=verse-container id=bv28:17.3><span>Sikhī ca vessabhū ceva, </span></div><p><div class=verse-container id=bv28:17.4><span>asamā appaṭipuggalā. </span></div><p><div class=verse-container id=bv28:18.1><span>Imamhi bhaddake kappe, </span></div><p><div class=verse-container id=bv28:18.2><span>tayo āsuṁ vināyakā; </span></div><p><div class=verse-container id=bv28:18.3><span>Kakusandho koṇāgamano, </span></div><p><div class=verse-container id=bv28:18.4><span>kassapo cāpi nāyako. </span></div><p><div class=verse-container id=bv28:19.1><span>Ahametarahi sambuddho, </span></div><p><div class=verse-container id=bv28:19.2><span>metteyyo cāpi hessati; </span></div><p><div class=verse-container id=bv28:19.3><span>Etepime pañca buddhā, </span></div><p><div class=verse-container id=bv28:19.4><span>dhīrā lokānukampakā. </span></div><p><div class=verse-container id=bv28:20.1><span>Etesaṁ dhammarājūnaṁ, </span></div><p><div class=verse-container id=bv28:20.2><span>Aññesaṁnekakoṭinaṁ; </span></div><p><div class=verse-container id=bv28:20.3><span>Ācikkhitvāna taṁ maggaṁ, </span></div><p><div class=verse-container id=bv28:20.4><span>Nibbutā te sasāvakāti. </span></div><p><div class=verse-container id=bv28:21.1><span>Buddhapakiṇṇakakaṇḍaṁ niṭṭhitaṁ. </span></div><div class=flex-between><a href=/canon/en/pli/ms/sutta/kn/bv/bv0027.html>Previous</a><a href=/canon/en/pli/ms/sutta/kn/bv/bv0029.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>