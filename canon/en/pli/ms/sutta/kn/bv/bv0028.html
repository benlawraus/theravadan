<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0027.html>Previous</a><a href=/canon/en/pli/ms/sutta/kn/bv/bv0029.html>Next</a></div><p id=bv28:0.1><span class=root>Buddhavaṁsa </span><br><p id=bv28:0.2><span class="root big-bold">28. Buddhapakiṇṇakakaṇḍa </span><br><p id=bv28:1.1><span class=root>Aparimeyyito kappe, </span><br><p id=bv28:1.2><span class=root>caturo āsuṁ vināyakā; </span><br><p id=bv28:1.3><span class=root>Taṇhaṅkaro medhaṅkaro, </span><br><p id=bv28:1.4><span class=root>athopi saraṇaṅkaro; </span><br><p id=bv28:1.5><span class=root>Dīpaṅkaro ca sambuddho, </span><br><p id=bv28:1.6><span class=root>ekakappamhi te jinā. </span><br><p id=bv28:2.1><span class=root>Dīpaṅkarassa aparena, </span><br><p id=bv28:2.2><span class=root>koṇḍañño nāma nāyako; </span><br><p id=bv28:2.3><span class=root>Ekova ekakappamhi, </span><br><p id=bv28:2.4><span class=root>tāresi janataṁ bahuṁ. </span><br><p id=bv28:3.1><span class=root>Dīpaṅkarassa bhagavato, </span><br><p id=bv28:3.2><span class=root>koṇḍaññassa ca satthuno; </span><br><p id=bv28:3.3><span class=root>Etesaṁ antarā kappā, </span><br><p id=bv28:3.4><span class=root>gaṇanāto asaṅkhiyā. </span><br><p id=bv28:4.1><span class=root>Koṇḍaññassa aparena, </span><br><p id=bv28:4.2><span class=root>maṅgalo nāma nāyako; </span><br><p id=bv28:4.3><span class=root>Tesampi antarā kappā, </span><br><p id=bv28:4.4><span class=root>gaṇanāto asaṅkhiyā. </span><br><p id=bv28:5.1><span class=root>Maṅgalo ca sumano ca, </span><br><p id=bv28:5.2><span class=root>revato sobhito muni; </span><br><p id=bv28:5.3><span class=root>Tepi buddhā ekakappe, </span><br><p id=bv28:5.4><span class=root>cakkhumanto pabhaṅkarā. </span><br><p id=bv28:6.1><span class=root>Sobhitassa aparena, </span><br><p id=bv28:6.2><span class=root>anomadassī mahāyaso; </span><br><p id=bv28:6.3><span class=root>Tesampi antarā kappā, </span><br><p id=bv28:6.4><span class=root>gaṇanāto asaṅkhiyā. </span><br><p id=bv28:7.1><span class=root>Anomadassī padumo, </span><br><p id=bv28:7.2><span class=root>nārado cāpi nāyako; </span><br><p id=bv28:7.3><span class=root>Tepi buddhā ekakappe, </span><br><p id=bv28:7.4><span class=root>tamantakārakā munī. </span><br><p id=bv28:8.1><span class=root>Nāradassa aparena, </span><br><p id=bv28:8.2><span class=root>Padumuttaro nāma nāyako; </span><br><p id=bv28:8.3><span class=root>Ekakappamhi uppanno, </span><br><p id=bv28:8.4><span class=root>Tāresi janataṁ bahuṁ. </span><br><p id=bv28:9.1><span class=root>Nāradassa bhagavato, </span><br><p id=bv28:9.2><span class=root>padumuttarassa satthuno; </span><br><p id=bv28:9.3><span class=root>Tesampi antarā kappā, </span><br><p id=bv28:9.4><span class=root>gaṇanāto asaṅkhiyā. </span><br><p id=bv28:10.1><span class=root>Kappasatasahassamhi, </span><br><p id=bv28:10.2><span class=root>eko āsi mahāmuni; </span><br><p id=bv28:10.3><span class=root>Padumuttaro lokavidū, </span><br><p id=bv28:10.4><span class=root>āhutīnaṁ paṭiggaho. </span><br><p id=bv28:11.1><span class=root>Tiṁsakappasahassamhi, </span><br><p id=bv28:11.2><span class=root>duve āsuṁ vināyakā; </span><br><p id=bv28:11.3><span class=root>Sumedho ca sujāto ca, </span><br><p id=bv28:11.4><span class=root>orato padumuttarā. </span><br><p id=bv28:12.1><span class=root>Aṭṭhārase kappasate, </span><br><p id=bv28:12.2><span class=root>tayo āsuṁ vināyakā; </span><br><p id=bv28:12.3><span class=root>Piyadassī atthadassī, </span><br><p id=bv28:12.4><span class=root>dhammadassī ca nāyakā. </span><br><p id=bv28:13.1><span class=root>Orato ca sujātassa, </span><br><p id=bv28:13.2><span class=root>sambuddhā dvipaduttamā; </span><br><p id=bv28:13.3><span class=root>Ekakappamhi te buddhā, </span><br><p id=bv28:13.4><span class=root>loke appaṭipuggalā. </span><br><p id=bv28:14.1><span class=root>Catunnavutito kappe, </span><br><p id=bv28:14.2><span class=root>eko āsi mahāmuni; </span><br><p id=bv28:14.3><span class=root>Siddhattho so lokavidū, </span><br><p id=bv28:14.4><span class=root>sallakatto anuttaro. </span><br><p id=bv28:15.1><span class=root>Dvenavute ito kappe, </span><br><p id=bv28:15.2><span class=root>duve āsuṁ vināyakā; </span><br><p id=bv28:15.3><span class=root>Tisso phusso ca sambuddhā, </span><br><p id=bv28:15.4><span class=root>asamā appaṭipuggalā. </span><br><p id=bv28:16.1><span class=root>Ekanavutito kappe, </span><br><p id=bv28:16.2><span class=root>vipassī nāma nāyako; </span><br><p id=bv28:16.3><span class=root>Sopi buddho kāruṇiko, </span><br><p id=bv28:16.4><span class=root>satte mocesi bandhanā. </span><br><p id=bv28:17.1><span class=root>Ekatiṁse ito kappe, </span><br><p id=bv28:17.2><span class=root>duve āsuṁ vināyakā; </span><br><p id=bv28:17.3><span class=root>Sikhī ca vessabhū ceva, </span><br><p id=bv28:17.4><span class=root>asamā appaṭipuggalā. </span><br><p id=bv28:18.1><span class=root>Imamhi bhaddake kappe, </span><br><p id=bv28:18.2><span class=root>tayo āsuṁ vināyakā; </span><br><p id=bv28:18.3><span class=root>Kakusandho koṇāgamano, </span><br><p id=bv28:18.4><span class=root>kassapo cāpi nāyako. </span><br><p id=bv28:19.1><span class=root>Ahametarahi sambuddho, </span><br><p id=bv28:19.2><span class=root>metteyyo cāpi hessati; </span><br><p id=bv28:19.3><span class=root>Etepime pañca buddhā, </span><br><p id=bv28:19.4><span class=root>dhīrā lokānukampakā. </span><br><p id=bv28:20.1><span class=root>Etesaṁ dhammarājūnaṁ, </span><br><p id=bv28:20.2><span class=root>Aññesaṁnekakoṭinaṁ; </span><br><p id=bv28:20.3><span class=root>Ācikkhitvāna taṁ maggaṁ, </span><br><p id=bv28:20.4><span class=root>Nibbutā te sasāvakāti. </span><br><p id=bv28:21.1><span class=root>Buddhapakiṇṇakakaṇḍaṁ niṭṭhitaṁ. </span><br></main><footer class="container footer"><small><a href=/about/>Contact info</a></small></footer>