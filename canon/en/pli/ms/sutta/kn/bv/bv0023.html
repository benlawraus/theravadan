<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0022.html>Previous</a><a href=/canon/en/pli/ms/sutta/kn/bv/bv0024.html>Next</a></div><p id=bv23:0.1><span class=root>Buddhavaṁsa </span><br><p id=bv23:0.2><span class="root big-bold">23. Vessabhūbuddhavaṁsa </span><br><p id=bv23:1.1><span class=root>“Tattheva maṇḍakappamhi, </span><br><p id=bv23:1.2><span class=root>asamo appaṭipuggalo; </span><br><p id=bv23:1.3><span class=root>Vessabhū nāma nāmena, </span><br><p id=bv23:1.4><span class=root>loke uppajji nāyako. </span><br><p id=bv23:2.1><span class=root>Ādittaṁ vata rāgaggi, </span><br><p id=bv23:2.2><span class=root>taṇhānaṁ vijitaṁ tadā; </span><br><p id=bv23:2.3><span class=root>Nāgova bandhanaṁ chetvā, </span><br><p id=bv23:2.4><span class=root>patto sambodhimuttamaṁ. </span><br><p id=bv23:3.1><span class=root>Dhammacakkaṁ pavattente, </span><br><p id=bv23:3.2><span class=root>vessabhūlokanāyake; </span><br><p id=bv23:3.3><span class=root>Asītikoṭisahassānaṁ, </span><br><p id=bv23:3.4><span class=root>paṭhamābhisamayo ahu. </span><br><p id=bv23:4.1><span class=root>Pakkante cārikaṁ raṭṭhe, </span><br><p id=bv23:4.2><span class=root>lokajeṭṭhe narāsabhe; </span><br><p id=bv23:4.3><span class=root>Sattatikoṭisahassānaṁ, </span><br><p id=bv23:4.4><span class=root>dutiyābhisamayo ahu. </span><br><p id=bv23:5.1><span class=root>Mahādiṭṭhiṁ vinodento, </span><br><p id=bv23:5.2><span class=root>pāṭiheraṁ karoti so; </span><br><p id=bv23:5.3><span class=root>Samāgatā naramarū, </span><br><p id=bv23:5.4><span class=root>dasasahassī sadevake. </span><br><p id=bv23:6.1><span class=root>Mahāacchariyaṁ disvā, </span><br><p id=bv23:6.2><span class=root>abbhutaṁ lomahaṁsanaṁ; </span><br><p id=bv23:6.3><span class=root>Devā ceva manussā ca, </span><br><p id=bv23:6.4><span class=root>bujjhare saṭṭhikoṭiyo. </span><br><p id=bv23:7.1><span class=root>Sannipātā tayo āsuṁ, </span><br><p id=bv23:7.2><span class=root>vessabhussa mahesino; </span><br><p id=bv23:7.3><span class=root>Khīṇāsavānaṁ vimalānaṁ, </span><br><p id=bv23:7.4><span class=root>santacittāna tādinaṁ. </span><br><p id=bv23:8.1><span class=root>Asītibhikkhusahassānaṁ, </span><br><p id=bv23:8.2><span class=root>paṭhamo āsi samāgamo; </span><br><p id=bv23:8.3><span class=root>Sattatibhikkhusahassānaṁ, </span><br><p id=bv23:8.4><span class=root>dutiyo āsi samāgamo. </span><br><p id=bv23:9.1><span class=root>Saṭṭhibhikkhusahassānaṁ, </span><br><p id=bv23:9.2><span class=root>tatiyo āsi samāgamo; </span><br><p id=bv23:9.3><span class=root>Jarādibhayabhītānaṁ, </span><br><p id=bv23:9.4><span class=root>orasānaṁ mahesino. </span><br><p id=bv23:10.1><span class=root>Ahaṁ tena samayena, </span><br><p id=bv23:10.2><span class=root>sudassano nāma khattiyo; </span><br><p id=bv23:10.3><span class=root>Nimantetvā mahāvīraṁ, </span><br><p id=bv23:10.4><span class=root>dānaṁ datvā mahārahaṁ; </span><br><p id=bv23:10.5><span class=root>Annapānena vatthena, </span><br><p id=bv23:10.6><span class=root>sasaṅghaṁ jinapūjayiṁ. </span><br><p id=bv23:11.1><span class=root>Tassa buddhassa asamassa, </span><br><p id=bv23:11.2><span class=root>cakkaṁ vattitamuttamaṁ; </span><br><p id=bv23:11.3><span class=root>Sutvāna paṇitaṁ dhammaṁ, </span><br><p id=bv23:11.4><span class=root>pabbajjamabhirocayiṁ. </span><br><p id=bv23:12.1><span class=root>Mahādānaṁ pavattetvā, </span><br><p id=bv23:12.2><span class=root>rattindivamatandito; </span><br><p id=bv23:12.3><span class=root>Pabbajjaṁ guṇasampannaṁ, </span><br><p id=bv23:12.4><span class=root>pabbajiṁ jinasantike. </span><br><p id=bv23:13.1><span class=root>Ācāraguṇasampanno, </span><br><p id=bv23:13.2><span class=root>vattasīlasamāhito; </span><br><p id=bv23:13.3><span class=root>Sabbaññutaṁ gavesanto, </span><br><p id=bv23:13.4><span class=root>ramāmi jinasāsane. </span><br><p id=bv23:14.1><span class=root>Saddhāpītiṁ upagantvā, </span><br><p id=bv23:14.2><span class=root>buddhaṁ vandāmi sattharaṁ; </span><br><p id=bv23:14.3><span class=root>Pīti uppajjati mayhaṁ, </span><br><p id=bv23:14.4><span class=root>bodhiyāyeva kāraṇā. </span><br><p id=bv23:15.1><span class=root>Anivattamānasaṁ ñatvā, </span><br><p id=bv23:15.2><span class=root>sambuddho etadabravi; </span><br><p id=bv23:15.3><span class=root>‘Ekatiṁse ito kappe, </span><br><p id=bv23:15.4><span class=root>ayaṁ buddho bhavissati. </span><br><p id=bv23:16.1><span class=root>Ahu kapilavhayā rammā, </span><br><p id=bv23:16.2><span class=root>…pe… </span><br><p id=bv23:16.3><span class=root>hessāma sammukhā imaṁ’. </span><br><p id=bv23:17.1><span class=root>Tassāhaṁ vacanaṁ sutvā, </span><br><p id=bv23:17.2><span class=root>bhiyyo cittaṁ pasādayiṁ; </span><br><p id=bv23:17.3><span class=root>Uttariṁ vatamadhiṭṭhāsiṁ, </span><br><p id=bv23:17.4><span class=root>dasapāramipūriyā. </span><br><p id=bv23:18.1><span class=root>Anomaṁ nāma nagaraṁ, </span><br><p id=bv23:18.2><span class=root>suppatīto nāma khattiyo; </span><br><p id=bv23:18.3><span class=root>Mātā yasavatī nāma, </span><br><p id=bv23:18.4><span class=root>vessabhussa mahesino. </span><br><p id=bv23:19.1><span class=root>Cha ca vassasahassāni, </span><br><p id=bv23:19.2><span class=root>Agāraṁ ajjha so vasi; </span><br><p id=bv23:19.3><span class=root>Ruci suruci rativaḍḍhano, </span><br><p id=bv23:19.4><span class=root>Tayo pāsādamuttamā. </span><br><p id=bv23:20.1><span class=root>Anūnatiṁsasahassāni, </span><br><p id=bv23:20.2><span class=root>nāriyo samalaṅkatā; </span><br><p id=bv23:20.3><span class=root>Sucittā nāma sā nārī, </span><br><p id=bv23:20.4><span class=root>suppabuddho nāma atrajo. </span><br><p id=bv23:21.1><span class=root>Nimitte caturo disvā, </span><br><p id=bv23:21.2><span class=root>sivikāyābhinikkhami; </span><br><p id=bv23:21.3><span class=root>Chamāsaṁ padhānacāraṁ, </span><br><p id=bv23:21.4><span class=root>acarī purisuttamo. </span><br><p id=bv23:22.1><span class=root>Brahmunā yācito santo, </span><br><p id=bv23:22.2><span class=root>vessabhūlokanāyako; </span><br><p id=bv23:22.3><span class=root>Vatti cakkaṁ mahāvīro, </span><br><p id=bv23:22.4><span class=root>aruṇārāme naruttamo. </span><br><p id=bv23:23.1><span class=root>Soṇo ca uttaro ceva, </span><br><p id=bv23:23.2><span class=root>ahesuṁ aggasāvakā; </span><br><p id=bv23:23.3><span class=root>Upasanto nāmupaṭṭhāko, </span><br><p id=bv23:23.4><span class=root>vessabhussa mahesino. </span><br><p id=bv23:24.1><span class=root>Rāmā ceva samālā ca, </span><br><p id=bv23:24.2><span class=root>ahesuṁ aggasāvikā; </span><br><p id=bv23:24.3><span class=root>Bodhi tassa bhagavato, </span><br><p id=bv23:24.4><span class=root>mahāsāloti vuccati. </span><br><p id=bv23:25.1><span class=root>Sotthiko ceva rambho ca, </span><br><p id=bv23:25.2><span class=root>ahesuṁ aggupaṭṭhakā; </span><br><p id=bv23:25.3><span class=root>Gotamī sirimā ceva, </span><br><p id=bv23:25.4><span class=root>ahesuṁ aggupaṭṭhikā. </span><br><p id=bv23:26.1><span class=root>Saṭṭhiratanamubbedho, </span><br><p id=bv23:26.2><span class=root>hemayūpasamūpamo; </span><br><p id=bv23:26.3><span class=root>Kāyā niccharati rasmi, </span><br><p id=bv23:26.4><span class=root>rattiṁva pabbate sikhī. </span><br><p id=bv23:27.1><span class=root>Saṭṭhivassasahassāni, </span><br><p id=bv23:27.2><span class=root>āyu tassa mahesino; </span><br><p id=bv23:27.3><span class=root>Tāvatā tiṭṭhamāno so, </span><br><p id=bv23:27.4><span class=root>tāresi janataṁ bahuṁ. </span><br><p id=bv23:28.1><span class=root>Dhammaṁ vitthārikaṁ katvā, </span><br><p id=bv23:28.2><span class=root>vibhajitvā mahājanaṁ; </span><br><p id=bv23:28.3><span class=root>Dhammanāvaṁ ṭhapetvāna, </span><br><p id=bv23:28.4><span class=root>nibbuto so sasāvako. </span><br><p id=bv23:29.1><span class=root>Dassaneyyaṁ sabbajanaṁ, </span><br><p id=bv23:29.2><span class=root>vihāraṁ iriyāpathaṁ; </span><br><p id=bv23:29.3><span class=root>Sabbaṁ tamantarahitaṁ, </span><br><p id=bv23:29.4><span class=root>nanu rittā sabbasaṅkhārā. </span><br><p id=bv23:30.1><span class=root>Vessabhū jinavaro satthā, </span><br><p id=bv23:30.2><span class=root>Khemārāmamhi nibbuto; </span><br><p id=bv23:30.3><span class=root>Dhātuvitthārikaṁ āsi, </span><br><p id=bv23:30.4><span class=root>Tesu tesu padesato”ti. </span><br><p id=bv23:31.1><span class=root>Vessabhussa bhagavato vaṁso ekavīsatimo. </span><br></main><footer class="container footer"><small><a href=/about>Contact info</a></small></footer>