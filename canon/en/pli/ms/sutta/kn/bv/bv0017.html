<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0016.html>Previous</a><a href=/canon/en/pli/ms/sutta/kn/bv/bv0018.html>Next</a></div><p><div class=verse-container id=bv17:0.1><span>Buddhavaṁsa </span></div><p><div class=verse-container id=bv17:0.2><span class=big-bold>17 Dhammadassībuddhavaṁsa </span></div><p><div class=verse-container id=bv17:1.1><span>“Tattheva maṇḍakappamhi, </span></div><p><div class=verse-container id=bv17:1.2><span>dhammadassī mahāyaso; </span></div><p><div class=verse-container id=bv17:1.3><span>Tamandhakāraṁ vidhamitvā, </span></div><p><div class=verse-container id=bv17:1.4><span>atirocati sadevake. </span></div><p><div class=verse-container id=bv17:2.1><span>Tassāpi atulatejassa, </span></div><p><div class=verse-container id=bv17:2.2><span>dhammacakkappavattane; </span></div><p><div class=verse-container id=bv17:2.3><span>Koṭisatasahassānaṁ, </span></div><p><div class=verse-container id=bv17:2.4><span>paṭhamābhisamayo ahu. </span></div><p><div class=verse-container id=bv17:3.1><span>Yadā buddho dhammadassī, </span></div><p><div class=verse-container id=bv17:3.2><span>vinesi sañjayaṁ isiṁ; </span></div><p><div class=verse-container id=bv17:3.3><span>Tadā navutikoṭīnaṁ, </span></div><p><div class=verse-container id=bv17:3.4><span>dutiyābhisamayo ahu. </span></div><p><div class=verse-container id=bv17:4.1><span>Yadā sakko upāgañchi, </span></div><p><div class=verse-container id=bv17:4.2><span>sapariso vināyakaṁ; </span></div><p><div class=verse-container id=bv17:4.3><span>Tadā asītikoṭīnaṁ, </span></div><p><div class=verse-container id=bv17:4.4><span>tatiyābhisamayo ahu. </span></div><p><div class=verse-container id=bv17:5.1><span>Tassāpi devadevassa, </span></div><p><div class=verse-container id=bv17:5.2><span>sannipātā tayo ahuṁ; </span></div><p><div class=verse-container id=bv17:5.3><span>Khīṇāsavānaṁ vimalānaṁ, </span></div><p><div class=verse-container id=bv17:5.4><span>santacittāna tādinaṁ. </span></div><p><div class=verse-container id=bv17:6.1><span>Yadā buddho dhammadassī, </span></div><p><div class=verse-container id=bv17:6.2><span>Saraṇe vassaṁ upāgami; </span></div><p><div class=verse-container id=bv17:6.3><span>Tadā koṭisatasahassānaṁ, </span></div><p><div class=verse-container id=bv17:6.4><span>Paṭhamo āsi samāgamo. </span></div><p><div class=verse-container id=bv17:7.1><span>Punāparaṁ yadā buddho, </span></div><p><div class=verse-container id=bv17:7.2><span>devato eti mānusaṁ; </span></div><p><div class=verse-container id=bv17:7.3><span>Tadāpi satakoṭīnaṁ, </span></div><p><div class=verse-container id=bv17:7.4><span>dutiyo āsi samāgamo. </span></div><p><div class=verse-container id=bv17:8.1><span>Punāparaṁ yadā buddho, </span></div><p><div class=verse-container id=bv17:8.2><span>pakāsesi dhute guṇe; </span></div><p><div class=verse-container id=bv17:8.3><span>Tadā asītikoṭīnaṁ, </span></div><p><div class=verse-container id=bv17:8.4><span>tatiyo āsi samāgamo. </span></div><p><div class=verse-container id=bv17:9.1><span>Ahaṁ tena samayena, </span></div><p><div class=verse-container id=bv17:9.2><span>sakko āsiṁ purindado; </span></div><p><div class=verse-container id=bv17:9.3><span>Dibbena gandhamālena, </span></div><p><div class=verse-container id=bv17:9.4><span>tūriyenābhipūjayiṁ. </span></div><p><div class=verse-container id=bv17:10.1><span>Sopi maṁ buddho byākāsi, </span></div><p><div class=verse-container id=bv17:10.2><span>devamajjhe nisīdiya; </span></div><p><div class=verse-container id=bv17:10.3><span>‘Aṭṭhārase kappasate, </span></div><p><div class=verse-container id=bv17:10.4><span>ayaṁ buddho bhavissati. </span></div><p><div class=verse-container id=bv17:11.1><span>Padhānaṁ padahitvāna, </span></div><p><div class=verse-container id=bv17:11.2><span>…pe… </span></div><p><div class=verse-container id=bv17:11.3><span>hessāma sammukhā imaṁ’. </span></div><p><div class=verse-container id=bv17:12.1><span>Tassāpi vacanaṁ sutvā, </span></div><p><div class=verse-container id=bv17:12.2><span>bhiyyo cittaṁ pasādayiṁ; </span></div><p><div class=verse-container id=bv17:12.3><span>Uttariṁ vatamadhiṭṭhāsiṁ, </span></div><p><div class=verse-container id=bv17:12.4><span>dasapāramipūriyā. </span></div><p><div class=verse-container id=bv17:13.1><span>Saraṇaṁ nāma nagaraṁ, </span></div><p><div class=verse-container id=bv17:13.2><span>saraṇo nāma khattiyo; </span></div><p><div class=verse-container id=bv17:13.3><span>Sunandā nāma janikā, </span></div><p><div class=verse-container id=bv17:13.4><span>dhammadassissa satthuno. </span></div><p><div class=verse-container id=bv17:14.1><span>Aṭṭhavassasahassāni, </span></div><p><div class=verse-container id=bv17:14.2><span>Agāraṁ ajjha so vasi; </span></div><p><div class=verse-container id=bv17:14.3><span>Arajo virajo sudassano, </span></div><p><div class=verse-container id=bv17:14.4><span>Tayo pāsādamuttamā. </span></div><p><div class=verse-container id=bv17:15.1><span>Ticattārīsasahassāni, </span></div><p><div class=verse-container id=bv17:15.2><span>nāriyo samalaṅkatā; </span></div><p><div class=verse-container id=bv17:15.3><span>Vicikoḷi nāma nārī, </span></div><p><div class=verse-container id=bv17:15.4><span>atrajo puññavaḍḍhano. </span></div><p><div class=verse-container id=bv17:16.1><span>Nimitte caturo disvā, </span></div><p><div class=verse-container id=bv17:16.2><span>pāsādenābhinikkhami; </span></div><p><div class=verse-container id=bv17:16.3><span>Sattāhaṁ padhānacāraṁ, </span></div><p><div class=verse-container id=bv17:16.4><span>acarī purisuttamo. </span></div><p><div class=verse-container id=bv17:17.1><span>Brahmunā yācito santo, </span></div><p><div class=verse-container id=bv17:17.2><span>dhammadassī narāsabho; </span></div><p><div class=verse-container id=bv17:17.3><span>Vatti cakkaṁ mahāvīro, </span></div><p><div class=verse-container id=bv17:17.4><span>migadāye naruttamo. </span></div><p><div class=verse-container id=bv17:18.1><span>Padumo phussadevo ca, </span></div><p><div class=verse-container id=bv17:18.2><span>ahesuṁ aggasāvakā; </span></div><p><div class=verse-container id=bv17:18.3><span>Sunetto nāmupaṭṭhāko, </span></div><p><div class=verse-container id=bv17:18.4><span>dhammadassissa satthuno. </span></div><p><div class=verse-container id=bv17:19.1><span>Khemā ca saccanāmā ca, </span></div><p><div class=verse-container id=bv17:19.2><span>ahesuṁ aggasāvikā; </span></div><p><div class=verse-container id=bv17:19.3><span>Bodhi tassa bhagavato, </span></div><p><div class=verse-container id=bv17:19.4><span>bimbijāloti vuccati. </span></div><p><div class=verse-container id=bv17:20.1><span>Subhaddo kaṭissaho ceva, </span></div><p><div class=verse-container id=bv17:20.2><span>ahesuṁ aggupaṭṭhakā; </span></div><p><div class=verse-container id=bv17:20.3><span>Sāḷiyā ca kaḷiyā ca, </span></div><p><div class=verse-container id=bv17:20.4><span>ahesuṁ aggupaṭṭhikā. </span></div><p><div class=verse-container id=bv17:21.1><span>Sopi buddho asamasamo, </span></div><p><div class=verse-container id=bv17:21.2><span>asītihatthamuggato; </span></div><p><div class=verse-container id=bv17:21.3><span>Atirocati tejena, </span></div><p><div class=verse-container id=bv17:21.4><span>dasasahassimhi dhātuyā. </span></div><p><div class=verse-container id=bv17:22.1><span>Suphullo sālarājāva, </span></div><p><div class=verse-container id=bv17:22.2><span>vijjūva gagane yathā; </span></div><p><div class=verse-container id=bv17:22.3><span>Majjhanhikeva sūriyo, </span></div><p><div class=verse-container id=bv17:22.4><span>evaṁ so upasobhatha. </span></div><p><div class=verse-container id=bv17:23.1><span>Tassāpi atulatejassa, </span></div><p><div class=verse-container id=bv17:23.2><span>samakaṁ āsi jīvitaṁ; </span></div><p><div class=verse-container id=bv17:23.3><span>Vassasatasahassāni, </span></div><p><div class=verse-container id=bv17:23.4><span>loke aṭṭhāsi cakkhumā. </span></div><p><div class=verse-container id=bv17:24.1><span>Obhāsaṁ dassayitvāna, </span></div><p><div class=verse-container id=bv17:24.2><span>vimalaṁ katvāna sāsanaṁ; </span></div><p><div class=verse-container id=bv17:24.3><span>Cavi candova gagane, </span></div><p><div class=verse-container id=bv17:24.4><span>nibbuto so sasāvako. </span></div><p><div class=verse-container id=bv17:25.1><span>Dhammadassī mahāvīro, </span></div><p><div class=verse-container id=bv17:25.2><span>Sālārāmamhi nibbuto; </span></div><p><div class=verse-container id=bv17:25.3><span>Tatthevassa thūpavaro, </span></div><p><div class=verse-container id=bv17:25.4><span>Tīṇiyojanamuggato”ti. </span></div><p><div class=verse-container id=bv17:26.1><span>Dhammadassissa bhagavato vaṁso pannarasamo. </span></div><div class=flex-between><a href=/canon/en/pli/ms/sutta/kn/bv/bv0016.html>Previous</a><a href=/canon/en/pli/ms/sutta/kn/bv/bv0018.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>