<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0007.html>Previous</a><a href=/canon/en/pli/ms/sutta/kn/bv/bv0009.html>Next</a></div><p><div class=verse-container id=bv8:0.1><span>Buddhavaṁsa </span></div><p><div class=verse-container id=bv8:0.2><span class=big-bold>8. Sobhitabuddhavaṁsa </span></div><p><div class=verse-container id=bv8:1.1><span>“Revatassa aparena, </span></div><p><div class=verse-container id=bv8:1.2><span>sobhito nāma nāyako; </span></div><p><div class=verse-container id=bv8:1.3><span>Samāhito santacitto, </span></div><p><div class=verse-container id=bv8:1.4><span>asamo appaṭipuggalo. </span></div><p><div class=verse-container id=bv8:2.1><span>So jino sakagehamhi, </span></div><p><div class=verse-container id=bv8:2.2><span>mānasaṁ vinivattayi; </span></div><p><div class=verse-container id=bv8:2.3><span>Patvāna kevalaṁ bodhiṁ, </span></div><p><div class=verse-container id=bv8:2.4><span>dhammacakkaṁ pavattayi. </span></div><p><div class=verse-container id=bv8:3.1><span>Yāva heṭṭhā avīcito, </span></div><p><div class=verse-container id=bv8:3.2><span>bhavaggā cāpi uddhato; </span></div><p><div class=verse-container id=bv8:3.3><span>Etthantare ekaparisā, </span></div><p><div class=verse-container id=bv8:3.4><span>ahosi dhammadesane. </span></div><p><div class=verse-container id=bv8:4.1><span>Tāya parisāya sambuddho, </span></div><p><div class=verse-container id=bv8:4.2><span>dhammacakkaṁ pavattayi; </span></div><p><div class=verse-container id=bv8:4.3><span>Gaṇanāya na vattabbo, </span></div><p><div class=verse-container id=bv8:4.4><span>paṭhamābhisamayo ahu. </span></div><p><div class=verse-container id=bv8:5.1><span>Tato parampi desente, </span></div><p><div class=verse-container id=bv8:5.2><span>marūnañca samāgame; </span></div><p><div class=verse-container id=bv8:5.3><span>Navutikoṭisahassānaṁ, </span></div><p><div class=verse-container id=bv8:5.4><span>dutiyābhisamayo ahu. </span></div><p><div class=verse-container id=bv8:6.1><span>Punāparaṁ rājaputto, </span></div><p><div class=verse-container id=bv8:6.2><span>jayaseno nāma khattiyo; </span></div><p><div class=verse-container id=bv8:6.3><span>Ārāmaṁ ropayitvāna, </span></div><p><div class=verse-container id=bv8:6.4><span>buddhe niyyādayī tadā. </span></div><p><div class=verse-container id=bv8:7.1><span>Tassa yāgaṁ pakittento, </span></div><p><div class=verse-container id=bv8:7.2><span>dhammaṁ desesi cakkhumā; </span></div><p><div class=verse-container id=bv8:7.3><span>Tadā koṭisahassānaṁ, </span></div><p><div class=verse-container id=bv8:7.4><span>tatiyābhisamayo ahu. </span></div><p><div class=verse-container id=bv8:8.1><span>Sannipātā tayo āsuṁ, </span></div><p><div class=verse-container id=bv8:8.2><span>sobhitassa mahesino; </span></div><p><div class=verse-container id=bv8:8.3><span>Khīṇāsavānaṁ vimalānaṁ, </span></div><p><div class=verse-container id=bv8:8.4><span>santacittāna tādinaṁ. </span></div><p><div class=verse-container id=bv8:9.1><span>Uggato nāma so rājā, </span></div><p><div class=verse-container id=bv8:9.2><span>dānaṁ deti naruttame; </span></div><p><div class=verse-container id=bv8:9.3><span>Tamhi dāne samāgañchuṁ, </span></div><p><div class=verse-container id=bv8:9.4><span>arahantā satakoṭiyo. </span></div><p><div class=verse-container id=bv8:10.1><span>Punāparaṁ puragaṇo, </span></div><p><div class=verse-container id=bv8:10.2><span>deti dānaṁ naruttame; </span></div><p><div class=verse-container id=bv8:10.3><span>Tadā navutikoṭīnaṁ, </span></div><p><div class=verse-container id=bv8:10.4><span>dutiyo āsi samāgamo. </span></div><p><div class=verse-container id=bv8:11.1><span>Devaloke vasitvāna, </span></div><p><div class=verse-container id=bv8:11.2><span>yadā orohatī jino; </span></div><p><div class=verse-container id=bv8:11.3><span>Tadā asītikoṭīnaṁ, </span></div><p><div class=verse-container id=bv8:11.4><span>tatiyo āsi samāgamo. </span></div><p><div class=verse-container id=bv8:12.1><span>Ahaṁ tena samayena, </span></div><p><div class=verse-container id=bv8:12.2><span>sujāto nāma brāhmaṇo; </span></div><p><div class=verse-container id=bv8:12.3><span>Tadā sasāvakaṁ buddhaṁ, </span></div><p><div class=verse-container id=bv8:12.4><span>annapānena tappayiṁ. </span></div><p><div class=verse-container id=bv8:13.1><span>Sopi maṁ buddho byākāsi, </span></div><p><div class=verse-container id=bv8:13.2><span>sobhito lokanāyako; </span></div><p><div class=verse-container id=bv8:13.3><span>‘Aparimeyyito kappe, </span></div><p><div class=verse-container id=bv8:13.4><span>ayaṁ buddho bhavissati. </span></div><p><div class=verse-container id=bv8:14.1><span>Padhānaṁ padahitvāna, </span></div><p><div class=verse-container id=bv8:14.2><span>…pe… </span></div><p><div class=verse-container id=bv8:14.3><span>hessāma sammukhā imaṁ’. </span></div><p><div class=verse-container id=bv8:15.1><span>Tassāpi vacanaṁ sutvā, </span></div><p><div class=verse-container id=bv8:15.2><span>haṭṭho saṁviggamānaso; </span></div><p><div class=verse-container id=bv8:15.3><span>Tamevatthamanuppattiyā, </span></div><p><div class=verse-container id=bv8:15.4><span>uggaṁ dhitimakāsahaṁ. </span></div><p><div class=verse-container id=bv8:16.1><span>Sudhammaṁ nāma nagaraṁ, </span></div><p><div class=verse-container id=bv8:16.2><span>sudhammo nāma khattiyo; </span></div><p><div class=verse-container id=bv8:16.3><span>Sudhammā nāma janikā, </span></div><p><div class=verse-container id=bv8:16.4><span>sobhitassa mahesino. </span></div><p><div class=verse-container id=bv8:17.1><span>Navavassasahassāni, </span></div><p><div class=verse-container id=bv8:17.2><span>agāraṁ ajjha so vasi; </span></div><p><div class=verse-container id=bv8:17.3><span>Kumudo nāḷino padumo, </span></div><p><div class=verse-container id=bv8:17.4><span>tayo pāsādamuttamā. </span></div><p><div class=verse-container id=bv8:18.1><span>Sattatiṁsasahassāni, </span></div><p><div class=verse-container id=bv8:18.2><span>nāriyo samalaṅkatā; </span></div><p><div class=verse-container id=bv8:18.3><span>Maṇilā nāma sā nārī, </span></div><p><div class=verse-container id=bv8:18.4><span>sīho nāmāsi atrajo. </span></div><p><div class=verse-container id=bv8:19.1><span>Nimitte caturo disvā, </span></div><p><div class=verse-container id=bv8:19.2><span>pāsādenābhinikkhami; </span></div><p><div class=verse-container id=bv8:19.3><span>Sattāhaṁ padhānacāraṁ, </span></div><p><div class=verse-container id=bv8:19.4><span>caritvā purisuttamo. </span></div><p><div class=verse-container id=bv8:20.1><span>Brahmunā yācito santo, </span></div><p><div class=verse-container id=bv8:20.2><span>sobhito lokanāyako; </span></div><p><div class=verse-container id=bv8:20.3><span>Vatti cakkaṁ mahāvīro, </span></div><p><div class=verse-container id=bv8:20.4><span>sudhammuyyānamuttame. </span></div><p><div class=verse-container id=bv8:21.1><span>Asamo ca sunetto ca, </span></div><p><div class=verse-container id=bv8:21.2><span>ahesuṁ aggasāvakā; </span></div><p><div class=verse-container id=bv8:21.3><span>Anomo nāmupaṭṭhāko, </span></div><p><div class=verse-container id=bv8:21.4><span>sobhitassa mahesino. </span></div><p><div class=verse-container id=bv8:22.1><span>Nakulā ca sujātā ca, </span></div><p><div class=verse-container id=bv8:22.2><span>ahesuṁ aggasāvikā; </span></div><p><div class=verse-container id=bv8:22.3><span>Bujjhamāno ca so buddho, </span></div><p><div class=verse-container id=bv8:22.4><span>nāgamūle abujjhatha. </span></div><p><div class=verse-container id=bv8:23.1><span>Rammo ceva sudatto ca, </span></div><p><div class=verse-container id=bv8:23.2><span>ahesuṁ aggupaṭṭhakā; </span></div><p><div class=verse-container id=bv8:23.3><span>Nakulā ceva cittā ca, </span></div><p><div class=verse-container id=bv8:23.4><span>ahesuṁ aggupaṭṭhikā. </span></div><p><div class=verse-container id=bv8:24.1><span>Aṭṭhapaṇṇāsaratanaṁ, </span></div><p><div class=verse-container id=bv8:24.2><span>accuggato mahāmuni; </span></div><p><div class=verse-container id=bv8:24.3><span>Obhāseti disā sabbā, </span></div><p><div class=verse-container id=bv8:24.4><span>sataraṁsīva uggato. </span></div><p><div class=verse-container id=bv8:25.1><span>Yathā suphullaṁ pavanaṁ, </span></div><p><div class=verse-container id=bv8:25.2><span>nānāgandhehi dhūpitaṁ; </span></div><p><div class=verse-container id=bv8:25.3><span>Tatheva tassa pāvacanaṁ, </span></div><p><div class=verse-container id=bv8:25.4><span>sīlagandhehi dhūpitaṁ. </span></div><p><div class=verse-container id=bv8:26.1><span>Yathāpi sāgaro nāma, </span></div><p><div class=verse-container id=bv8:26.2><span>dassanena atappiyo; </span></div><p><div class=verse-container id=bv8:26.3><span>Tatheva tassa pāvacanaṁ, </span></div><p><div class=verse-container id=bv8:26.4><span>savanena atappiyaṁ. </span></div><p><div class=verse-container id=bv8:27.1><span>Navutivassasahassāni, </span></div><p><div class=verse-container id=bv8:27.2><span>āyu vijjati tāvade; </span></div><p><div class=verse-container id=bv8:27.3><span>Tāvatā tiṭṭhamāno so, </span></div><p><div class=verse-container id=bv8:27.4><span>tāresi janataṁ bahuṁ. </span></div><p><div class=verse-container id=bv8:28.1><span>Ovādaṁ anusiṭṭhiñca, </span></div><p><div class=verse-container id=bv8:28.2><span>datvāna sesake jane; </span></div><p><div class=verse-container id=bv8:28.3><span>Hutāsanova tāpetvā, </span></div><p><div class=verse-container id=bv8:28.4><span>nibbuto so sasāvako. </span></div><p><div class=verse-container id=bv8:29.1><span>So ca buddho asamasamo, </span></div><p><div class=verse-container id=bv8:29.2><span>tepi sāvakā balappattā; </span></div><p><div class=verse-container id=bv8:29.3><span>Sabbaṁ tamantarahitaṁ, </span></div><p><div class=verse-container id=bv8:29.4><span>nanu rittā sabbasaṅkhārā. </span></div><p><div class=verse-container id=bv8:30.1><span>Sobhito varasambuddho, </span></div><p><div class=verse-container id=bv8:30.2><span>Sīhārāmamhi nibbuto; </span></div><p><div class=verse-container id=bv8:30.3><span>Dhātuvitthārikaṁ āsi, </span></div><p><div class=verse-container id=bv8:30.4><span>Tesu tesu padesato”ti. </span></div><p><div class=verse-container id=bv8:31.1><span>Sobhitassa bhagavato vaṁso chaṭṭho. </span></div><div class=flex-between><a href=/canon/en/pli/ms/sutta/kn/bv/bv0007.html>Previous</a><a href=/canon/en/pli/ms/sutta/kn/bv/bv0009.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>