<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0009.html>Previous</a><a href=/canon/en/pli/ms/sutta/kn/bv/bv0011.html>Next</a></div><p><div class=verse-container id=bv10:0.1><span>Buddhavaṁsa </span></div><p><div class=verse-container id=bv10:0.2><span class=big-bold>10. Padumabuddhavaṁsa </span></div><p><div class=verse-container id=bv10:1.1><span>“Anomadassissa aparena, </span></div><p><div class=verse-container id=bv10:1.2><span>Sambuddho dvipaduttamo; </span></div><p><div class=verse-container id=bv10:1.3><span>Padumo nāma nāmena, </span></div><p><div class=verse-container id=bv10:1.4><span>Asamo appaṭipuggalo. </span></div><p><div class=verse-container id=bv10:2.1><span>Tassāpi asamaṁ sīlaṁ, </span></div><p><div class=verse-container id=bv10:2.2><span>samādhipi anantako; </span></div><p><div class=verse-container id=bv10:2.3><span>Asaṅkheyyaṁ ñāṇavaraṁ, </span></div><p><div class=verse-container id=bv10:2.4><span>vimuttipi anūpamā. </span></div><p><div class=verse-container id=bv10:3.1><span>Tassāpi atulatejassa, </span></div><p><div class=verse-container id=bv10:3.2><span>dhammacakkappavattane; </span></div><p><div class=verse-container id=bv10:3.3><span>Abhisamayā tayo āsuṁ, </span></div><p><div class=verse-container id=bv10:3.4><span>mahātamapavāhanā. </span></div><p><div class=verse-container id=bv10:4.1><span>Paṭhamābhisamaye buddho, </span></div><p><div class=verse-container id=bv10:4.2><span>koṭisatamabodhayi; </span></div><p><div class=verse-container id=bv10:4.3><span>Dutiyābhisamaye dhīro, </span></div><p><div class=verse-container id=bv10:4.4><span>navutikoṭimabodhayi. </span></div><p><div class=verse-container id=bv10:5.1><span>Yadā ca padumo buddho, </span></div><p><div class=verse-container id=bv10:5.2><span>ovadī sakamatrajaṁ; </span></div><p><div class=verse-container id=bv10:5.3><span>Tadā asītikoṭīnaṁ, </span></div><p><div class=verse-container id=bv10:5.4><span>tatiyābhisamayo ahu. </span></div><p><div class=verse-container id=bv10:6.1><span>Sannipātā tayo āsuṁ, </span></div><p><div class=verse-container id=bv10:6.2><span>padumassa mahesino; </span></div><p><div class=verse-container id=bv10:6.3><span>Koṭisatasahassānaṁ, </span></div><p><div class=verse-container id=bv10:6.4><span>paṭhamo āsi samāgamo. </span></div><p><div class=verse-container id=bv10:7.1><span>Kathinatthārasamaye, </span></div><p><div class=verse-container id=bv10:7.2><span>uppanne kathinacīvare; </span></div><p><div class=verse-container id=bv10:7.3><span>Dhammasenāpatitthāya, </span></div><p><div class=verse-container id=bv10:7.4><span>bhikkhū sibbiṁsu cīvaraṁ. </span></div><p><div class=verse-container id=bv10:8.1><span>Tadā te vimalā bhikkhū, </span></div><p><div class=verse-container id=bv10:8.2><span>chaḷabhiññā mahiddhikā; </span></div><p><div class=verse-container id=bv10:8.3><span>Tīṇi satasahassāni, </span></div><p><div class=verse-container id=bv10:8.4><span>samiṁsu aparājitā. </span></div><p><div class=verse-container id=bv10:9.1><span>Punāparaṁ so narāsabho, </span></div><p><div class=verse-container id=bv10:9.2><span>pavane vāsaṁ upāgami; </span></div><p><div class=verse-container id=bv10:9.3><span>Tadā samāgamo āsi, </span></div><p><div class=verse-container id=bv10:9.4><span>dvinnaṁ satasahassinaṁ. </span></div><p><div class=verse-container id=bv10:10.1><span>Ahaṁ tena samayena, </span></div><p><div class=verse-container id=bv10:10.2><span>sīho āsiṁ migādhibhū; </span></div><p><div class=verse-container id=bv10:10.3><span>Vivekamanubrūhantaṁ, </span></div><p><div class=verse-container id=bv10:10.4><span>pavane addasaṁ jinaṁ. </span></div><p><div class=verse-container id=bv10:11.1><span>Vanditvā sirasā pāde, </span></div><p><div class=verse-container id=bv10:11.2><span>katvāna taṁ padakkhiṇaṁ; </span></div><p><div class=verse-container id=bv10:11.3><span>Tikkhattuṁ abhināditvā, </span></div><p><div class=verse-container id=bv10:11.4><span>sattāhaṁ jinamupaṭṭhahaṁ. </span></div><p><div class=verse-container id=bv10:12.1><span>Sattāhaṁ varasamāpattiyā, </span></div><p><div class=verse-container id=bv10:12.2><span>Vuṭṭhahitvā tathāgato; </span></div><p><div class=verse-container id=bv10:12.3><span>Manasā cintayitvāna, </span></div><p><div class=verse-container id=bv10:12.4><span>Koṭibhikkhū samānayi. </span></div><p><div class=verse-container id=bv10:13.1><span>Tadāpi so mahāvīro, </span></div><p><div class=verse-container id=bv10:13.2><span>tesaṁ majjhe viyākari; </span></div><p><div class=verse-container id=bv10:13.3><span>‘Aparimeyyito kappe, </span></div><p><div class=verse-container id=bv10:13.4><span>ayaṁ buddho bhavissati. </span></div><p><div class=verse-container id=bv10:14.1><span>Padhānaṁ padahitvāna, </span></div><p><div class=verse-container id=bv10:14.2><span>…pe… </span></div><p><div class=verse-container id=bv10:14.3><span>hessāma sammukhā imaṁ’. </span></div><p><div class=verse-container id=bv10:15.1><span>Tassāpi vacanaṁ sutvā, </span></div><p><div class=verse-container id=bv10:15.2><span>bhiyyo cittaṁ pasādayiṁ; </span></div><p><div class=verse-container id=bv10:15.3><span>Uttariṁ vatamadhiṭṭhāsiṁ, </span></div><p><div class=verse-container id=bv10:15.4><span>dasapāramipūriyā. </span></div><p><div class=verse-container id=bv10:16.1><span>Campakaṁ nāma nagaraṁ, </span></div><p><div class=verse-container id=bv10:16.2><span>asamo nāma khattiyo; </span></div><p><div class=verse-container id=bv10:16.3><span>Asamā nāma janikā, </span></div><p><div class=verse-container id=bv10:16.4><span>padumassa mahesino. </span></div><p><div class=verse-container id=bv10:17.1><span>Dasavassasahassāni, </span></div><p><div class=verse-container id=bv10:17.2><span>agāraṁ ajjha so vasi; </span></div><p><div class=verse-container id=bv10:17.3><span>Nandā-vasu-yasuttarā, </span></div><p><div class=verse-container id=bv10:17.4><span>tayo pāsādamuttamā. </span></div><p><div class=verse-container id=bv10:18.1><span>Tettiṁsa ca sahassāni, </span></div><p><div class=verse-container id=bv10:18.2><span>nāriyo samalaṅkatā; </span></div><p><div class=verse-container id=bv10:18.3><span>Uttarā nāma sā nārī, </span></div><p><div class=verse-container id=bv10:18.4><span>rammo nāmāsi atrajo. </span></div><p><div class=verse-container id=bv10:19.1><span>Nimitte caturo disvā, </span></div><p><div class=verse-container id=bv10:19.2><span>rathayānena nikkhami; </span></div><p><div class=verse-container id=bv10:19.3><span>Anūnaaṭṭhamāsāni, </span></div><p><div class=verse-container id=bv10:19.4><span>padhānaṁ padahī jino. </span></div><p><div class=verse-container id=bv10:20.1><span>Brahmunā yācito santo, </span></div><p><div class=verse-container id=bv10:20.2><span>padumo lokanāyako; </span></div><p><div class=verse-container id=bv10:20.3><span>Vatti cakkaṁ mahāvīro, </span></div><p><div class=verse-container id=bv10:20.4><span>dhanañcuyyānamuttame. </span></div><p><div class=verse-container id=bv10:21.1><span>Sālo ca upasālo ca, </span></div><p><div class=verse-container id=bv10:21.2><span>ahesuṁ aggasāvakā; </span></div><p><div class=verse-container id=bv10:21.3><span>Varuṇo nāmupaṭṭhāko, </span></div><p><div class=verse-container id=bv10:21.4><span>padumassa mahesino. </span></div><p><div class=verse-container id=bv10:22.1><span>Rādhā ceva surādhā ca, </span></div><p><div class=verse-container id=bv10:22.2><span>ahesuṁ aggasāvikā; </span></div><p><div class=verse-container id=bv10:22.3><span>Bodhi tassa bhagavato, </span></div><p><div class=verse-container id=bv10:22.4><span>mahāsoṇoti vuccati. </span></div><p><div class=verse-container id=bv10:23.1><span>Bhiyyo ceva asamo ca, </span></div><p><div class=verse-container id=bv10:23.2><span>ahesuṁ aggupaṭṭhakā; </span></div><p><div class=verse-container id=bv10:23.3><span>Rucī ca nandarāmā ca, </span></div><p><div class=verse-container id=bv10:23.4><span>ahesuṁ aggupaṭṭhikā. </span></div><p><div class=verse-container id=bv10:24.1><span>Aṭṭhapaṇṇāsaratanaṁ, </span></div><p><div class=verse-container id=bv10:24.2><span>accuggato mahāmuni; </span></div><p><div class=verse-container id=bv10:24.3><span>Pabhā niddhāvatī tassa, </span></div><p><div class=verse-container id=bv10:24.4><span>asamā sabbaso disā. </span></div><p><div class=verse-container id=bv10:25.1><span>Candappabhā sūriyappabhā, </span></div><p><div class=verse-container id=bv10:25.2><span>ratanaggimaṇippabhā; </span></div><p><div class=verse-container id=bv10:25.3><span>Sabbāpi tā hatā honti, </span></div><p><div class=verse-container id=bv10:25.4><span>patvā jinapabhuttamaṁ. </span></div><p><div class=verse-container id=bv10:26.1><span>Vassasatasahassāni, </span></div><p><div class=verse-container id=bv10:26.2><span>āyu vijjati tāvade; </span></div><p><div class=verse-container id=bv10:26.3><span>Tāvatā tiṭṭhamāno so, </span></div><p><div class=verse-container id=bv10:26.4><span>tāresi janataṁ bahuṁ. </span></div><p><div class=verse-container id=bv10:27.1><span>Paripakkamānase satte, </span></div><p><div class=verse-container id=bv10:27.2><span>bodhayitvā asesato; </span></div><p><div class=verse-container id=bv10:27.3><span>Sesake anusāsitvā, </span></div><p><div class=verse-container id=bv10:27.4><span>nibbuto so sasāvako. </span></div><p><div class=verse-container id=bv10:28.1><span>Uragova tacaṁ jiṇṇaṁ, </span></div><p><div class=verse-container id=bv10:28.2><span>vaddhapattaṁva pādapo; </span></div><p><div class=verse-container id=bv10:28.3><span>Jahitvā sabbasaṅkhāre, </span></div><p><div class=verse-container id=bv10:28.4><span>nibbuto so yathā sikhī. </span></div><p><div class=verse-container id=bv10:29.1><span>Padumo jinavaro satthā, </span></div><p><div class=verse-container id=bv10:29.2><span>Dhammārāmamhi nibbuto; </span></div><p><div class=verse-container id=bv10:29.3><span>Dhātuvitthārikaṁ āsi, </span></div><p><div class=verse-container id=bv10:29.4><span>Tesu tesu padesato”ti. </span></div><p><div class=verse-container id=bv10:30.1><span>Padumassa bhagavato vaṁso aṭṭhamo. </span></div><div class=flex-between><a href=/canon/en/pli/ms/sutta/kn/bv/bv0009.html>Previous</a><a href=/canon/en/pli/ms/sutta/kn/bv/bv0011.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>