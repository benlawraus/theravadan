<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0009.html>Previous</a><a href=/canon/en/pli/ms/sutta/kn/bv/bv0011.html>Next</a></div><p id=bv10:0.1><span class=root>Buddhavaṁsa </span><br><p id=bv10:0.2><span class="root big-bold">10. Padumabuddhavaṁsa </span><br><p id=bv10:1.1><span class=root>“Anomadassissa aparena, </span><br><p id=bv10:1.2><span class=root>Sambuddho dvipaduttamo; </span><br><p id=bv10:1.3><span class=root>Padumo nāma nāmena, </span><br><p id=bv10:1.4><span class=root>Asamo appaṭipuggalo. </span><br><p id=bv10:2.1><span class=root>Tassāpi asamaṁ sīlaṁ, </span><br><p id=bv10:2.2><span class=root>samādhipi anantako; </span><br><p id=bv10:2.3><span class=root>Asaṅkheyyaṁ ñāṇavaraṁ, </span><br><p id=bv10:2.4><span class=root>vimuttipi anūpamā. </span><br><p id=bv10:3.1><span class=root>Tassāpi atulatejassa, </span><br><p id=bv10:3.2><span class=root>dhammacakkappavattane; </span><br><p id=bv10:3.3><span class=root>Abhisamayā tayo āsuṁ, </span><br><p id=bv10:3.4><span class=root>mahātamapavāhanā. </span><br><p id=bv10:4.1><span class=root>Paṭhamābhisamaye buddho, </span><br><p id=bv10:4.2><span class=root>koṭisatamabodhayi; </span><br><p id=bv10:4.3><span class=root>Dutiyābhisamaye dhīro, </span><br><p id=bv10:4.4><span class=root>navutikoṭimabodhayi. </span><br><p id=bv10:5.1><span class=root>Yadā ca padumo buddho, </span><br><p id=bv10:5.2><span class=root>ovadī sakamatrajaṁ; </span><br><p id=bv10:5.3><span class=root>Tadā asītikoṭīnaṁ, </span><br><p id=bv10:5.4><span class=root>tatiyābhisamayo ahu. </span><br><p id=bv10:6.1><span class=root>Sannipātā tayo āsuṁ, </span><br><p id=bv10:6.2><span class=root>padumassa mahesino; </span><br><p id=bv10:6.3><span class=root>Koṭisatasahassānaṁ, </span><br><p id=bv10:6.4><span class=root>paṭhamo āsi samāgamo. </span><br><p id=bv10:7.1><span class=root>Kathinatthārasamaye, </span><br><p id=bv10:7.2><span class=root>uppanne kathinacīvare; </span><br><p id=bv10:7.3><span class=root>Dhammasenāpatitthāya, </span><br><p id=bv10:7.4><span class=root>bhikkhū sibbiṁsu cīvaraṁ. </span><br><p id=bv10:8.1><span class=root>Tadā te vimalā bhikkhū, </span><br><p id=bv10:8.2><span class=root>chaḷabhiññā mahiddhikā; </span><br><p id=bv10:8.3><span class=root>Tīṇi satasahassāni, </span><br><p id=bv10:8.4><span class=root>samiṁsu aparājitā. </span><br><p id=bv10:9.1><span class=root>Punāparaṁ so narāsabho, </span><br><p id=bv10:9.2><span class=root>pavane vāsaṁ upāgami; </span><br><p id=bv10:9.3><span class=root>Tadā samāgamo āsi, </span><br><p id=bv10:9.4><span class=root>dvinnaṁ satasahassinaṁ. </span><br><p id=bv10:10.1><span class=root>Ahaṁ tena samayena, </span><br><p id=bv10:10.2><span class=root>sīho āsiṁ migādhibhū; </span><br><p id=bv10:10.3><span class=root>Vivekamanubrūhantaṁ, </span><br><p id=bv10:10.4><span class=root>pavane addasaṁ jinaṁ. </span><br><p id=bv10:11.1><span class=root>Vanditvā sirasā pāde, </span><br><p id=bv10:11.2><span class=root>katvāna taṁ padakkhiṇaṁ; </span><br><p id=bv10:11.3><span class=root>Tikkhattuṁ abhināditvā, </span><br><p id=bv10:11.4><span class=root>sattāhaṁ jinamupaṭṭhahaṁ. </span><br><p id=bv10:12.1><span class=root>Sattāhaṁ varasamāpattiyā, </span><br><p id=bv10:12.2><span class=root>Vuṭṭhahitvā tathāgato; </span><br><p id=bv10:12.3><span class=root>Manasā cintayitvāna, </span><br><p id=bv10:12.4><span class=root>Koṭibhikkhū samānayi. </span><br><p id=bv10:13.1><span class=root>Tadāpi so mahāvīro, </span><br><p id=bv10:13.2><span class=root>tesaṁ majjhe viyākari; </span><br><p id=bv10:13.3><span class=root>‘Aparimeyyito kappe, </span><br><p id=bv10:13.4><span class=root>ayaṁ buddho bhavissati. </span><br><p id=bv10:14.1><span class=root>Padhānaṁ padahitvāna, </span><br><p id=bv10:14.2><span class=root>…pe… </span><br><p id=bv10:14.3><span class=root>hessāma sammukhā imaṁ’. </span><br><p id=bv10:15.1><span class=root>Tassāpi vacanaṁ sutvā, </span><br><p id=bv10:15.2><span class=root>bhiyyo cittaṁ pasādayiṁ; </span><br><p id=bv10:15.3><span class=root>Uttariṁ vatamadhiṭṭhāsiṁ, </span><br><p id=bv10:15.4><span class=root>dasapāramipūriyā. </span><br><p id=bv10:16.1><span class=root>Campakaṁ nāma nagaraṁ, </span><br><p id=bv10:16.2><span class=root>asamo nāma khattiyo; </span><br><p id=bv10:16.3><span class=root>Asamā nāma janikā, </span><br><p id=bv10:16.4><span class=root>padumassa mahesino. </span><br><p id=bv10:17.1><span class=root>Dasavassasahassāni, </span><br><p id=bv10:17.2><span class=root>agāraṁ ajjha so vasi; </span><br><p id=bv10:17.3><span class=root>Nandā-vasu-yasuttarā, </span><br><p id=bv10:17.4><span class=root>tayo pāsādamuttamā. </span><br><p id=bv10:18.1><span class=root>Tettiṁsa ca sahassāni, </span><br><p id=bv10:18.2><span class=root>nāriyo samalaṅkatā; </span><br><p id=bv10:18.3><span class=root>Uttarā nāma sā nārī, </span><br><p id=bv10:18.4><span class=root>rammo nāmāsi atrajo. </span><br><p id=bv10:19.1><span class=root>Nimitte caturo disvā, </span><br><p id=bv10:19.2><span class=root>rathayānena nikkhami; </span><br><p id=bv10:19.3><span class=root>Anūnaaṭṭhamāsāni, </span><br><p id=bv10:19.4><span class=root>padhānaṁ padahī jino. </span><br><p id=bv10:20.1><span class=root>Brahmunā yācito santo, </span><br><p id=bv10:20.2><span class=root>padumo lokanāyako; </span><br><p id=bv10:20.3><span class=root>Vatti cakkaṁ mahāvīro, </span><br><p id=bv10:20.4><span class=root>dhanañcuyyānamuttame. </span><br><p id=bv10:21.1><span class=root>Sālo ca upasālo ca, </span><br><p id=bv10:21.2><span class=root>ahesuṁ aggasāvakā; </span><br><p id=bv10:21.3><span class=root>Varuṇo nāmupaṭṭhāko, </span><br><p id=bv10:21.4><span class=root>padumassa mahesino. </span><br><p id=bv10:22.1><span class=root>Rādhā ceva surādhā ca, </span><br><p id=bv10:22.2><span class=root>ahesuṁ aggasāvikā; </span><br><p id=bv10:22.3><span class=root>Bodhi tassa bhagavato, </span><br><p id=bv10:22.4><span class=root>mahāsoṇoti vuccati. </span><br><p id=bv10:23.1><span class=root>Bhiyyo ceva asamo ca, </span><br><p id=bv10:23.2><span class=root>ahesuṁ aggupaṭṭhakā; </span><br><p id=bv10:23.3><span class=root>Rucī ca nandarāmā ca, </span><br><p id=bv10:23.4><span class=root>ahesuṁ aggupaṭṭhikā. </span><br><p id=bv10:24.1><span class=root>Aṭṭhapaṇṇāsaratanaṁ, </span><br><p id=bv10:24.2><span class=root>accuggato mahāmuni; </span><br><p id=bv10:24.3><span class=root>Pabhā niddhāvatī tassa, </span><br><p id=bv10:24.4><span class=root>asamā sabbaso disā. </span><br><p id=bv10:25.1><span class=root>Candappabhā sūriyappabhā, </span><br><p id=bv10:25.2><span class=root>ratanaggimaṇippabhā; </span><br><p id=bv10:25.3><span class=root>Sabbāpi tā hatā honti, </span><br><p id=bv10:25.4><span class=root>patvā jinapabhuttamaṁ. </span><br><p id=bv10:26.1><span class=root>Vassasatasahassāni, </span><br><p id=bv10:26.2><span class=root>āyu vijjati tāvade; </span><br><p id=bv10:26.3><span class=root>Tāvatā tiṭṭhamāno so, </span><br><p id=bv10:26.4><span class=root>tāresi janataṁ bahuṁ. </span><br><p id=bv10:27.1><span class=root>Paripakkamānase satte, </span><br><p id=bv10:27.2><span class=root>bodhayitvā asesato; </span><br><p id=bv10:27.3><span class=root>Sesake anusāsitvā, </span><br><p id=bv10:27.4><span class=root>nibbuto so sasāvako. </span><br><p id=bv10:28.1><span class=root>Uragova tacaṁ jiṇṇaṁ, </span><br><p id=bv10:28.2><span class=root>vaddhapattaṁva pādapo; </span><br><p id=bv10:28.3><span class=root>Jahitvā sabbasaṅkhāre, </span><br><p id=bv10:28.4><span class=root>nibbuto so yathā sikhī. </span><br><p id=bv10:29.1><span class=root>Padumo jinavaro satthā, </span><br><p id=bv10:29.2><span class=root>Dhammārāmamhi nibbuto; </span><br><p id=bv10:29.3><span class=root>Dhātuvitthārikaṁ āsi, </span><br><p id=bv10:29.4><span class=root>Tesu tesu padesato”ti. </span><br><p id=bv10:30.1><span class=root>Padumassa bhagavato vaṁso aṭṭhamo. </span><br></main><footer class="container footer"><small><a href=/about/>Contact info</a></small></footer>