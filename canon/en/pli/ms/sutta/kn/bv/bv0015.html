<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0014.html>Previous</a><a href=/canon/en/pli/ms/sutta/kn/bv/bv0016.html>Next</a></div><p><div class=verse-container id=bv15:0.1><span>Buddhavaṁsa </span></div><p><div class=verse-container id=bv15:0.2><span class=big-bold>15 Piyadassībuddhavaṁsa </span></div><p><div class=verse-container id=bv15:1.1><span>“Sujātassa aparena, </span></div><p><div class=verse-container id=bv15:1.2><span>sayambhū lokanāyako; </span></div><p><div class=verse-container id=bv15:1.3><span>Durāsado asamasamo, </span></div><p><div class=verse-container id=bv15:1.4><span>piyadassī mahāyaso. </span></div><p><div class=verse-container id=bv15:2.1><span>Sopi buddho amitayaso, </span></div><p><div class=verse-container id=bv15:2.2><span>ādiccova virocati; </span></div><p><div class=verse-container id=bv15:2.3><span>Sabbaṁ tamaṁ nihantvāna, </span></div><p><div class=verse-container id=bv15:2.4><span>dhammacakkaṁ pavattayi. </span></div><p><div class=verse-container id=bv15:3.1><span>Tassāpi atulatejassa, </span></div><p><div class=verse-container id=bv15:3.2><span>Ahesuṁ abhisamayā tayo; </span></div><p><div class=verse-container id=bv15:3.3><span>Koṭisatasahassānaṁ, </span></div><p><div class=verse-container id=bv15:3.4><span>Paṭhamābhisamayo ahu. </span></div><p><div class=verse-container id=bv15:4.1><span>Sudassano devarājā, </span></div><p><div class=verse-container id=bv15:4.2><span>micchādiṭṭhimarocayi; </span></div><p><div class=verse-container id=bv15:4.3><span>Tassa diṭṭhiṁ vinodento, </span></div><p><div class=verse-container id=bv15:4.4><span>satthā dhammamadesayi. </span></div><p><div class=verse-container id=bv15:5.1><span>Janasannipāto atulo, </span></div><p><div class=verse-container id=bv15:5.2><span>mahāsannipatī tadā; </span></div><p><div class=verse-container id=bv15:5.3><span>Navutikoṭisahassānaṁ, </span></div><p><div class=verse-container id=bv15:5.4><span>dutiyābhisamayo ahu. </span></div><p><div class=verse-container id=bv15:6.1><span>Yadā doṇamukhaṁ hatthiṁ, </span></div><p><div class=verse-container id=bv15:6.2><span>vinesi narasārathi; </span></div><p><div class=verse-container id=bv15:6.3><span>Asītikoṭisahassānaṁ, </span></div><p><div class=verse-container id=bv15:6.4><span>tatiyābhisamayo ahu. </span></div><p><div class=verse-container id=bv15:7.1><span>Sannipātā tayo āsuṁ, </span></div><p><div class=verse-container id=bv15:7.2><span>tassāpi piyadassino; </span></div><p><div class=verse-container id=bv15:7.3><span>Koṭisatasahassānaṁ, </span></div><p><div class=verse-container id=bv15:7.4><span>paṭhamo āsi samāgamo. </span></div><p><div class=verse-container id=bv15:8.1><span>Tato paraṁ navutikoṭī, </span></div><p><div class=verse-container id=bv15:8.2><span>samiṁsu ekato munī; </span></div><p><div class=verse-container id=bv15:8.3><span>Tatiye sannipātamhi, </span></div><p><div class=verse-container id=bv15:8.4><span>asītikoṭiyo ahū. </span></div><p><div class=verse-container id=bv15:9.1><span>Ahaṁ tena samayena, </span></div><p><div class=verse-container id=bv15:9.2><span>kassapo nāma brāhmaṇo; </span></div><p><div class=verse-container id=bv15:9.3><span>Ajjhāyako mantadharo, </span></div><p><div class=verse-container id=bv15:9.4><span>tiṇṇaṁ vedāna pāragū. </span></div><p><div class=verse-container id=bv15:10.1><span>Tassa dhammaṁ suṇitvāna, </span></div><p><div class=verse-container id=bv15:10.2><span>pasādaṁ janayiṁ ahaṁ; </span></div><p><div class=verse-container id=bv15:10.3><span>Koṭisatasahassehi, </span></div><p><div class=verse-container id=bv15:10.4><span>saṅghārāmaṁ amāpayiṁ. </span></div><p><div class=verse-container id=bv15:11.1><span>Tassa datvāna ārāmaṁ, </span></div><p><div class=verse-container id=bv15:11.2><span>haṭṭho saṁviggamānaso; </span></div><p><div class=verse-container id=bv15:11.3><span>Saraṇe pañca sīle ca, </span></div><p><div class=verse-container id=bv15:11.4><span>daḷhaṁ katvā samādiyiṁ. </span></div><p><div class=verse-container id=bv15:12.1><span>Sopi maṁ buddho byākāsi, </span></div><p><div class=verse-container id=bv15:12.2><span>saṅghamajjhe nisīdiya; </span></div><p><div class=verse-container id=bv15:12.3><span>‘Aṭṭhārase kappasate, </span></div><p><div class=verse-container id=bv15:12.4><span>ayaṁ buddho bhavissati. </span></div><p><div class=verse-container id=bv15:13.1><span>Padhānaṁ padahitvāna, </span></div><p><div class=verse-container id=bv15:13.2><span>…pe… </span></div><p><div class=verse-container id=bv15:13.3><span>hessāma sammukhā imaṁ’. </span></div><p><div class=verse-container id=bv15:14.1><span>Tassāpi vacanaṁ sutvā, </span></div><p><div class=verse-container id=bv15:14.2><span>bhiyyo cittaṁ pasādayiṁ; </span></div><p><div class=verse-container id=bv15:14.3><span>Uttariṁ vatamadhiṭṭhāsiṁ, </span></div><p><div class=verse-container id=bv15:14.4><span>dasapāramipūriyā. </span></div><p><div class=verse-container id=bv15:15.1><span>Sudhaññaṁ nāma nagaraṁ, </span></div><p><div class=verse-container id=bv15:15.2><span>sudatto nāma khattiyo; </span></div><p><div class=verse-container id=bv15:15.3><span>Candā nāmāsi janikā, </span></div><p><div class=verse-container id=bv15:15.4><span>piyadassissa satthuno. </span></div><p><div class=verse-container id=bv15:16.1><span>Navavassasahassāni, </span></div><p><div class=verse-container id=bv15:16.2><span>Agāraṁ ajjha so vasi; </span></div><p><div class=verse-container id=bv15:16.3><span>Sunimmalavimalagiriguhā, </span></div><p><div class=verse-container id=bv15:16.4><span>Tayo pāsādamuttamā. </span></div><p><div class=verse-container id=bv15:17.1><span>Tettiṁsasahassāni ca, </span></div><p><div class=verse-container id=bv15:17.2><span>Nāriyo samalaṅkatā; </span></div><p><div class=verse-container id=bv15:17.3><span>Vimalā nāma nārī ca, </span></div><p><div class=verse-container id=bv15:17.4><span>Kañcanāveḷo nāma atrajo. </span></div><p><div class=verse-container id=bv15:18.1><span>Nimitte caturo disvā, </span></div><p><div class=verse-container id=bv15:18.2><span>rathayānena nikkhami; </span></div><p><div class=verse-container id=bv15:18.3><span>Chamāsaṁ padhānacāraṁ, </span></div><p><div class=verse-container id=bv15:18.4><span>acarī purisuttamo. </span></div><p><div class=verse-container id=bv15:19.1><span>Brahmunā yācito santo, </span></div><p><div class=verse-container id=bv15:19.2><span>piyadassī mahāmuni; </span></div><p><div class=verse-container id=bv15:19.3><span>Vatti cakkaṁ mahāvīro, </span></div><p><div class=verse-container id=bv15:19.4><span>usabhuyyāne manorame. </span></div><p><div class=verse-container id=bv15:20.1><span>Pālito sabbadassī ca, </span></div><p><div class=verse-container id=bv15:20.2><span>ahesuṁ aggasāvakā; </span></div><p><div class=verse-container id=bv15:20.3><span>Sobhito nāmupaṭṭhāko, </span></div><p><div class=verse-container id=bv15:20.4><span>piyadassissa satthuno. </span></div><p><div class=verse-container id=bv15:21.1><span>Sujātā dhammadinnā ca, </span></div><p><div class=verse-container id=bv15:21.2><span>ahesuṁ aggasāvikā; </span></div><p><div class=verse-container id=bv15:21.3><span>Bodhi tassa bhagavato, </span></div><p><div class=verse-container id=bv15:21.4><span>kakudhoti pavuccati. </span></div><p><div class=verse-container id=bv15:22.1><span>Sandhako dhammako ceva, </span></div><p><div class=verse-container id=bv15:22.2><span>ahesuṁ aggupaṭṭhakā; </span></div><p><div class=verse-container id=bv15:22.3><span>Visākhā dhammadinnā ca, </span></div><p><div class=verse-container id=bv15:22.4><span>ahesuṁ aggupaṭṭhikā. </span></div><p><div class=verse-container id=bv15:23.1><span>Sopi buddho amitayaso, </span></div><p><div class=verse-container id=bv15:23.2><span>dvattiṁsavaralakkhaṇo; </span></div><p><div class=verse-container id=bv15:23.3><span>Asītihatthamubbedho, </span></div><p><div class=verse-container id=bv15:23.4><span>sālarājāva dissati. </span></div><p><div class=verse-container id=bv15:24.1><span>Aggicandasūriyānaṁ, </span></div><p><div class=verse-container id=bv15:24.2><span>natthi tādisikā pabhā; </span></div><p><div class=verse-container id=bv15:24.3><span>Yathā ahu pabhā tassa, </span></div><p><div class=verse-container id=bv15:24.4><span>asamassa mahesino. </span></div><p><div class=verse-container id=bv15:25.1><span>Tassāpi devadevassa, </span></div><p><div class=verse-container id=bv15:25.2><span>āyu tāvatakaṁ ahu; </span></div><p><div class=verse-container id=bv15:25.3><span>Navutivassasahassāni, </span></div><p><div class=verse-container id=bv15:25.4><span>loke aṭṭhāsi cakkhumā. </span></div><p><div class=verse-container id=bv15:26.1><span>Sopi buddho asamasamo, </span></div><p><div class=verse-container id=bv15:26.2><span>Yugānipi tāni atuliyāni; </span></div><p><div class=verse-container id=bv15:26.3><span>Sabbaṁ tamantarahitaṁ, </span></div><p><div class=verse-container id=bv15:26.4><span>Nanu rittā sabbasaṅkhārā. </span></div><p><div class=verse-container id=bv15:27.1><span>Piyadassī munivaro, </span></div><p><div class=verse-container id=bv15:27.2><span>Assatthārāmamhi nibbuto; </span></div><p><div class=verse-container id=bv15:27.3><span>Tatthevassa jinathūpo, </span></div><p><div class=verse-container id=bv15:27.4><span>Tīṇiyojanamuggato”ti. </span></div><p><div class=verse-container id=bv15:28.1><span>Piyadassissa bhagavato vaṁso terasamo. </span></div><div class=flex-between><a href=/canon/en/pli/ms/sutta/kn/bv/bv0014.html>Previous</a><a href=/canon/en/pli/ms/sutta/kn/bv/bv0016.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>