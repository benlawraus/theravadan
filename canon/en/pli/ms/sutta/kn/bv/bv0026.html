<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0025.html>Previous</a><a href=/canon/en/pli/ms/sutta/kn/bv/bv0027.html>Next</a></div><p><div class=verse-container id=bv26:0.1><span>Buddhavaṁsa </span></div><p><div class=verse-container id=bv26:0.2><span class=big-bold>26. Kassapabuddhavaṁsa </span></div><p><div class=verse-container id=bv26:1.1><span>“Koṇāgamanassa aparena, </span></div><p><div class=verse-container id=bv26:1.2><span>Sambuddho dvipaduttamo; </span></div><p><div class=verse-container id=bv26:1.3><span>Kassapo nāma gottena, </span></div><p><div class=verse-container id=bv26:1.4><span>Dhammarājā pabhaṅkaro. </span></div><p><div class=verse-container id=bv26:2.1><span>Sañchaḍḍitaṁ kulamūlaṁ, </span></div><p><div class=verse-container id=bv26:2.2><span>bahvannapānabhojanaṁ; </span></div><p><div class=verse-container id=bv26:2.3><span>Datvāna yācake dānaṁ, </span></div><p><div class=verse-container id=bv26:2.4><span>pūrayitvāna mānasaṁ; </span></div><p><div class=verse-container id=bv26:2.5><span>Usabhova āḷakaṁ bhetvā, </span></div><p><div class=verse-container id=bv26:2.6><span>patto sambodhimuttamaṁ. </span></div><p><div class=verse-container id=bv26:3.1><span>Dhammacakkaṁ pavattente, </span></div><p><div class=verse-container id=bv26:3.2><span>kassape lokanāyake; </span></div><p><div class=verse-container id=bv26:3.3><span>Vīsakoṭisahassānaṁ, </span></div><p><div class=verse-container id=bv26:3.4><span>paṭhamābhisamayo ahu. </span></div><p><div class=verse-container id=bv26:4.1><span>Catumāsaṁ yadā buddho, </span></div><p><div class=verse-container id=bv26:4.2><span>loke carati cārikaṁ; </span></div><p><div class=verse-container id=bv26:4.3><span>Dasakoṭisahassānaṁ, </span></div><p><div class=verse-container id=bv26:4.4><span>dutiyābhisamayo ahu. </span></div><p><div class=verse-container id=bv26:5.1><span>Yamakaṁ vikubbanaṁ katvā, </span></div><p><div class=verse-container id=bv26:5.2><span>ñāṇadhātuṁ pakittayi; </span></div><p><div class=verse-container id=bv26:5.3><span>Pañcakoṭisahassānaṁ, </span></div><p><div class=verse-container id=bv26:5.4><span>tatiyābhisamayo ahu. </span></div><p><div class=verse-container id=bv26:6.1><span>Sudhammā devapure ramme, </span></div><p><div class=verse-container id=bv26:6.2><span>tattha dhammaṁ pakittayi; </span></div><p><div class=verse-container id=bv26:6.3><span>Tīṇikoṭisahassānaṁ, </span></div><p><div class=verse-container id=bv26:6.4><span>devānaṁ bodhayī jino. </span></div><p><div class=verse-container id=bv26:7.1><span>Naradevassa yakkhassa, </span></div><p><div class=verse-container id=bv26:7.2><span>apare dhammadesane; </span></div><p><div class=verse-container id=bv26:7.3><span>Etesānaṁ abhisamayā, </span></div><p><div class=verse-container id=bv26:7.4><span>gaṇanāto asaṅkhiyā. </span></div><p><div class=verse-container id=bv26:8.1><span>Tassāpi devadevassa, </span></div><p><div class=verse-container id=bv26:8.2><span>eko āsi samāgamo; </span></div><p><div class=verse-container id=bv26:8.3><span>Khīṇāsavānaṁ vimalānaṁ, </span></div><p><div class=verse-container id=bv26:8.4><span>santacittāna tādinaṁ. </span></div><p><div class=verse-container id=bv26:9.1><span>Vīsabhikkhusahassānaṁ, </span></div><p><div class=verse-container id=bv26:9.2><span>tadā āsi samāgamo; </span></div><p><div class=verse-container id=bv26:9.3><span>Atikkantabhavantānaṁ, </span></div><p><div class=verse-container id=bv26:9.4><span>hirisīlena tādinaṁ. </span></div><p><div class=verse-container id=bv26:10.1><span>Ahaṁ tadā māṇavako, </span></div><p><div class=verse-container id=bv26:10.2><span>jotipāloti vissuto; </span></div><p><div class=verse-container id=bv26:10.3><span>Ajjhāyako mantadharo, </span></div><p><div class=verse-container id=bv26:10.4><span>tiṇṇaṁ vedāna pāragū. </span></div><p><div class=verse-container id=bv26:11.1><span>Lakkhaṇe itihāse ca, </span></div><p><div class=verse-container id=bv26:11.2><span>sadhamme pāramiṁ gato; </span></div><p><div class=verse-container id=bv26:11.3><span>Bhūmantalikkhakusalo, </span></div><p><div class=verse-container id=bv26:11.4><span>katavijjo anāvayo. </span></div><p><div class=verse-container id=bv26:12.1><span>Kassapassa bhagavato, </span></div><p><div class=verse-container id=bv26:12.2><span>ghaṭīkāro nāmupaṭṭhāko; </span></div><p><div class=verse-container id=bv26:12.3><span>Sagāravo sappatisso, </span></div><p><div class=verse-container id=bv26:12.4><span>nibbuto tatiye phale. </span></div><p><div class=verse-container id=bv26:13.1><span>Ādāya maṁ ghaṭīkāro, </span></div><p><div class=verse-container id=bv26:13.2><span>upagañchi kassapaṁ jinaṁ; </span></div><p><div class=verse-container id=bv26:13.3><span>Tassa dhammaṁ suṇitvāna, </span></div><p><div class=verse-container id=bv26:13.4><span>pabbajiṁ tassa santike. </span></div><p><div class=verse-container id=bv26:14.1><span>Āraddhavīriyo hutvā, </span></div><p><div class=verse-container id=bv26:14.2><span>vattāvattesu kovido; </span></div><p><div class=verse-container id=bv26:14.3><span>Na kvaci parihāyāmi, </span></div><p><div class=verse-container id=bv26:14.4><span>pūresiṁ jinasāsanaṁ. </span></div><p><div class=verse-container id=bv26:15.1><span>Yāvatā buddhabhaṇitaṁ, </span></div><p><div class=verse-container id=bv26:15.2><span>navaṅgaṁ jinasāsanaṁ; </span></div><p><div class=verse-container id=bv26:15.3><span>Sabbaṁ pariyāpuṇitvāna, </span></div><p><div class=verse-container id=bv26:15.4><span>sobhayiṁ jinasāsanaṁ. </span></div><p><div class=verse-container id=bv26:16.1><span>Mama acchariyaṁ disvā, </span></div><p><div class=verse-container id=bv26:16.2><span>sopi buddho viyākari; </span></div><p><div class=verse-container id=bv26:16.3><span>‘Imamhi bhaddake kappe, </span></div><p><div class=verse-container id=bv26:16.4><span>ayaṁ buddho bhavissati. </span></div><p><div class=verse-container id=bv26:17.1><span>Ahu kapilavhayā rammā, </span></div><p><div class=verse-container id=bv26:17.2><span>nikkhamitvā tathāgato; </span></div><p><div class=verse-container id=bv26:17.3><span>Padhānaṁ padahitvāna, </span></div><p><div class=verse-container id=bv26:17.4><span>katvā dukkarakārikaṁ. </span></div><p><div class=verse-container id=bv26:18.1><span>Ajapālarukkhamūle, </span></div><p><div class=verse-container id=bv26:18.2><span>nisīditvā tathāgato; </span></div><p><div class=verse-container id=bv26:18.3><span>Tattha pāyāsaṁ paggayha, </span></div><p><div class=verse-container id=bv26:18.4><span>nerañjaramupehiti. </span></div><p><div class=verse-container id=bv26:19.1><span>Nerañjarāya tīramhi, </span></div><p><div class=verse-container id=bv26:19.2><span>pāyāsaṁ paribhuñjiya; </span></div><p><div class=verse-container id=bv26:19.3><span>Paṭiyattavaramaggena, </span></div><p><div class=verse-container id=bv26:19.4><span>bodhimūlamupehiti. </span></div><p><div class=verse-container id=bv26:20.1><span>Tato padakkhiṇaṁ katvā, </span></div><p><div class=verse-container id=bv26:20.2><span>bodhimaṇḍaṁ anuttaro; </span></div><p><div class=verse-container id=bv26:20.3><span>Aparājitaṭṭhānamhi, </span></div><p><div class=verse-container id=bv26:20.4><span>bodhipallaṅkamuttame; </span></div><p><div class=verse-container id=bv26:20.5><span>Pallaṅkena nisīditvā, </span></div><p><div class=verse-container id=bv26:20.6><span>bujjhissati mahāyaso. </span></div><p><div class=verse-container id=bv26:21.1><span>Imassa janikā mātā, </span></div><p><div class=verse-container id=bv26:21.2><span>māyā nāma bhavissati; </span></div><p><div class=verse-container id=bv26:21.3><span>Pitā suddhodano nāma, </span></div><p><div class=verse-container id=bv26:21.4><span>ayaṁ hessati gotamo. </span></div><p><div class=verse-container id=bv26:22.1><span>Anāsavā vītarāgā, </span></div><p><div class=verse-container id=bv26:22.2><span>santacittā samāhitā; </span></div><p><div class=verse-container id=bv26:22.3><span>Kolito upatisso ca, </span></div><p><div class=verse-container id=bv26:22.4><span>aggā hessanti sāvakā; </span></div><p><div class=verse-container id=bv26:22.5><span>Ānando nāmupaṭṭhāko, </span></div><p><div class=verse-container id=bv26:22.6><span>upaṭṭhissatimaṁ jinaṁ. </span></div><p><div class=verse-container id=bv26:23.1><span>Khemā uppalavaṇṇā ca, </span></div><p><div class=verse-container id=bv26:23.2><span>aggā hessanti sāvikā; </span></div><p><div class=verse-container id=bv26:23.3><span>Anāsavā santacittā, </span></div><p><div class=verse-container id=bv26:23.4><span>vītarāgā samāhitā; </span></div><p><div class=verse-container id=bv26:23.5><span>Bodhi tassa bhagavato, </span></div><p><div class=verse-container id=bv26:23.6><span>assatthoti pavuccati. </span></div><p><div class=verse-container id=bv26:24.1><span>Citto hatthāḷavako ca, </span></div><p><div class=verse-container id=bv26:24.2><span>aggā hessantupaṭṭhakā; </span></div><p><div class=verse-container id=bv26:24.3><span>Nandamātā ca uttarā, </span></div><p><div class=verse-container id=bv26:24.4><span>aggā hessantupaṭṭhikā’. </span></div><p><div class=verse-container id=bv26:25.1><span>Idaṁ sutvāna vacanaṁ, </span></div><p><div class=verse-container id=bv26:25.2><span>assamassa mahesino; </span></div><p><div class=verse-container id=bv26:25.3><span>Āmoditā naramarū, </span></div><p><div class=verse-container id=bv26:25.4><span>buddhabījaṁ kira ayaṁ. </span></div><p><div class=verse-container id=bv26:26.1><span>Ukkuṭṭhisaddā pavattanti, </span></div><p><div class=verse-container id=bv26:26.2><span>apphoṭenti hasanti ca; </span></div><p><div class=verse-container id=bv26:26.3><span>Katañjalī namassanti, </span></div><p><div class=verse-container id=bv26:26.4><span>dasasahassī sadevakā. </span></div><p><div class=verse-container id=bv26:27.1><span>‘Yadimassa lokanāthassa, </span></div><p><div class=verse-container id=bv26:27.2><span>virajjhissāma sāsanaṁ; </span></div><p><div class=verse-container id=bv26:27.3><span>Anāgatamhi addhāne, </span></div><p><div class=verse-container id=bv26:27.4><span>hessāma sammukhā imaṁ. </span></div><p><div class=verse-container id=bv26:28.1><span>Yathā manussā nadiṁ tarantā, </span></div><p><div class=verse-container id=bv26:28.2><span>Paṭititthaṁ virajjhiya; </span></div><p><div class=verse-container id=bv26:28.3><span>Heṭṭhā titthe gahetvāna, </span></div><p><div class=verse-container id=bv26:28.4><span>Uttaranti mahānadiṁ. </span></div><p><div class=verse-container id=bv26:29.1><span>Evamevaṁ mayaṁ sabbe, </span></div><p><div class=verse-container id=bv26:29.2><span>yadi muñcāmimaṁ jinaṁ; </span></div><p><div class=verse-container id=bv26:29.3><span>Anāgatamhi addhāne, </span></div><p><div class=verse-container id=bv26:29.4><span>hessāma sammukhā imaṁ’. </span></div><p><div class=verse-container id=bv26:30.1><span>Tassāpi vacanaṁ sutvā, </span></div><p><div class=verse-container id=bv26:30.2><span>bhiyyo cittaṁ pasādayiṁ; </span></div><p><div class=verse-container id=bv26:30.3><span>Uttariṁ vatamadhiṭṭhāsiṁ, </span></div><p><div class=verse-container id=bv26:30.4><span>dasapāramipūriyā. </span></div><p><div class=verse-container id=bv26:31.1><span>Evamahaṁ saṁsaritvā, </span></div><p><div class=verse-container id=bv26:31.2><span>parivajjento anācaraṁ; </span></div><p><div class=verse-container id=bv26:31.3><span>Dukkarañca kataṁ mayhaṁ, </span></div><p><div class=verse-container id=bv26:31.4><span>bodhiyāyeva kāraṇā. </span></div><p><div class=verse-container id=bv26:32.1><span>Nagaraṁ bārāṇasī nāma, </span></div><p><div class=verse-container id=bv26:32.2><span>kikī nāmāsi khattiyo; </span></div><p><div class=verse-container id=bv26:32.3><span>Vasate tattha nagare, </span></div><p><div class=verse-container id=bv26:32.4><span>sambuddhassa mahākulaṁ. </span></div><p><div class=verse-container id=bv26:33.1><span>Brāhmaṇo brahmadattova, </span></div><p><div class=verse-container id=bv26:33.2><span>āsi buddhassa so pitā; </span></div><p><div class=verse-container id=bv26:33.3><span>Dhanavatī nāma janikā, </span></div><p><div class=verse-container id=bv26:33.4><span>kassapassa mahesino. </span></div><p><div class=verse-container id=bv26:34.1><span>Duve vassasahassāni, </span></div><p><div class=verse-container id=bv26:34.2><span>agāraṁ ajjha so vasi; </span></div><p><div class=verse-container id=bv26:34.3><span>Haṁso yaso sirinando, </span></div><p><div class=verse-container id=bv26:34.4><span>tayo pāsādamuttamā. </span></div><p><div class=verse-container id=bv26:35.1><span>Tisoḷasasahassāni, </span></div><p><div class=verse-container id=bv26:35.2><span>Nāriyo samalaṅkatā; </span></div><p><div class=verse-container id=bv26:35.3><span>Sunandā nāma sā nārī, </span></div><p><div class=verse-container id=bv26:35.4><span>Vijitaseno nāma atrajo. </span></div><p><div class=verse-container id=bv26:36.1><span>Nimitte caturo disvā, </span></div><p><div class=verse-container id=bv26:36.2><span>pāsādenābhinikkhami; </span></div><p><div class=verse-container id=bv26:36.3><span>Sattāhaṁ padhānacāraṁ, </span></div><p><div class=verse-container id=bv26:36.4><span>acarī purisuttamo. </span></div><p><div class=verse-container id=bv26:37.1><span>Brahmunā yācito santo, </span></div><p><div class=verse-container id=bv26:37.2><span>kassapo lokanāyako; </span></div><p><div class=verse-container id=bv26:37.3><span>Vatti cakkaṁ mahāvīro, </span></div><p><div class=verse-container id=bv26:37.4><span>migadāye naruttamo. </span></div><p><div class=verse-container id=bv26:38.1><span>Tisso ca bhāradvājo ca, </span></div><p><div class=verse-container id=bv26:38.2><span>ahesuṁ aggasāvakā; </span></div><p><div class=verse-container id=bv26:38.3><span>Sabbamitto nāmupaṭṭhāko, </span></div><p><div class=verse-container id=bv26:38.4><span>kassapassa mahesino. </span></div><p><div class=verse-container id=bv26:39.1><span>Anuḷā uruvelā ca, </span></div><p><div class=verse-container id=bv26:39.2><span>ahesuṁ aggasāvikā; </span></div><p><div class=verse-container id=bv26:39.3><span>Bodhi tassa bhagavato, </span></div><p><div class=verse-container id=bv26:39.4><span>nigrodhoti pavuccati. </span></div><p><div class=verse-container id=bv26:40.1><span>Sumaṅgalo ghaṭikāro ca, </span></div><p><div class=verse-container id=bv26:40.2><span>ahesuṁ aggupaṭṭhakā; </span></div><p><div class=verse-container id=bv26:40.3><span>Vicitasenā bhaddā ca, </span></div><p><div class=verse-container id=bv26:40.4><span>ahesuṁ aggupaṭṭhikā. </span></div><p><div class=verse-container id=bv26:41.1><span>Uccattanena so buddho, </span></div><p><div class=verse-container id=bv26:41.2><span>vīsatiratanuggato; </span></div><p><div class=verse-container id=bv26:41.3><span>Vijjulaṭṭhīva ākāse, </span></div><p><div class=verse-container id=bv26:41.4><span>candova gahapūrito. </span></div><p><div class=verse-container id=bv26:42.1><span>Vīsativassasahassāni, </span></div><p><div class=verse-container id=bv26:42.2><span>āyu tassa mahesino; </span></div><p><div class=verse-container id=bv26:42.3><span>Tāvatā tiṭṭhamāno so, </span></div><p><div class=verse-container id=bv26:42.4><span>tāresi janataṁ bahuṁ. </span></div><p><div class=verse-container id=bv26:43.1><span>Dhammataḷākaṁ māpayitvā, </span></div><p><div class=verse-container id=bv26:43.2><span>sīlaṁ datvā vilepanaṁ; </span></div><p><div class=verse-container id=bv26:43.3><span>Dhammadussaṁ nivāsetvā, </span></div><p><div class=verse-container id=bv26:43.4><span>dhammamālaṁ vibhajjiya. </span></div><p><div class=verse-container id=bv26:44.1><span>Dhammavimalamādāsaṁ, </span></div><p><div class=verse-container id=bv26:44.2><span>ṭhapayitvā mahājane; </span></div><p><div class=verse-container id=bv26:44.3><span>Keci nibbānaṁ patthentā, </span></div><p><div class=verse-container id=bv26:44.4><span>passantu me alaṅkaraṁ. </span></div><p><div class=verse-container id=bv26:45.1><span>Sīlakañcukaṁ datvāna, </span></div><p><div class=verse-container id=bv26:45.2><span>jhānakavacavammitaṁ; </span></div><p><div class=verse-container id=bv26:45.3><span>Dhammacammaṁ pārupitvā, </span></div><p><div class=verse-container id=bv26:45.4><span>datvā sannāhamuttamaṁ. </span></div><p><div class=verse-container id=bv26:46.1><span>Satiphalakaṁ datvāna, </span></div><p><div class=verse-container id=bv26:46.2><span>tikhiṇañāṇakuntimaṁ; </span></div><p><div class=verse-container id=bv26:46.3><span>Dhammakhaggavaraṁ datvā, </span></div><p><div class=verse-container id=bv26:46.4><span>sīlasaṁsaggamaddanaṁ. </span></div><p><div class=verse-container id=bv26:47.1><span>Tevijjābhūsanaṁ datvāna, </span></div><p><div class=verse-container id=bv26:47.2><span>āveḷaṁ caturo phale; </span></div><p><div class=verse-container id=bv26:47.3><span>Chaḷabhiññābharaṇaṁ datvā, </span></div><p><div class=verse-container id=bv26:47.4><span>dhammapupphapiḷandhanaṁ. </span></div><p><div class=verse-container id=bv26:48.1><span>Saddhammapaṇḍaracchattaṁ, </span></div><p><div class=verse-container id=bv26:48.2><span>datvā pāpanivāraṇaṁ; </span></div><p><div class=verse-container id=bv26:48.3><span>Māpayitvābhayaṁ pupphaṁ, </span></div><p><div class=verse-container id=bv26:48.4><span>nibbuto so sasāvako. </span></div><p><div class=verse-container id=bv26:49.1><span>Eso hi sammāsambuddho, </span></div><p><div class=verse-container id=bv26:49.2><span>appameyyo durāsado; </span></div><p><div class=verse-container id=bv26:49.3><span>Eso hi dhammaratano, </span></div><p><div class=verse-container id=bv26:49.4><span>svākkhāto ehipassiko. </span></div><p><div class=verse-container id=bv26:50.1><span>Eso hi saṅgharatano, </span></div><p><div class=verse-container id=bv26:50.2><span>suppaṭipanno anuttaro; </span></div><p><div class=verse-container id=bv26:50.3><span>Sabbaṁ tamantarahitaṁ, </span></div><p><div class=verse-container id=bv26:50.4><span>nanu rittā sabbasaṅkhārā. </span></div><p><div class=verse-container id=bv26:51.1><span>Mahākassapo jino satthā, </span></div><p><div class=verse-container id=bv26:51.2><span>Setabyārāmamhi nibbuto; </span></div><p><div class=verse-container id=bv26:51.3><span>Tatthevassa jinathūpo, </span></div><p><div class=verse-container id=bv26:51.4><span>Yojanubbedhamuggato”ti. </span></div><p><div class=verse-container id=bv26:52.1><span>Kassapassa bhagavato vaṁso catuvīsatimo. </span></div><div class=flex-between><a href=/canon/en/pli/ms/sutta/kn/bv/bv0025.html>Previous</a><a href=/canon/en/pli/ms/sutta/kn/bv/bv0027.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>