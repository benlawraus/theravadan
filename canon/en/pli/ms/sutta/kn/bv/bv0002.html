<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0001.html>Previous</a><a href=/canon/en/pli/ms/sutta/kn/bv/bv0003.html>Next</a></div><p><div class=verse-container id=bv2:0.1><span>Buddhavaṁsa </span></div><p><div class=verse-container id=bv2:0.2><span class=big-bold>2 Sumedhapatthanākathā </span></div><p><div class=verse-container id=bv2:1.1><span>“Kappe ca satasahasse, </span></div><p><div class=verse-container id=bv2:1.2><span>caturo ca asaṅkhiye; </span></div><p><div class=verse-container id=bv2:1.3><span>Amaraṁ nāma nagaraṁ, </span></div><p><div class=verse-container id=bv2:1.4><span>dassaneyyaṁ manoramaṁ. </span></div><p><div class=verse-container id=bv2:2.1><span>Dasahi saddehi avivittaṁ, </span></div><p><div class=verse-container id=bv2:2.2><span>Annapānasamāyutaṁ; </span></div><p><div class=verse-container id=bv2:2.3><span>Hatthisaddaṁ assasaddaṁ, </span></div><p><div class=verse-container id=bv2:2.4><span>Bherisaṅkharathāni ca; </span></div><p><div class=verse-container id=bv2:2.5><span>Khādatha pivatha ceva, </span></div><p><div class=verse-container id=bv2:2.6><span>Annapānena ghositaṁ. </span></div><p><div class=verse-container id=bv2:3.1><span>Nagaraṁ sabbaṅgasampannaṁ, </span></div><p><div class=verse-container id=bv2:3.2><span>sabbakammamupāgataṁ; </span></div><p><div class=verse-container id=bv2:3.3><span>Sattaratanasampannaṁ, </span></div><p><div class=verse-container id=bv2:3.4><span>nānājanasamākulaṁ; </span></div><p><div class=verse-container id=bv2:3.5><span>Samiddhaṁ devanagaraṁva, </span></div><p><div class=verse-container id=bv2:3.6><span>āvāsaṁ puññakamminaṁ. </span></div><p><div class=verse-container id=bv2:4.1><span>Nagare amaravatiyā, </span></div><p><div class=verse-container id=bv2:4.2><span>sumedho nāma brāhmaṇo; </span></div><p><div class=verse-container id=bv2:4.3><span>Anekakoṭisannicayo, </span></div><p><div class=verse-container id=bv2:4.4><span>pahūtadhanadhaññavā. </span></div><p><div class=verse-container id=bv2:5.1><span>Ajjhāyako mantadharo, </span></div><p><div class=verse-container id=bv2:5.2><span>tiṇṇaṁ vedāna pāragū; </span></div><p><div class=verse-container id=bv2:5.3><span>Lakkhaṇe itihāse ca, </span></div><p><div class=verse-container id=bv2:5.4><span>sadhamme pāramiṁ gato. </span></div><p><div class=verse-container id=bv2:6.1><span>Rahogato nisīditvā, </span></div><p><div class=verse-container id=bv2:6.2><span>evaṁ cintesahaṁ tadā; </span></div><p><div class=verse-container id=bv2:6.3><span>‘Dukkho punabbhavo nāma, </span></div><p><div class=verse-container id=bv2:6.4><span>sarīrassa ca bhedanaṁ. </span></div><p><div class=verse-container id=bv2:7.1><span>Jātidhammo jarādhammo, </span></div><p><div class=verse-container id=bv2:7.2><span>Byādhidhammo sahaṁ tadā; </span></div><p><div class=verse-container id=bv2:7.3><span>Ajaraṁ amataṁ khemaṁ, </span></div><p><div class=verse-container id=bv2:7.4><span>Pariyesissāmi nibbutiṁ. </span></div><p><div class=verse-container id=bv2:8.1><span>Yaṁnūnimaṁ pūtikāyaṁ, </span></div><p><div class=verse-container id=bv2:8.2><span>nānākuṇapapūritaṁ; </span></div><p><div class=verse-container id=bv2:8.3><span>Chaḍḍayitvāna gaccheyyaṁ, </span></div><p><div class=verse-container id=bv2:8.4><span>anapekkho anatthiko. </span></div><p><div class=verse-container id=bv2:9.1><span>Atthi hehiti so maggo, </span></div><p><div class=verse-container id=bv2:9.2><span>na so sakkā na hetuye; </span></div><p><div class=verse-container id=bv2:9.3><span>Pariyesissāmi taṁ maggaṁ, </span></div><p><div class=verse-container id=bv2:9.4><span>bhavato parimuttiyā. </span></div><p><div class=verse-container id=bv2:10.1><span>Yathāpi dukkhe vijjante, </span></div><p><div class=verse-container id=bv2:10.2><span>sukhaṁ nāmapi vijjati; </span></div><p><div class=verse-container id=bv2:10.3><span>Evaṁ bhave vijjamāne, </span></div><p><div class=verse-container id=bv2:10.4><span>vibhavopi icchitabbako. </span></div><p><div class=verse-container id=bv2:11.1><span>Yathāpi uṇhe vijjante, </span></div><p><div class=verse-container id=bv2:11.2><span>aparaṁ vijjati sītalaṁ; </span></div><p><div class=verse-container id=bv2:11.3><span>Evaṁ tividhaggi vijjante, </span></div><p><div class=verse-container id=bv2:11.4><span>nibbānaṁ icchitabbakaṁ. </span></div><p><div class=verse-container id=bv2:12.1><span>Yathāpi pāpe vijjante, </span></div><p><div class=verse-container id=bv2:12.2><span>kalyāṇamapi vijjati; </span></div><p><div class=verse-container id=bv2:12.3><span>Evamevaṁ jāti vijjante, </span></div><p><div class=verse-container id=bv2:12.4><span>ajātipicchitabbakaṁ. </span></div><p><div class=verse-container id=bv2:13.1><span>Yathā gūthagato puriso, </span></div><p><div class=verse-container id=bv2:13.2><span>taḷākaṁ disvāna pūritaṁ; </span></div><p><div class=verse-container id=bv2:13.3><span>Na gavesati taṁ taḷākaṁ, </span></div><p><div class=verse-container id=bv2:13.4><span>na doso taḷākassa so. </span></div><p><div class=verse-container id=bv2:14.1><span>Evaṁ kilesamaladhovaṁ, </span></div><p><div class=verse-container id=bv2:14.2><span>vijjante amatantaḷe; </span></div><p><div class=verse-container id=bv2:14.3><span>Na gavesati taṁ taḷākaṁ, </span></div><p><div class=verse-container id=bv2:14.4><span>na doso amatantaḷe. </span></div><p><div class=verse-container id=bv2:15.1><span>Yathā arīhi pariruddho, </span></div><p><div class=verse-container id=bv2:15.2><span>vijjante gamanampathe; </span></div><p><div class=verse-container id=bv2:15.3><span>Na palāyati so puriso, </span></div><p><div class=verse-container id=bv2:15.4><span>na doso añjasassa so. </span></div><p><div class=verse-container id=bv2:16.1><span>Evaṁ kilesapariruddho, </span></div><p><div class=verse-container id=bv2:16.2><span>vijjamāne sive pathe; </span></div><p><div class=verse-container id=bv2:16.3><span>Na gavesati taṁ maggaṁ, </span></div><p><div class=verse-container id=bv2:16.4><span>na doso sivamañjase. </span></div><p><div class=verse-container id=bv2:17.1><span>Yathāpi byādhito puriso, </span></div><p><div class=verse-container id=bv2:17.2><span>vijjamāne tikicchake; </span></div><p><div class=verse-container id=bv2:17.3><span>Na tikicchāpeti taṁ byādhiṁ, </span></div><p><div class=verse-container id=bv2:17.4><span>na doso so tikicchake. </span></div><p><div class=verse-container id=bv2:18.1><span>Evaṁ kilesabyādhīhi, </span></div><p><div class=verse-container id=bv2:18.2><span>Dukkhito paripīḷito; </span></div><p><div class=verse-container id=bv2:18.3><span>Na gavesati taṁ ācariyaṁ, </span></div><p><div class=verse-container id=bv2:18.4><span>Na doso so vināyake. </span></div><p><div class=verse-container id=bv2:19.1><span>Yathāpi kuṇapaṁ puriso, </span></div><p><div class=verse-container id=bv2:19.2><span>kaṇṭhe baddhaṁ jigucchiya; </span></div><p><div class=verse-container id=bv2:19.3><span>Mocayitvāna gaccheyya, </span></div><p><div class=verse-container id=bv2:19.4><span>sukhī serī sayaṁvasī. </span></div><p><div class=verse-container id=bv2:20.1><span>Tathevimaṁ pūtikāyaṁ, </span></div><p><div class=verse-container id=bv2:20.2><span>nānākuṇapasañcayaṁ; </span></div><p><div class=verse-container id=bv2:20.3><span>Chaḍḍayitvāna gaccheyyaṁ, </span></div><p><div class=verse-container id=bv2:20.4><span>anapekkho anatthiko. </span></div><p><div class=verse-container id=bv2:21.1><span>Yathā uccāraṭṭhānamhi, </span></div><p><div class=verse-container id=bv2:21.2><span>karīsaṁ naranāriyo; </span></div><p><div class=verse-container id=bv2:21.3><span>Chaḍḍayitvāna gacchanti, </span></div><p><div class=verse-container id=bv2:21.4><span>anapekkhā anatthikā. </span></div><p><div class=verse-container id=bv2:22.1><span>Evamevāhaṁ imaṁ kāyaṁ, </span></div><p><div class=verse-container id=bv2:22.2><span>nānākuṇapapūritaṁ; </span></div><p><div class=verse-container id=bv2:22.3><span>Chaḍḍayitvāna gacchissaṁ, </span></div><p><div class=verse-container id=bv2:22.4><span>vaccaṁ katvā yathā kuṭiṁ. </span></div><p><div class=verse-container id=bv2:23.1><span>Yathāpi jajjaraṁ nāvaṁ, </span></div><p><div class=verse-container id=bv2:23.2><span>paluggaṁ udagāhiniṁ; </span></div><p><div class=verse-container id=bv2:23.3><span>Sāmī chaḍḍetvā gacchanti, </span></div><p><div class=verse-container id=bv2:23.4><span>anapekkhā anatthikā. </span></div><p><div class=verse-container id=bv2:24.1><span>Evamevāhaṁ imaṁ kāyaṁ, </span></div><p><div class=verse-container id=bv2:24.2><span>navacchiddaṁ dhuvassavaṁ; </span></div><p><div class=verse-container id=bv2:24.3><span>Chaḍḍayitvāna gacchissaṁ, </span></div><p><div class=verse-container id=bv2:24.4><span>jiṇṇanāvaṁva sāmikā. </span></div><p><div class=verse-container id=bv2:25.1><span>Yathāpi puriso corehi, </span></div><p><div class=verse-container id=bv2:25.2><span>gacchanto bhaṇḍamādiya; </span></div><p><div class=verse-container id=bv2:25.3><span>Bhaṇḍacchedabhayaṁ disvā, </span></div><p><div class=verse-container id=bv2:25.4><span>chaḍḍayitvāna gacchati. </span></div><p><div class=verse-container id=bv2:26.1><span>Evamevaṁ ayaṁ kāyo, </span></div><p><div class=verse-container id=bv2:26.2><span>mahācorasamo viya; </span></div><p><div class=verse-container id=bv2:26.3><span>Pahāyimaṁ gamissāmi, </span></div><p><div class=verse-container id=bv2:26.4><span>kusalacchedanā bhayā’. </span></div><p><div class=verse-container id=bv2:27.1><span>Evāhaṁ cintayitvāna, </span></div><p><div class=verse-container id=bv2:27.2><span>nekakoṭisataṁ dhanaṁ; </span></div><p><div class=verse-container id=bv2:27.3><span>Nāthānāthānaṁ datvāna, </span></div><p><div class=verse-container id=bv2:27.4><span>himavantamupāgamiṁ. </span></div><p><div class=verse-container id=bv2:28.1><span>Himavantassāvidūre, </span></div><p><div class=verse-container id=bv2:28.2><span>dhammiko nāma pabbato; </span></div><p><div class=verse-container id=bv2:28.3><span>Assamo sukato mayhaṁ, </span></div><p><div class=verse-container id=bv2:28.4><span>paṇṇasālā sumāpitā. </span></div><p><div class=verse-container id=bv2:29.1><span>Caṅkamaṁ tattha māpesiṁ, </span></div><p><div class=verse-container id=bv2:29.2><span>pañcadosavivajjitaṁ; </span></div><p><div class=verse-container id=bv2:29.3><span>Aṭṭhaguṇasamupetaṁ, </span></div><p><div class=verse-container id=bv2:29.4><span>abhiññābalamāhariṁ. </span></div><p><div class=verse-container id=bv2:30.1><span>Sāṭakaṁ pajahiṁ tattha, </span></div><p><div class=verse-container id=bv2:30.2><span>navadosamupāgataṁ; </span></div><p><div class=verse-container id=bv2:30.3><span>Vākacīraṁ nivāsesiṁ, </span></div><p><div class=verse-container id=bv2:30.4><span>dvādasaguṇamupāgataṁ. </span></div><p><div class=verse-container id=bv2:31.1><span>Aṭṭhadosasamākiṇṇaṁ, </span></div><p><div class=verse-container id=bv2:31.2><span>pajahiṁ paṇṇasālakaṁ; </span></div><p><div class=verse-container id=bv2:31.3><span>Upāgamiṁ rukkhamūlaṁ, </span></div><p><div class=verse-container id=bv2:31.4><span>guṇe dasahupāgataṁ. </span></div><p><div class=verse-container id=bv2:32.1><span>Vāpitaṁ ropitaṁ dhaññaṁ, </span></div><p><div class=verse-container id=bv2:32.2><span>pajahiṁ niravasesato; </span></div><p><div class=verse-container id=bv2:32.3><span>Anekaguṇasampannaṁ, </span></div><p><div class=verse-container id=bv2:32.4><span>pavattaphalamādiyiṁ. </span></div><p><div class=verse-container id=bv2:33.1><span>Tatthappadhānaṁ padahiṁ, </span></div><p><div class=verse-container id=bv2:33.2><span>nisajjaṭṭhānacaṅkame; </span></div><p><div class=verse-container id=bv2:33.3><span>Abbhantaramhi sattāhe, </span></div><p><div class=verse-container id=bv2:33.4><span>abhiññābalapāpuṇiṁ. </span></div><p><div class=verse-container id=bv2:34.1><span>Evaṁ me siddhippattassa, </span></div><p><div class=verse-container id=bv2:34.2><span>vasībhūtassa sāsane; </span></div><p><div class=verse-container id=bv2:34.3><span>Dīpaṅkaro nāma jino, </span></div><p><div class=verse-container id=bv2:34.4><span>uppajji lokanāyako. </span></div><p><div class=verse-container id=bv2:35.1><span>Uppajjante ca jāyante, </span></div><p><div class=verse-container id=bv2:35.2><span>bujjhante dhammadesane; </span></div><p><div class=verse-container id=bv2:35.3><span>Caturo nimitte nāddasaṁ, </span></div><p><div class=verse-container id=bv2:35.4><span>jhānaratisamappito. </span></div><p><div class=verse-container id=bv2:36.1><span>Paccantadesavisaye, </span></div><p><div class=verse-container id=bv2:36.2><span>nimantetvā tathāgataṁ; </span></div><p><div class=verse-container id=bv2:36.3><span>Tassa āgamanaṁ maggaṁ, </span></div><p><div class=verse-container id=bv2:36.4><span>sodhenti tuṭṭhamānasā. </span></div><p><div class=verse-container id=bv2:37.1><span>Ahaṁ tena samayena, </span></div><p><div class=verse-container id=bv2:37.2><span>nikkhamitvā sakassamā; </span></div><p><div class=verse-container id=bv2:37.3><span>Dhunanto vākacīrāni, </span></div><p><div class=verse-container id=bv2:37.4><span>gacchāmi ambare tadā. </span></div><p><div class=verse-container id=bv2:38.1><span>Vedajātaṁ janaṁ disvā, </span></div><p><div class=verse-container id=bv2:38.2><span>tuṭṭhahaṭṭhaṁ pamoditaṁ; </span></div><p><div class=verse-container id=bv2:38.3><span>Orohitvāna gaganā, </span></div><p><div class=verse-container id=bv2:38.4><span>manusse pucchi tāvade. </span></div><p><div class=verse-container id=bv2:39.1><span>‘Tuṭṭhahaṭṭho pamudito, </span></div><p><div class=verse-container id=bv2:39.2><span>vedajāto mahājano; </span></div><p><div class=verse-container id=bv2:39.3><span>Kassa sodhīyati maggo, </span></div><p><div class=verse-container id=bv2:39.4><span>añjasaṁ vaṭumāyanaṁ’. </span></div><p><div class=verse-container id=bv2:40.1><span>Te me puṭṭhā viyākaṁsu, </span></div><p><div class=verse-container id=bv2:40.2><span>‘buddho loke anuttaro; </span></div><p><div class=verse-container id=bv2:40.3><span>Dīpaṅkaro nāma jino, </span></div><p><div class=verse-container id=bv2:40.4><span>uppajji lokanāyako; </span></div><p><div class=verse-container id=bv2:40.5><span>Tassa sodhīyati maggo, </span></div><p><div class=verse-container id=bv2:40.6><span>añjasaṁ vaṭumāyanaṁ’. </span></div><p><div class=verse-container id=bv2:41.1><span>Buddhotivacanaṁ sutvāna, </span></div><p><div class=verse-container id=bv2:41.2><span>pīti uppajji tāvade; </span></div><p><div class=verse-container id=bv2:41.3><span>Buddho buddhoti kathayanto, </span></div><p><div class=verse-container id=bv2:41.4><span>somanassaṁ pavedayiṁ. </span></div><p><div class=verse-container id=bv2:42.1><span>Tattha ṭhatvā vicintesiṁ, </span></div><p><div class=verse-container id=bv2:42.2><span>tuṭṭho saṁviggamānaso; </span></div><p><div class=verse-container id=bv2:42.3><span>‘Idha bījāni ropissaṁ, </span></div><p><div class=verse-container id=bv2:42.4><span>khaṇo ve mā upaccagā’. </span></div><p><div class=verse-container id=bv2:43.1><span>‘Yadi buddhassa sodhetha, </span></div><p><div class=verse-container id=bv2:43.2><span>ekokāsaṁ dadātha me; </span></div><p><div class=verse-container id=bv2:43.3><span>Ahampi sodhayissāmi, </span></div><p><div class=verse-container id=bv2:43.4><span>añjasaṁ vaṭumāyanaṁ’. </span></div><p><div class=verse-container id=bv2:44.1><span>Adaṁsu te mamokāsaṁ, </span></div><p><div class=verse-container id=bv2:44.2><span>sodhetuṁ añjasaṁ tadā; </span></div><p><div class=verse-container id=bv2:44.3><span>Buddho buddhoti cintento, </span></div><p><div class=verse-container id=bv2:44.4><span>maggaṁ sodhemahaṁ tadā. </span></div><p><div class=verse-container id=bv2:45.1><span>Aniṭṭhite mamokāse, </span></div><p><div class=verse-container id=bv2:45.2><span>dīpaṅkaro mahāmuni; </span></div><p><div class=verse-container id=bv2:45.3><span>Catūhi satasahassehi, </span></div><p><div class=verse-container id=bv2:45.4><span>chaḷabhiññehi tādihi; </span></div><p><div class=verse-container id=bv2:45.5><span>Khīṇāsavehi vimalehi, </span></div><p><div class=verse-container id=bv2:45.6><span>paṭipajji añjasaṁ jino. </span></div><p><div class=verse-container id=bv2:46.1><span>Paccuggamanā vattanti, </span></div><p><div class=verse-container id=bv2:46.2><span>vajjanti bheriyo bahū; </span></div><p><div class=verse-container id=bv2:46.3><span>Āmoditā naramarū, </span></div><p><div class=verse-container id=bv2:46.4><span>sādhukāraṁ pavattayuṁ. </span></div><p><div class=verse-container id=bv2:47.1><span>Devā manusse passanti, </span></div><p><div class=verse-container id=bv2:47.2><span>manussāpi ca devatā; </span></div><p><div class=verse-container id=bv2:47.3><span>Ubhopi te pañjalikā, </span></div><p><div class=verse-container id=bv2:47.4><span>anuyanti tathāgataṁ. </span></div><p><div class=verse-container id=bv2:48.1><span>Devā dibbehi turiyehi, </span></div><p><div class=verse-container id=bv2:48.2><span>manussā mānusehi ca; </span></div><p><div class=verse-container id=bv2:48.3><span>Ubhopi te vajjayantā, </span></div><p><div class=verse-container id=bv2:48.4><span>anuyanti tathāgataṁ. </span></div><p><div class=verse-container id=bv2:49.1><span>Dibbaṁ mandāravaṁ pupphaṁ, </span></div><p><div class=verse-container id=bv2:49.2><span>padumaṁ pārichattakaṁ; </span></div><p><div class=verse-container id=bv2:49.3><span>Disodisaṁ okiranti, </span></div><p><div class=verse-container id=bv2:49.4><span>ākāsanabhagatā marū. </span></div><p><div class=verse-container id=bv2:50.1><span>Dibbaṁ candanacuṇṇañca, </span></div><p><div class=verse-container id=bv2:50.2><span>varagandhañca kevalaṁ; </span></div><p><div class=verse-container id=bv2:50.3><span>Disodisaṁ okiranti, </span></div><p><div class=verse-container id=bv2:50.4><span>ākāsanabhagatā marū. </span></div><p><div class=verse-container id=bv2:51.1><span>Campakaṁ saralaṁ nīpaṁ, </span></div><p><div class=verse-container id=bv2:51.2><span>nāgapunnāgaketakaṁ; </span></div><p><div class=verse-container id=bv2:51.3><span>Disodisaṁ ukkhipanti, </span></div><p><div class=verse-container id=bv2:51.4><span>bhūmitalagatā narā. </span></div><p><div class=verse-container id=bv2:52.1><span>Kese muñcitvāhaṁ tattha, </span></div><p><div class=verse-container id=bv2:52.2><span>vākacīrañca cammakaṁ; </span></div><p><div class=verse-container id=bv2:52.3><span>Kalale pattharitvāna, </span></div><p><div class=verse-container id=bv2:52.4><span>avakujjo nipajjahaṁ. </span></div><p><div class=verse-container id=bv2:53.1><span>‘Akkamitvāna maṁ buddho, </span></div><p><div class=verse-container id=bv2:53.2><span>saha sissehi gacchatu; </span></div><p><div class=verse-container id=bv2:53.3><span>Mā naṁ kalale akkamittha, </span></div><p><div class=verse-container id=bv2:53.4><span>hitāya me bhavissati’. </span></div><p><div class=verse-container id=bv2:54.1><span>Pathaviyaṁ nipannassa, </span></div><p><div class=verse-container id=bv2:54.2><span>evaṁ me āsi cetaso; </span></div><p><div class=verse-container id=bv2:54.3><span>‘Icchamāno ahaṁ ajja, </span></div><p><div class=verse-container id=bv2:54.4><span>kilese jhāpaye mama. </span></div><p><div class=verse-container id=bv2:55.1><span>Kiṁ me aññātavesena, </span></div><p><div class=verse-container id=bv2:55.2><span>dhammaṁ sacchikatenidha; </span></div><p><div class=verse-container id=bv2:55.3><span>Sabbaññutaṁ pāpuṇitvā, </span></div><p><div class=verse-container id=bv2:55.4><span>buddho hessaṁ sadevake. </span></div><p><div class=verse-container id=bv2:56.1><span>Kiṁ me ekena tiṇṇena, </span></div><p><div class=verse-container id=bv2:56.2><span>purisena thāmadassinā; </span></div><p><div class=verse-container id=bv2:56.3><span>Sabbaññutaṁ pāpuṇitvā, </span></div><p><div class=verse-container id=bv2:56.4><span>santāressaṁ sadevakaṁ. </span></div><p><div class=verse-container id=bv2:57.1><span>Iminā me adhikārena, </span></div><p><div class=verse-container id=bv2:57.2><span>katena purisuttame; </span></div><p><div class=verse-container id=bv2:57.3><span>Sabbaññutaṁ pāpuṇitvā, </span></div><p><div class=verse-container id=bv2:57.4><span>tāremi janataṁ bahuṁ. </span></div><p><div class=verse-container id=bv2:58.1><span>Saṁsārasotaṁ chinditvā, </span></div><p><div class=verse-container id=bv2:58.2><span>viddhaṁsetvā tayo bhave; </span></div><p><div class=verse-container id=bv2:58.3><span>Dhammanāvaṁ samāruyha, </span></div><p><div class=verse-container id=bv2:58.4><span>santāressaṁ sadevakaṁ. </span></div><p><div class=verse-container id=bv2:59.1><span>Manussattaṁ liṅgasampatti, </span></div><p><div class=verse-container id=bv2:59.2><span>hetu satthāradassanaṁ; </span></div><p><div class=verse-container id=bv2:59.3><span>Pabbajjā guṇasampatti, </span></div><p><div class=verse-container id=bv2:59.4><span>adhikāro ca chandatā; </span></div><p><div class=verse-container id=bv2:59.5><span>Aṭṭhadhammasamodhānā, </span></div><p><div class=verse-container id=bv2:59.6><span>abhinīhāro samijjhati’. </span></div><p><div class=verse-container id=bv2:60.1><span>Dīpaṅkaro lokavidū, </span></div><p><div class=verse-container id=bv2:60.2><span>āhutīnaṁ paṭiggaho; </span></div><p><div class=verse-container id=bv2:60.3><span>Ussīsake maṁ ṭhatvāna, </span></div><p><div class=verse-container id=bv2:60.4><span>idaṁ vacanamabravi. </span></div><p><div class=verse-container id=bv2:61.1><span>‘Passatha imaṁ tāpasaṁ, </span></div><p><div class=verse-container id=bv2:61.2><span>jaṭilaṁ uggatāpanaṁ; </span></div><p><div class=verse-container id=bv2:61.3><span>Aparimeyyito kappe, </span></div><p><div class=verse-container id=bv2:61.4><span>buddho loke bhavissati. </span></div><p><div class=verse-container id=bv2:62.1><span>Ahu kapilavhayā rammā, </span></div><p><div class=verse-container id=bv2:62.2><span>nikkhamitvā tathāgato; </span></div><p><div class=verse-container id=bv2:62.3><span>Padhānaṁ padahitvāna, </span></div><p><div class=verse-container id=bv2:62.4><span>katvā dukkarakārikaṁ. </span></div><p><div class=verse-container id=bv2:63.1><span>Ajapālarukkhamūlasmiṁ, </span></div><p><div class=verse-container id=bv2:63.2><span>nisīditvā tathāgato; </span></div><p><div class=verse-container id=bv2:63.3><span>Tattha pāyāsaṁ paggayha, </span></div><p><div class=verse-container id=bv2:63.4><span>nerañjaramupehiti. </span></div><p><div class=verse-container id=bv2:64.1><span>Nerañjarāya tīramhi, </span></div><p><div class=verse-container id=bv2:64.2><span>pāyāsaṁ ada so jino; </span></div><p><div class=verse-container id=bv2:64.3><span>Paṭiyattavaramaggena, </span></div><p><div class=verse-container id=bv2:64.4><span>bodhimūlamupehiti. </span></div><p><div class=verse-container id=bv2:65.1><span>Tato padakkhiṇaṁ katvā, </span></div><p><div class=verse-container id=bv2:65.2><span>bodhimaṇḍaṁ anuttaro; </span></div><p><div class=verse-container id=bv2:65.3><span>Assattharukkhamūlamhi, </span></div><p><div class=verse-container id=bv2:65.4><span>bujjhissati mahāyaso. </span></div><p><div class=verse-container id=bv2:66.1><span>Imassa janikā mātā, </span></div><p><div class=verse-container id=bv2:66.2><span>māyā nāma bhavissati; </span></div><p><div class=verse-container id=bv2:66.3><span>Pitā suddhodano nāma, </span></div><p><div class=verse-container id=bv2:66.4><span>ayaṁ hessati gotamo. </span></div><p><div class=verse-container id=bv2:67.1><span>Anāsavā vītarāgā, </span></div><p><div class=verse-container id=bv2:67.2><span>santacittā samāhitā; </span></div><p><div class=verse-container id=bv2:67.3><span>Kolito upatisso ca, </span></div><p><div class=verse-container id=bv2:67.4><span>aggā hessanti sāvakā; </span></div><p><div class=verse-container id=bv2:67.5><span>Ānando nāmupaṭṭhāko, </span></div><p><div class=verse-container id=bv2:67.6><span>upaṭṭhissatimaṁ jinaṁ. </span></div><p><div class=verse-container id=bv2:68.1><span>Khemā uppalavaṇṇā ca, </span></div><p><div class=verse-container id=bv2:68.2><span>aggā hessanti sāvikā; </span></div><p><div class=verse-container id=bv2:68.3><span>Anāsavā vītarāgā, </span></div><p><div class=verse-container id=bv2:68.4><span>santacittā samāhitā; </span></div><p><div class=verse-container id=bv2:68.5><span>Bodhi tassa bhagavato, </span></div><p><div class=verse-container id=bv2:68.6><span>assatthoti pavuccati. </span></div><p><div class=verse-container id=bv2:69.1><span>Citto ca hatthāḷavako, </span></div><p><div class=verse-container id=bv2:69.2><span>aggā hessantupaṭṭhakā; </span></div><p><div class=verse-container id=bv2:69.3><span>Uttarā nandamātā ca, </span></div><p><div class=verse-container id=bv2:69.4><span>aggā hessantupaṭṭhikā’. </span></div><p><div class=verse-container id=bv2:70.1><span>Idaṁ sutvāna vacanaṁ, </span></div><p><div class=verse-container id=bv2:70.2><span>asamassa mahesino; </span></div><p><div class=verse-container id=bv2:70.3><span>Āmoditā naramarū, </span></div><p><div class=verse-container id=bv2:70.4><span>buddhabījaṁ kira ayaṁ. </span></div><p><div class=verse-container id=bv2:71.1><span>Ukkuṭṭhisaddā vattanti, </span></div><p><div class=verse-container id=bv2:71.2><span>apphoṭenti hasanti ca; </span></div><p><div class=verse-container id=bv2:71.3><span>Katañjalī namassanti, </span></div><p><div class=verse-container id=bv2:71.4><span>dasasahassī sadevakā. </span></div><p><div class=verse-container id=bv2:72.1><span>‘Yadimassa lokanāthassa, </span></div><p><div class=verse-container id=bv2:72.2><span>virajjhissāma sāsanaṁ; </span></div><p><div class=verse-container id=bv2:72.3><span>Anāgatamhi addhāne, </span></div><p><div class=verse-container id=bv2:72.4><span>hessāma sammukhā imaṁ. </span></div><p><div class=verse-container id=bv2:73.1><span>Yathā manussā nadiṁ tarantā, </span></div><p><div class=verse-container id=bv2:73.2><span>Paṭititthaṁ virajjhiya; </span></div><p><div class=verse-container id=bv2:73.3><span>Heṭṭhātitthe gahetvāna, </span></div><p><div class=verse-container id=bv2:73.4><span>Uttaranti mahānadiṁ. </span></div><p><div class=verse-container id=bv2:74.1><span>Evamevaṁ mayaṁ sabbe, </span></div><p><div class=verse-container id=bv2:74.2><span>yadi muñcāmimaṁ jinaṁ; </span></div><p><div class=verse-container id=bv2:74.3><span>Anāgatamhi addhāne, </span></div><p><div class=verse-container id=bv2:74.4><span>hessāma sammukhā imaṁ’. </span></div><p><div class=verse-container id=bv2:75.1><span>Dīpaṅkaro lokavidū, </span></div><p><div class=verse-container id=bv2:75.2><span>āhutīnaṁ paṭiggaho; </span></div><p><div class=verse-container id=bv2:75.3><span>Mama kammaṁ pakittetvā, </span></div><p><div class=verse-container id=bv2:75.4><span>dakkhiṇaṁ pādamuddhari. </span></div><p><div class=verse-container id=bv2:76.1><span>Ye tatthāsuṁ jinaputtā, </span></div><p><div class=verse-container id=bv2:76.2><span>Padakkhiṇamakaṁsu maṁ; </span></div><p><div class=verse-container id=bv2:76.3><span>Devā manussā asurā ca, </span></div><p><div class=verse-container id=bv2:76.4><span>Abhivādetvāna pakkamuṁ. </span></div><p><div class=verse-container id=bv2:77.1><span>Dassanaṁ me atikkante, </span></div><p><div class=verse-container id=bv2:77.2><span>sasaṅghe lokanāyake; </span></div><p><div class=verse-container id=bv2:77.3><span>Sayanā vuṭṭhahitvāna, </span></div><p><div class=verse-container id=bv2:77.4><span>pallaṅkaṁ ābhujiṁ tadā. </span></div><p><div class=verse-container id=bv2:78.1><span>Sukhena sukhito homi, </span></div><p><div class=verse-container id=bv2:78.2><span>pāmojjena pamodito; </span></div><p><div class=verse-container id=bv2:78.3><span>Pītiyā ca abhissanno, </span></div><p><div class=verse-container id=bv2:78.4><span>pallaṅkaṁ ābhujiṁ tadā. </span></div><p><div class=verse-container id=bv2:79.1><span>Pallaṅkena nisīditvā, </span></div><p><div class=verse-container id=bv2:79.2><span>evaṁ cintesahaṁ tadā; </span></div><p><div class=verse-container id=bv2:79.3><span>‘Vasībhūto ahaṁ jhāne, </span></div><p><div class=verse-container id=bv2:79.4><span>abhiññāsu pāramiṅgato. </span></div><p><div class=verse-container id=bv2:80.1><span>Sahassiyamhi lokamhi, </span></div><p><div class=verse-container id=bv2:80.2><span>isayo natthi me samā; </span></div><p><div class=verse-container id=bv2:80.3><span>Asamo iddhidhammesu, </span></div><p><div class=verse-container id=bv2:80.4><span>alabhiṁ īdisaṁ sukhaṁ’. </span></div><p><div class=verse-container id=bv2:81.1><span>Pallaṅkābhujane mayhaṁ, </span></div><p><div class=verse-container id=bv2:81.2><span>dasasahassādhivāsino; </span></div><p><div class=verse-container id=bv2:81.3><span>Mahānādaṁ pavattesuṁ, </span></div><p><div class=verse-container id=bv2:81.4><span>‘dhuvaṁ buddho bhavissasi. </span></div><p><div class=verse-container id=bv2:82.1><span>Yā pubbe bodhisattānaṁ, </span></div><p><div class=verse-container id=bv2:82.2><span>pallaṅkavaramābhuje; </span></div><p><div class=verse-container id=bv2:82.3><span>Nimittāni padissanti, </span></div><p><div class=verse-container id=bv2:82.4><span>tāni ajja padissare. </span></div><p><div class=verse-container id=bv2:83.1><span>Sītaṁ byapagataṁ hoti, </span></div><p><div class=verse-container id=bv2:83.2><span>uṇhañca upasammati; </span></div><p><div class=verse-container id=bv2:83.3><span>Tāni ajja padissanti, </span></div><p><div class=verse-container id=bv2:83.4><span>dhuvaṁ buddho bhavissasi. </span></div><p><div class=verse-container id=bv2:84.1><span>Dasasahassī lokadhātū, </span></div><p><div class=verse-container id=bv2:84.2><span>nissaddā honti nirākulā; </span></div><p><div class=verse-container id=bv2:84.3><span>Tāni ajja padissanti, </span></div><p><div class=verse-container id=bv2:84.4><span>dhuvaṁ buddho bhavissasi. </span></div><p><div class=verse-container id=bv2:85.1><span>Mahāvātā na vāyanti, </span></div><p><div class=verse-container id=bv2:85.2><span>na sandanti savantiyo; </span></div><p><div class=verse-container id=bv2:85.3><span>Tāni ajja padissanti, </span></div><p><div class=verse-container id=bv2:85.4><span>dhuvaṁ buddho bhavissasi. </span></div><p><div class=verse-container id=bv2:86.1><span>Thalajā dakajā pupphā, </span></div><p><div class=verse-container id=bv2:86.2><span>sabbe pupphanti tāvade; </span></div><p><div class=verse-container id=bv2:86.3><span>Tepajja pupphitā sabbe, </span></div><p><div class=verse-container id=bv2:86.4><span>dhuvaṁ buddho bhavissasi. </span></div><p><div class=verse-container id=bv2:87.1><span>Latā vā yadi vā rukkhā, </span></div><p><div class=verse-container id=bv2:87.2><span>phalabhārā honti tāvade; </span></div><p><div class=verse-container id=bv2:87.3><span>Tepajja phalitā sabbe, </span></div><p><div class=verse-container id=bv2:87.4><span>dhuvaṁ buddho bhavissasi. </span></div><p><div class=verse-container id=bv2:88.1><span>Ākāsaṭṭhā ca bhūmaṭṭhā, </span></div><p><div class=verse-container id=bv2:88.2><span>ratanā jotanti tāvade; </span></div><p><div class=verse-container id=bv2:88.3><span>Tepajja ratanā jotanti, </span></div><p><div class=verse-container id=bv2:88.4><span>dhuvaṁ buddho bhavissasi. </span></div><p><div class=verse-container id=bv2:89.1><span>Mānussakā ca dibbā ca, </span></div><p><div class=verse-container id=bv2:89.2><span>turiyā vajjanti tāvade; </span></div><p><div class=verse-container id=bv2:89.3><span>Tepajjubho abhiravanti, </span></div><p><div class=verse-container id=bv2:89.4><span>dhuvaṁ buddho bhavissasi. </span></div><p><div class=verse-container id=bv2:90.1><span>Vicitrapupphā gaganā, </span></div><p><div class=verse-container id=bv2:90.2><span>abhivassanti tāvade; </span></div><p><div class=verse-container id=bv2:90.3><span>Tepi ajja pavassanti, </span></div><p><div class=verse-container id=bv2:90.4><span>dhuvaṁ buddho bhavissasi. </span></div><p><div class=verse-container id=bv2:91.1><span>Mahāsamuddo ābhujati, </span></div><p><div class=verse-container id=bv2:91.2><span>dasasahassī pakampati; </span></div><p><div class=verse-container id=bv2:91.3><span>Tepajjubho abhiravanti, </span></div><p><div class=verse-container id=bv2:91.4><span>dhuvaṁ buddho bhavissasi. </span></div><p><div class=verse-container id=bv2:92.1><span>Nirayepi dasasahasse, </span></div><p><div class=verse-container id=bv2:92.2><span>aggī nibbanti tāvade; </span></div><p><div class=verse-container id=bv2:92.3><span>Tepajja nibbutā aggī, </span></div><p><div class=verse-container id=bv2:92.4><span>dhuvaṁ buddho bhavissasi. </span></div><p><div class=verse-container id=bv2:93.1><span>Vimalo hoti sūriyo, </span></div><p><div class=verse-container id=bv2:93.2><span>sabbā dissanti tārakā; </span></div><p><div class=verse-container id=bv2:93.3><span>Tepi ajja padissanti, </span></div><p><div class=verse-container id=bv2:93.4><span>dhuvaṁ buddho bhavissasi. </span></div><p><div class=verse-container id=bv2:94.1><span>Anovaṭṭhena udakaṁ, </span></div><p><div class=verse-container id=bv2:94.2><span>mahiyā ubbhijji tāvade; </span></div><p><div class=verse-container id=bv2:94.3><span>Tampajjubbhijjate mahiyā, </span></div><p><div class=verse-container id=bv2:94.4><span>dhuvaṁ buddho bhavissasi. </span></div><p><div class=verse-container id=bv2:95.1><span>Tārāgaṇā virocanti, </span></div><p><div class=verse-container id=bv2:95.2><span>nakkhattā gaganamaṇḍale; </span></div><p><div class=verse-container id=bv2:95.3><span>Visākhā candimāyuttā, </span></div><p><div class=verse-container id=bv2:95.4><span>dhuvaṁ buddho bhavissasi. </span></div><p><div class=verse-container id=bv2:96.1><span>Bilāsayā darīsayā, </span></div><p><div class=verse-container id=bv2:96.2><span>nikkhamanti sakāsayā; </span></div><p><div class=verse-container id=bv2:96.3><span>Tepajja āsayā chuddhā, </span></div><p><div class=verse-container id=bv2:96.4><span>dhuvaṁ buddho bhavissasi. </span></div><p><div class=verse-container id=bv2:97.1><span>Na honti aratī sattānaṁ, </span></div><p><div class=verse-container id=bv2:97.2><span>santuṭṭhā honti tāvade; </span></div><p><div class=verse-container id=bv2:97.3><span>Tepajja sabbe santuṭṭhā, </span></div><p><div class=verse-container id=bv2:97.4><span>dhuvaṁ buddho bhavissasi. </span></div><p><div class=verse-container id=bv2:98.1><span>Rogā tadupasammanti, </span></div><p><div class=verse-container id=bv2:98.2><span>jighacchā ca vinassati; </span></div><p><div class=verse-container id=bv2:98.3><span>Tāni ajja padissanti, </span></div><p><div class=verse-container id=bv2:98.4><span>dhuvaṁ buddho bhavissasi. </span></div><p><div class=verse-container id=bv2:99.1><span>Rāgo tadā tanu hoti, </span></div><p><div class=verse-container id=bv2:99.2><span>doso moho vinassati; </span></div><p><div class=verse-container id=bv2:99.3><span>Tepajja vigatā sabbe, </span></div><p><div class=verse-container id=bv2:99.4><span>dhuvaṁ buddho bhavissasi. </span></div><p><div class=verse-container id=bv2:100.1><span>Bhayaṁ tadā na bhavati, </span></div><p><div class=verse-container id=bv2:100.2><span>ajjapetaṁ padissati; </span></div><p><div class=verse-container id=bv2:100.3><span>Tena liṅgena jānāma, </span></div><p><div class=verse-container id=bv2:100.4><span>dhuvaṁ buddho bhavissasi. </span></div><p><div class=verse-container id=bv2:101.1><span>Rajonuddhaṁsati uddhaṁ, </span></div><p><div class=verse-container id=bv2:101.2><span>ajjapetaṁ padissati; </span></div><p><div class=verse-container id=bv2:101.3><span>Tena liṅgena jānāma, </span></div><p><div class=verse-container id=bv2:101.4><span>dhuvaṁ buddho bhavissasi. </span></div><p><div class=verse-container id=bv2:102.1><span>Aniṭṭhagandho pakkamati, </span></div><p><div class=verse-container id=bv2:102.2><span>dibbagandho pavāyati; </span></div><p><div class=verse-container id=bv2:102.3><span>Sopajja vāyati gandho, </span></div><p><div class=verse-container id=bv2:102.4><span>dhuvaṁ buddho bhavissasi. </span></div><p><div class=verse-container id=bv2:103.1><span>Sabbe devā padissanti, </span></div><p><div class=verse-container id=bv2:103.2><span>ṭhapayitvā arūpino; </span></div><p><div class=verse-container id=bv2:103.3><span>Tepajja sabbe dissanti, </span></div><p><div class=verse-container id=bv2:103.4><span>dhuvaṁ buddho bhavissasi. </span></div><p><div class=verse-container id=bv2:104.1><span>Yāvatā nirayā nāma, </span></div><p><div class=verse-container id=bv2:104.2><span>sabbe dissanti tāvade; </span></div><p><div class=verse-container id=bv2:104.3><span>Tepajja sabbe dissanti, </span></div><p><div class=verse-container id=bv2:104.4><span>dhuvaṁ buddho bhavissasi. </span></div><p><div class=verse-container id=bv2:105.1><span>Kuṭṭā kavāṭā selā ca, </span></div><p><div class=verse-container id=bv2:105.2><span>na hontāvaraṇā tadā; </span></div><p><div class=verse-container id=bv2:105.3><span>Ākāsabhūtā tepajja, </span></div><p><div class=verse-container id=bv2:105.4><span>dhuvaṁ buddho bhavissasi. </span></div><p><div class=verse-container id=bv2:106.1><span>Cutī ca upapatti ca, </span></div><p><div class=verse-container id=bv2:106.2><span>khaṇe tasmiṁ na vijjati; </span></div><p><div class=verse-container id=bv2:106.3><span>Tānipajja padissanti, </span></div><p><div class=verse-container id=bv2:106.4><span>dhuvaṁ buddho bhavissasi. </span></div><p><div class=verse-container id=bv2:107.1><span>Daḷhaṁ paggaṇha vīriyaṁ, </span></div><p><div class=verse-container id=bv2:107.2><span>mā nivatta abhikkama; </span></div><p><div class=verse-container id=bv2:107.3><span>Mayampetaṁ vijānāma, </span></div><p><div class=verse-container id=bv2:107.4><span>dhuvaṁ buddho bhavissasi’. </span></div><p><div class=verse-container id=bv2:108.1><span>Buddhassa vacanaṁ sutvā, </span></div><p><div class=verse-container id=bv2:108.2><span>dasasahassīna cūbhayaṁ; </span></div><p><div class=verse-container id=bv2:108.3><span>Tuṭṭhahaṭṭho pamodito, </span></div><p><div class=verse-container id=bv2:108.4><span>evaṁ cintesahaṁ tadā. </span></div><p><div class=verse-container id=bv2:109.1><span>‘Advejjhavacanā buddhā, </span></div><p><div class=verse-container id=bv2:109.2><span>Amoghavacanā jinā; </span></div><p><div class=verse-container id=bv2:109.3><span>Vitathaṁ natthi buddhānaṁ, </span></div><p><div class=verse-container id=bv2:109.4><span>Dhuvaṁ buddho bhavāmahaṁ. </span></div><p><div class=verse-container id=bv2:110.1><span>Yathā khittaṁ nabhe leḍḍu, </span></div><p><div class=verse-container id=bv2:110.2><span>Dhuvaṁ patati bhūmiyaṁ; </span></div><p><div class=verse-container id=bv2:110.3><span>Tatheva buddhaseṭṭhānaṁ, </span></div><p><div class=verse-container id=bv2:110.4><span>Vacanaṁ dhuvasassataṁ; </span></div><p><div class=verse-container id=bv2:110.5><span>Vitathaṁ natthi buddhānaṁ, </span></div><p><div class=verse-container id=bv2:110.6><span>Dhuvaṁ buddho bhavāmahaṁ. </span></div><p><div class=verse-container id=bv2:111.1><span>Yathāpi sabbasattānaṁ, </span></div><p><div class=verse-container id=bv2:111.2><span>Maraṇaṁ dhuvasassataṁ; </span></div><p><div class=verse-container id=bv2:111.3><span>Tatheva buddhaseṭṭhānaṁ, </span></div><p><div class=verse-container id=bv2:111.4><span>Vacanaṁ dhuvasassataṁ; </span></div><p><div class=verse-container id=bv2:111.5><span>Vitathaṁ natthi buddhānaṁ, </span></div><p><div class=verse-container id=bv2:111.6><span>Dhuvaṁ buddho bhavāmahaṁ. </span></div><p><div class=verse-container id=bv2:112.1><span>Yathā rattikkhaye patte, </span></div><p><div class=verse-container id=bv2:112.2><span>Sūriyuggamanaṁ dhuvaṁ; </span></div><p><div class=verse-container id=bv2:112.3><span>Tatheva buddhaseṭṭhānaṁ, </span></div><p><div class=verse-container id=bv2:112.4><span>Vacanaṁ dhuvasassataṁ; </span></div><p><div class=verse-container id=bv2:112.5><span>Vitathaṁ natthi buddhānaṁ, </span></div><p><div class=verse-container id=bv2:112.6><span>Dhuvaṁ buddho bhavāmahaṁ. </span></div><p><div class=verse-container id=bv2:113.1><span>Yathā nikkhantasayanassa, </span></div><p><div class=verse-container id=bv2:113.2><span>Sīhassa nadanaṁ dhuvaṁ; </span></div><p><div class=verse-container id=bv2:113.3><span>Tatheva buddhaseṭṭhānaṁ, </span></div><p><div class=verse-container id=bv2:113.4><span>Vacanaṁ dhuvasassataṁ; </span></div><p><div class=verse-container id=bv2:113.5><span>Vitathaṁ natthi buddhānaṁ, </span></div><p><div class=verse-container id=bv2:113.6><span>Dhuvaṁ buddho bhavāmahaṁ. </span></div><p><div class=verse-container id=bv2:114.1><span>Yathā āpannasattānaṁ, </span></div><p><div class=verse-container id=bv2:114.2><span>Bhāramoropanaṁ dhuvaṁ; </span></div><p><div class=verse-container id=bv2:114.3><span>Tatheva buddhaseṭṭhānaṁ, </span></div><p><div class=verse-container id=bv2:114.4><span>Vacanaṁ dhuvasassataṁ; </span></div><p><div class=verse-container id=bv2:114.5><span>Vitathaṁ natthi buddhānaṁ, </span></div><p><div class=verse-container id=bv2:114.6><span>Dhuvaṁ buddho bhavāmahaṁ. </span></div><p><div class=verse-container id=bv2:115.1><span>Handa buddhakare dhamme, </span></div><p><div class=verse-container id=bv2:115.2><span>vicināmi ito cito; </span></div><p><div class=verse-container id=bv2:115.3><span>Uddhaṁ adho dasa disā, </span></div><p><div class=verse-container id=bv2:115.4><span>yāvatā dhammadhātuyā’. </span></div><p><div class=verse-container id=bv2:116.1><span>Vicinanto tadā dakkhiṁ, </span></div><p><div class=verse-container id=bv2:116.2><span>paṭhamaṁ dānapāramiṁ; </span></div><p><div class=verse-container id=bv2:116.3><span>Pubbakehi mahesīhi, </span></div><p><div class=verse-container id=bv2:116.4><span>anuciṇṇaṁ mahāpathaṁ. </span></div><p><div class=verse-container id=bv2:117.1><span>‘Imaṁ tvaṁ paṭhamaṁ tāva, </span></div><p><div class=verse-container id=bv2:117.2><span>daḷhaṁ katvā samādiya; </span></div><p><div class=verse-container id=bv2:117.3><span>Dānapāramitaṁ gaccha, </span></div><p><div class=verse-container id=bv2:117.4><span>yadi bodhiṁ pattumicchasi. </span></div><p><div class=verse-container id=bv2:118.1><span>Yathāpi kumbho sampuṇṇo, </span></div><p><div class=verse-container id=bv2:118.2><span>yassa kassaci adhokato; </span></div><p><div class=verse-container id=bv2:118.3><span>Vamatevudakaṁ nissesaṁ, </span></div><p><div class=verse-container id=bv2:118.4><span>na tattha parirakkhati. </span></div><p><div class=verse-container id=bv2:119.1><span>Tatheva yācake disvā, </span></div><p><div class=verse-container id=bv2:119.2><span>hīnamukkaṭṭhamajjhime; </span></div><p><div class=verse-container id=bv2:119.3><span>Dadāhi dānaṁ nissesaṁ, </span></div><p><div class=verse-container id=bv2:119.4><span>kumbho viya adhokato. </span></div><p><div class=verse-container id=bv2:120.1><span>Na hete ettakāyeva, </span></div><p><div class=verse-container id=bv2:120.2><span>buddhadhammā bhavissare; </span></div><p><div class=verse-container id=bv2:120.3><span>Aññepi vicinissāmi, </span></div><p><div class=verse-container id=bv2:120.4><span>ye dhammā bodhipācanā’. </span></div><p><div class=verse-container id=bv2:121.1><span>Vicinanto tadā dakkhiṁ, </span></div><p><div class=verse-container id=bv2:121.2><span>dutiyaṁ sīlapāramiṁ; </span></div><p><div class=verse-container id=bv2:121.3><span>Pubbakehi mahesīhi, </span></div><p><div class=verse-container id=bv2:121.4><span>āsevitanisevitaṁ. </span></div><p><div class=verse-container id=bv2:122.1><span>‘Imaṁ tvaṁ dutiyaṁ tāva, </span></div><p><div class=verse-container id=bv2:122.2><span>daḷhaṁ katvā samādiya; </span></div><p><div class=verse-container id=bv2:122.3><span>Sīlapāramitaṁ gaccha, </span></div><p><div class=verse-container id=bv2:122.4><span>yadi bodhiṁ pattumicchasi. </span></div><p><div class=verse-container id=bv2:123.1><span>Yathāpi camarī vālaṁ, </span></div><p><div class=verse-container id=bv2:123.2><span>kismiñci paṭilaggitaṁ; </span></div><p><div class=verse-container id=bv2:123.3><span>Upeti maraṇaṁ tattha, </span></div><p><div class=verse-container id=bv2:123.4><span>na vikopeti vāladhiṁ. </span></div><p><div class=verse-container id=bv2:124.1><span>Tatheva tvaṁ catūsu bhūmīsu, </span></div><p><div class=verse-container id=bv2:124.2><span>Sīlāni paripūraya; </span></div><p><div class=verse-container id=bv2:124.3><span>Parirakkha sabbadā sīlaṁ, </span></div><p><div class=verse-container id=bv2:124.4><span>Camarī viya vāladhiṁ. </span></div><p><div class=verse-container id=bv2:125.1><span>Na hete ettakāyeva, </span></div><p><div class=verse-container id=bv2:125.2><span>buddhadhammā bhavissare; </span></div><p><div class=verse-container id=bv2:125.3><span>Aññepi vicinissāmi, </span></div><p><div class=verse-container id=bv2:125.4><span>ye dhammā bodhipācanā’. </span></div><p><div class=verse-container id=bv2:126.1><span>Vicinanto tadā dakkhiṁ, </span></div><p><div class=verse-container id=bv2:126.2><span>tatiyaṁ nekkhammapāramiṁ; </span></div><p><div class=verse-container id=bv2:126.3><span>Pubbakehi mahesīhi, </span></div><p><div class=verse-container id=bv2:126.4><span>āsevitanisevitaṁ. </span></div><p><div class=verse-container id=bv2:127.1><span>‘Imaṁ tvaṁ tatiyaṁ tāva, </span></div><p><div class=verse-container id=bv2:127.2><span>daḷhaṁ katvā samādiya; </span></div><p><div class=verse-container id=bv2:127.3><span>Nekkhammapāramitaṁ gaccha, </span></div><p><div class=verse-container id=bv2:127.4><span>yadi bodhiṁ pattumicchasi. </span></div><p><div class=verse-container id=bv2:128.1><span>Yathā andughare puriso, </span></div><p><div class=verse-container id=bv2:128.2><span>ciravuttho dukhaṭṭito; </span></div><p><div class=verse-container id=bv2:128.3><span>Na tattha rāgaṁ janesi, </span></div><p><div class=verse-container id=bv2:128.4><span>muttiṁyeva gavesati. </span></div><p><div class=verse-container id=bv2:129.1><span>Tatheva tvaṁ sabbabhave, </span></div><p><div class=verse-container id=bv2:129.2><span>passa andughare viya; </span></div><p><div class=verse-container id=bv2:129.3><span>Nekkhammābhimukho hohi, </span></div><p><div class=verse-container id=bv2:129.4><span>bhavato parimuttiyā. </span></div><p><div class=verse-container id=bv2:130.1><span>Na hete ettakāyeva, </span></div><p><div class=verse-container id=bv2:130.2><span>buddhadhammā bhavissare; </span></div><p><div class=verse-container id=bv2:130.3><span>Aññepi vicinissāmi, </span></div><p><div class=verse-container id=bv2:130.4><span>ye dhammā bodhipācanā’. </span></div><p><div class=verse-container id=bv2:131.1><span>Vicinanto tadā dakkhiṁ, </span></div><p><div class=verse-container id=bv2:131.2><span>catutthaṁ paññāpāramiṁ; </span></div><p><div class=verse-container id=bv2:131.3><span>Pubbakehi mahesīhi, </span></div><p><div class=verse-container id=bv2:131.4><span>āsevitanisevitaṁ. </span></div><p><div class=verse-container id=bv2:132.1><span>‘Imaṁ tvaṁ catutthaṁ tāva, </span></div><p><div class=verse-container id=bv2:132.2><span>daḷhaṁ katvā samādiya; </span></div><p><div class=verse-container id=bv2:132.3><span>Paññāpāramitaṁ gaccha, </span></div><p><div class=verse-container id=bv2:132.4><span>yadi bodhiṁ pattumicchasi. </span></div><p><div class=verse-container id=bv2:133.1><span>Yathāpi bhikkhu bhikkhanto, </span></div><p><div class=verse-container id=bv2:133.2><span>hīnamukkaṭṭhamajjhime; </span></div><p><div class=verse-container id=bv2:133.3><span>Kulāni na vivajjento, </span></div><p><div class=verse-container id=bv2:133.4><span>evaṁ labhati yāpanaṁ. </span></div><p><div class=verse-container id=bv2:134.1><span>Tatheva tvaṁ sabbakālaṁ, </span></div><p><div class=verse-container id=bv2:134.2><span>paripucchaṁ budhaṁ janaṁ; </span></div><p><div class=verse-container id=bv2:134.3><span>Paññāpāramitaṁ gantvā, </span></div><p><div class=verse-container id=bv2:134.4><span>sambodhiṁ pāpuṇissasi. </span></div><p><div class=verse-container id=bv2:135.1><span>Na hete ettakāyeva, </span></div><p><div class=verse-container id=bv2:135.2><span>buddhadhammā bhavissare; </span></div><p><div class=verse-container id=bv2:135.3><span>Aññepi vicinissāmi, </span></div><p><div class=verse-container id=bv2:135.4><span>ye dhammā bodhipācanā’. </span></div><p><div class=verse-container id=bv2:136.1><span>Vicinanto tadā dakkhiṁ, </span></div><p><div class=verse-container id=bv2:136.2><span>pañcamaṁ vīriyapāramiṁ; </span></div><p><div class=verse-container id=bv2:136.3><span>Pubbakehi mahesīhi, </span></div><p><div class=verse-container id=bv2:136.4><span>āsevitanisevitaṁ. </span></div><p><div class=verse-container id=bv2:137.1><span>‘Imaṁ tvaṁ pañcamaṁ tāva, </span></div><p><div class=verse-container id=bv2:137.2><span>daḷhaṁ katvā samādiya; </span></div><p><div class=verse-container id=bv2:137.3><span>Vīriyapāramitaṁ gaccha, </span></div><p><div class=verse-container id=bv2:137.4><span>yadi bodhiṁ pattumicchasi. </span></div><p><div class=verse-container id=bv2:138.1><span>Yathāpi sīho migarājā, </span></div><p><div class=verse-container id=bv2:138.2><span>nisajjaṭṭhānacaṅkame; </span></div><p><div class=verse-container id=bv2:138.3><span>Alīnavīriyo hoti, </span></div><p><div class=verse-container id=bv2:138.4><span>paggahitamano sadā. </span></div><p><div class=verse-container id=bv2:139.1><span>Tatheva tvaṁ sabbabhave, </span></div><p><div class=verse-container id=bv2:139.2><span>paggaṇha vīriyaṁ daḷhaṁ; </span></div><p><div class=verse-container id=bv2:139.3><span>Vīriyapāramitaṁ gantvā, </span></div><p><div class=verse-container id=bv2:139.4><span>sambodhiṁ pāpuṇissasi. </span></div><p><div class=verse-container id=bv2:140.1><span>Na hete ettakāyeva, </span></div><p><div class=verse-container id=bv2:140.2><span>buddhadhammā bhavissare; </span></div><p><div class=verse-container id=bv2:140.3><span>Aññepi vicinissāmi, </span></div><p><div class=verse-container id=bv2:140.4><span>ye dhammā bodhipācanā’. </span></div><p><div class=verse-container id=bv2:141.1><span>Vicinanto tadā dakkhiṁ, </span></div><p><div class=verse-container id=bv2:141.2><span>chaṭṭhamaṁ khantipāramiṁ; </span></div><p><div class=verse-container id=bv2:141.3><span>Pubbakehi mahesīhi, </span></div><p><div class=verse-container id=bv2:141.4><span>āsevitanisevitaṁ. </span></div><p><div class=verse-container id=bv2:142.1><span>‘Imaṁ tvaṁ chaṭṭhamaṁ tāva, </span></div><p><div class=verse-container id=bv2:142.2><span>daḷhaṁ katvā samādiya; </span></div><p><div class=verse-container id=bv2:142.3><span>Tattha advejjhamānaso, </span></div><p><div class=verse-container id=bv2:142.4><span>sambodhiṁ pāpuṇissasi. </span></div><p><div class=verse-container id=bv2:143.1><span>Yathāpi pathavī nāma, </span></div><p><div class=verse-container id=bv2:143.2><span>sucimpi asucimpi ca; </span></div><p><div class=verse-container id=bv2:143.3><span>Sabbaṁ sahati nikkhepaṁ, </span></div><p><div class=verse-container id=bv2:143.4><span>na karoti paṭighaṁ tayā. </span></div><p><div class=verse-container id=bv2:144.1><span>Tatheva tvampi sabbesaṁ, </span></div><p><div class=verse-container id=bv2:144.2><span>sammānāvamānakkhamo; </span></div><p><div class=verse-container id=bv2:144.3><span>Khantipāramitaṁ gantvā, </span></div><p><div class=verse-container id=bv2:144.4><span>sambodhiṁ pāpuṇissasi. </span></div><p><div class=verse-container id=bv2:145.1><span>Na hete ettakāyeva, </span></div><p><div class=verse-container id=bv2:145.2><span>buddhadhammā bhavissare; </span></div><p><div class=verse-container id=bv2:145.3><span>Aññepi vicinissāmi, </span></div><p><div class=verse-container id=bv2:145.4><span>ye dhammā bodhipācanā’. </span></div><p><div class=verse-container id=bv2:146.1><span>Vicinanto tadā dakkhiṁ, </span></div><p><div class=verse-container id=bv2:146.2><span>sattamaṁ saccapāramiṁ; </span></div><p><div class=verse-container id=bv2:146.3><span>Pubbakehi mahesīhi, </span></div><p><div class=verse-container id=bv2:146.4><span>āsevitanisevitaṁ. </span></div><p><div class=verse-container id=bv2:147.1><span>‘Imaṁ tvaṁ sattamaṁ tāva, </span></div><p><div class=verse-container id=bv2:147.2><span>daḷhaṁ katvā samādiya; </span></div><p><div class=verse-container id=bv2:147.3><span>Tattha advejjhavacano, </span></div><p><div class=verse-container id=bv2:147.4><span>sambodhiṁ pāpuṇissasi. </span></div><p><div class=verse-container id=bv2:148.1><span>Yathāpi osadhī nāma, </span></div><p><div class=verse-container id=bv2:148.2><span>tulābhūtā sadevake; </span></div><p><div class=verse-container id=bv2:148.3><span>Samaye utuvasse vā, </span></div><p><div class=verse-container id=bv2:148.4><span>na vokkamati vīthito. </span></div><p><div class=verse-container id=bv2:149.1><span>Tatheva tvampi saccesu, </span></div><p><div class=verse-container id=bv2:149.2><span>mā vokkama hi vīthito; </span></div><p><div class=verse-container id=bv2:149.3><span>Saccapāramitaṁ gantvā, </span></div><p><div class=verse-container id=bv2:149.4><span>sambodhiṁ pāpuṇissasi. </span></div><p><div class=verse-container id=bv2:150.1><span>Na hete ettakāyeva, </span></div><p><div class=verse-container id=bv2:150.2><span>buddhadhammā bhavissare; </span></div><p><div class=verse-container id=bv2:150.3><span>Aññepi vicinissāmi, </span></div><p><div class=verse-container id=bv2:150.4><span>ye dhammā bodhipācanā’. </span></div><p><div class=verse-container id=bv2:151.1><span>Vicinanto tadā dakkhiṁ, </span></div><p><div class=verse-container id=bv2:151.2><span>Aṭṭhamaṁ adhiṭṭhānapāramiṁ; </span></div><p><div class=verse-container id=bv2:151.3><span>Pubbakehi mahesīhi, </span></div><p><div class=verse-container id=bv2:151.4><span>Āsevitanisevitaṁ. </span></div><p><div class=verse-container id=bv2:152.1><span>‘Imaṁ tvaṁ aṭṭhamaṁ tāva, </span></div><p><div class=verse-container id=bv2:152.2><span>daḷhaṁ katvā samādiya; </span></div><p><div class=verse-container id=bv2:152.3><span>Tattha tvaṁ acalo hutvā, </span></div><p><div class=verse-container id=bv2:152.4><span>sambodhiṁ pāpuṇissasi. </span></div><p><div class=verse-container id=bv2:153.1><span>Yathāpi pabbato selo, </span></div><p><div class=verse-container id=bv2:153.2><span>acalo suppatiṭṭhito; </span></div><p><div class=verse-container id=bv2:153.3><span>Na kampati bhusavātehi, </span></div><p><div class=verse-container id=bv2:153.4><span>sakaṭṭhāneva tiṭṭhati. </span></div><p><div class=verse-container id=bv2:154.1><span>Tatheva tvampi adhiṭṭhāne, </span></div><p><div class=verse-container id=bv2:154.2><span>Sabbadā acalo bhava; </span></div><p><div class=verse-container id=bv2:154.3><span>Adhiṭṭhānapāramitaṁ gantvā, </span></div><p><div class=verse-container id=bv2:154.4><span>Sambodhiṁ pāpuṇissasi. </span></div><p><div class=verse-container id=bv2:155.1><span>Na hete ettakāyeva, </span></div><p><div class=verse-container id=bv2:155.2><span>buddhadhammā bhavissare; </span></div><p><div class=verse-container id=bv2:155.3><span>Aññepi vicinissāmi, </span></div><p><div class=verse-container id=bv2:155.4><span>ye dhammā bodhipācanā’. </span></div><p><div class=verse-container id=bv2:156.1><span>Vicinanto tadā dakkhiṁ, </span></div><p><div class=verse-container id=bv2:156.2><span>navamaṁ mettāpāramiṁ; </span></div><p><div class=verse-container id=bv2:156.3><span>Pubbakehi mahesīhi, </span></div><p><div class=verse-container id=bv2:156.4><span>āsevitanisevitaṁ. </span></div><p><div class=verse-container id=bv2:157.1><span>‘Imaṁ tvaṁ navamaṁ tāva, </span></div><p><div class=verse-container id=bv2:157.2><span>daḷhaṁ katvā samādiya; </span></div><p><div class=verse-container id=bv2:157.3><span>Mettāya asamo hohi, </span></div><p><div class=verse-container id=bv2:157.4><span>yadi bodhiṁ pattumicchasi. </span></div><p><div class=verse-container id=bv2:158.1><span>Yathāpi udakaṁ nāma, </span></div><p><div class=verse-container id=bv2:158.2><span>kalyāṇe pāpake jane; </span></div><p><div class=verse-container id=bv2:158.3><span>Samaṁ pharati sītena, </span></div><p><div class=verse-container id=bv2:158.4><span>pavāheti rajomalaṁ. </span></div><p><div class=verse-container id=bv2:159.1><span>Tatheva tvaṁ hitāhite, </span></div><p><div class=verse-container id=bv2:159.2><span>samaṁ mettāya bhāvaya; </span></div><p><div class=verse-container id=bv2:159.3><span>Mettāpāramitaṁ gantvā, </span></div><p><div class=verse-container id=bv2:159.4><span>sambodhiṁ pāpuṇissasi. </span></div><p><div class=verse-container id=bv2:160.1><span>Na hete ettakāyeva, </span></div><p><div class=verse-container id=bv2:160.2><span>buddhadhammā bhavissare; </span></div><p><div class=verse-container id=bv2:160.3><span>Aññepi vicinissāmi, </span></div><p><div class=verse-container id=bv2:160.4><span>ye dhammā bodhipācanā’. </span></div><p><div class=verse-container id=bv2:161.1><span>Vicinanto tadā dakkhiṁ, </span></div><p><div class=verse-container id=bv2:161.2><span>dasamaṁ upekkhāpāramiṁ; </span></div><p><div class=verse-container id=bv2:161.3><span>Pubbakehi mahesīhi, </span></div><p><div class=verse-container id=bv2:161.4><span>āsevitanisevitaṁ. </span></div><p><div class=verse-container id=bv2:162.1><span>‘Imaṁ tvaṁ dasamaṁ tāva, </span></div><p><div class=verse-container id=bv2:162.2><span>daḷhaṁ katvā samādiya; </span></div><p><div class=verse-container id=bv2:162.3><span>Tulābhūto daḷho hutvā, </span></div><p><div class=verse-container id=bv2:162.4><span>sambodhiṁ pāpuṇissasi. </span></div><p><div class=verse-container id=bv2:163.1><span>Yathāpi pathavī nāma, </span></div><p><div class=verse-container id=bv2:163.2><span>nikkhittaṁ asuciṁ suciṁ; </span></div><p><div class=verse-container id=bv2:163.3><span>Upekkhati ubhopete, </span></div><p><div class=verse-container id=bv2:163.4><span>kopānunayavajjitā. </span></div><p><div class=verse-container id=bv2:164.1><span>Tatheva tvaṁ sukhadukkhe, </span></div><p><div class=verse-container id=bv2:164.2><span>tulābhūto sadā bhava; </span></div><p><div class=verse-container id=bv2:164.3><span>Upekkhāpāramitaṁ gantvā, </span></div><p><div class=verse-container id=bv2:164.4><span>sambodhiṁ pāpuṇissasi. </span></div><p><div class=verse-container id=bv2:165.1><span>Ettakāyeva te loke, </span></div><p><div class=verse-container id=bv2:165.2><span>ye dhammā bodhipācanā; </span></div><p><div class=verse-container id=bv2:165.3><span>Tatuddhaṁ natthi aññatra, </span></div><p><div class=verse-container id=bv2:165.4><span>daḷhaṁ tattha patiṭṭhaha’. </span></div><p><div class=verse-container id=bv2:166.1><span>Ime dhamme sammasato, </span></div><p><div class=verse-container id=bv2:166.2><span>sabhāvasarasalakkhaṇe; </span></div><p><div class=verse-container id=bv2:166.3><span>Dhammatejena vasudhā, </span></div><p><div class=verse-container id=bv2:166.4><span>dasasahassī pakampatha. </span></div><p><div class=verse-container id=bv2:167.1><span>Calatī ravatī pathavī, </span></div><p><div class=verse-container id=bv2:167.2><span>ucchuyantaṁva pīḷitaṁ; </span></div><p><div class=verse-container id=bv2:167.3><span>Telayante yathā cakkaṁ, </span></div><p><div class=verse-container id=bv2:167.4><span>evaṁ kampati medanī. </span></div><p><div class=verse-container id=bv2:168.1><span>Yāvatā parisā āsi, </span></div><p><div class=verse-container id=bv2:168.2><span>buddhassa parivesane; </span></div><p><div class=verse-container id=bv2:168.3><span>Pavedhamānā sā tattha, </span></div><p><div class=verse-container id=bv2:168.4><span>mucchitā seti bhūmiyaṁ. </span></div><p><div class=verse-container id=bv2:169.1><span>Ghaṭānekasahassāni, </span></div><p><div class=verse-container id=bv2:169.2><span>kumbhīnañca satā bahū; </span></div><p><div class=verse-container id=bv2:169.3><span>Sañcuṇṇamathitā tattha, </span></div><p><div class=verse-container id=bv2:169.4><span>aññamaññaṁ paghaṭṭitā. </span></div><p><div class=verse-container id=bv2:170.1><span>Ubbiggā tasitā bhītā, </span></div><p><div class=verse-container id=bv2:170.2><span>bhantā byathitamānasā; </span></div><p><div class=verse-container id=bv2:170.3><span>Mahājanā samāgamma, </span></div><p><div class=verse-container id=bv2:170.4><span>dīpaṅkaramupāgamuṁ. </span></div><p><div class=verse-container id=bv2:171.1><span>‘Kiṁ bhavissati lokassa, </span></div><p><div class=verse-container id=bv2:171.2><span>kalyāṇamatha pāpakaṁ; </span></div><p><div class=verse-container id=bv2:171.3><span>Sabbo upadduto loko, </span></div><p><div class=verse-container id=bv2:171.4><span>taṁ vinodehi cakkhuma’. </span></div><p><div class=verse-container id=bv2:172.1><span>Tesaṁ tadā saññapesi, </span></div><p><div class=verse-container id=bv2:172.2><span>dīpaṅkaro mahāmuni; </span></div><p><div class=verse-container id=bv2:172.3><span>‘Visaṭṭhā hotha mā bhetha, </span></div><p><div class=verse-container id=bv2:172.4><span>imasmiṁ pathavikampane. </span></div><p><div class=verse-container id=bv2:173.1><span>Yamahaṁ ajja byākāsiṁ, </span></div><p><div class=verse-container id=bv2:173.2><span>buddho loke bhavissati; </span></div><p><div class=verse-container id=bv2:173.3><span>Eso sammasati dhammaṁ, </span></div><p><div class=verse-container id=bv2:173.4><span>pubbakaṁ jinasevitaṁ. </span></div><p><div class=verse-container id=bv2:174.1><span>Tassa sammasato dhammaṁ, </span></div><p><div class=verse-container id=bv2:174.2><span>buddhabhūmiṁ asesato; </span></div><p><div class=verse-container id=bv2:174.3><span>Tenāyaṁ kampitā pathavī, </span></div><p><div class=verse-container id=bv2:174.4><span>dasasahassī sadevake’. </span></div><p><div class=verse-container id=bv2:175.1><span>Buddhassa vacanaṁ sutvā, </span></div><p><div class=verse-container id=bv2:175.2><span>mano nibbāyi tāvade; </span></div><p><div class=verse-container id=bv2:175.3><span>Sabbe maṁ upasaṅkamma, </span></div><p><div class=verse-container id=bv2:175.4><span>punāpi abhivandisuṁ. </span></div><p><div class=verse-container id=bv2:176.1><span>Samādiyitvā buddhaguṇaṁ, </span></div><p><div class=verse-container id=bv2:176.2><span>daḷhaṁ katvāna mānasaṁ; </span></div><p><div class=verse-container id=bv2:176.3><span>Dīpaṅkaraṁ namassitvā, </span></div><p><div class=verse-container id=bv2:176.4><span>āsanā vuṭṭhahiṁ tadā. </span></div><p><div class=verse-container id=bv2:177.1><span>Dibbaṁ mānusakaṁ pupphaṁ, </span></div><p><div class=verse-container id=bv2:177.2><span>devā mānusakā ubho; </span></div><p><div class=verse-container id=bv2:177.3><span>Samokiranti pupphehi, </span></div><p><div class=verse-container id=bv2:177.4><span>vuṭṭhahantassa āsanā. </span></div><p><div class=verse-container id=bv2:178.1><span>Vedayanti ca te sotthiṁ, </span></div><p><div class=verse-container id=bv2:178.2><span>devā mānusakā ubho; </span></div><p><div class=verse-container id=bv2:178.3><span>‘Mahantaṁ patthitaṁ tuyhaṁ, </span></div><p><div class=verse-container id=bv2:178.4><span>taṁ labhassu yathicchitaṁ. </span></div><p><div class=verse-container id=bv2:179.1><span>Sabbītiyo vivajjantu, </span></div><p><div class=verse-container id=bv2:179.2><span>Soko rogo vinassatu; </span></div><p><div class=verse-container id=bv2:179.3><span>Mā te bhavantvantarāyā, </span></div><p><div class=verse-container id=bv2:179.4><span>Phusa khippaṁ bodhimuttamaṁ. </span></div><p><div class=verse-container id=bv2:180.1><span>Yathāpi samaye patte, </span></div><p><div class=verse-container id=bv2:180.2><span>pupphanti pupphino dumā; </span></div><p><div class=verse-container id=bv2:180.3><span>Tatheva tvaṁ mahāvīra, </span></div><p><div class=verse-container id=bv2:180.4><span>buddhañāṇena pupphasi. </span></div><p><div class=verse-container id=bv2:181.1><span>Yathā ye keci sambuddhā, </span></div><p><div class=verse-container id=bv2:181.2><span>pūrayuṁ dasa pāramī; </span></div><p><div class=verse-container id=bv2:181.3><span>Tatheva tvaṁ mahāvīra, </span></div><p><div class=verse-container id=bv2:181.4><span>pūraya dasa pāramī. </span></div><p><div class=verse-container id=bv2:182.1><span>Yathā ye keci sambuddhā, </span></div><p><div class=verse-container id=bv2:182.2><span>bodhimaṇḍamhi bujjhare; </span></div><p><div class=verse-container id=bv2:182.3><span>Tatheva tvaṁ mahāvīra, </span></div><p><div class=verse-container id=bv2:182.4><span>bujjhassu jinabodhiyaṁ. </span></div><p><div class=verse-container id=bv2:183.1><span>Yathā ye keci sambuddhā, </span></div><p><div class=verse-container id=bv2:183.2><span>dhammacakkaṁ pavattayuṁ; </span></div><p><div class=verse-container id=bv2:183.3><span>Tatheva tvaṁ mahāvīra, </span></div><p><div class=verse-container id=bv2:183.4><span>dhammacakkaṁ pavattaya. </span></div><p><div class=verse-container id=bv2:184.1><span>Puṇṇamāye yathā cando, </span></div><p><div class=verse-container id=bv2:184.2><span>parisuddho virocati; </span></div><p><div class=verse-container id=bv2:184.3><span>Tatheva tvaṁ puṇṇamano, </span></div><p><div class=verse-container id=bv2:184.4><span>viroca dasasahassiyaṁ. </span></div><p><div class=verse-container id=bv2:185.1><span>Rāhumutto yathā sūriyo, </span></div><p><div class=verse-container id=bv2:185.2><span>tāpena atirocati; </span></div><p><div class=verse-container id=bv2:185.3><span>Tatheva lokā muñcitvā, </span></div><p><div class=verse-container id=bv2:185.4><span>viroca siriyā tuvaṁ. </span></div><p><div class=verse-container id=bv2:186.1><span>Yathā yā kāci nadiyo, </span></div><p><div class=verse-container id=bv2:186.2><span>osaranti mahodadhiṁ; </span></div><p><div class=verse-container id=bv2:186.3><span>Evaṁ sadevakā lokā, </span></div><p><div class=verse-container id=bv2:186.4><span>osarantu tavantike’. </span></div><p><div class=verse-container id=bv2:187.1><span>Tehi thutappasattho so, </span></div><p><div class=verse-container id=bv2:187.2><span>Dasa dhamme samādiya; </span></div><p><div class=verse-container id=bv2:187.3><span>Te dhamme paripūrento, </span></div><p><div class=verse-container id=bv2:187.4><span>Pavanaṁ pāvisī tadā”ti. </span></div><p><div class=verse-container id=bv2:188.1><span>Sumedhapatthanākathā niṭṭhitā. </span></div><div class=flex-between><a href=/canon/en/pli/ms/sutta/kn/bv/bv0001.html>Previous</a><a href=/canon/en/pli/ms/sutta/kn/bv/bv0003.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>