<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0018.html>Previous</a><a href=/canon/en/pli/ms/sutta/kn/bv/bv0020.html>Next</a></div><p><div class=verse-container id=bv19:0.1><span>Buddhavaṁsa </span></div><p><div class=verse-container id=bv19:0.2><span class=big-bold>19. Tissabuddhavaṁsa </span></div><p><div class=verse-container id=bv19:1.1><span>“Siddhatthassa aparena, </span></div><p><div class=verse-container id=bv19:1.2><span>Asamo appaṭipuggalo; </span></div><p><div class=verse-container id=bv19:1.3><span>Anantatejo amitayaso, </span></div><p><div class=verse-container id=bv19:1.4><span>Tisso lokagganāyako. </span></div><p><div class=verse-container id=bv19:2.1><span>Tamandhakāraṁ vidhamitvā, </span></div><p><div class=verse-container id=bv19:2.2><span>obhāsetvā sadevakaṁ; </span></div><p><div class=verse-container id=bv19:2.3><span>Anukampako mahāvīro, </span></div><p><div class=verse-container id=bv19:2.4><span>loke uppajji cakkhumā. </span></div><p><div class=verse-container id=bv19:3.1><span>Tassāpi atulā iddhi, </span></div><p><div class=verse-container id=bv19:3.2><span>atulaṁ sīlaṁ samādhi ca; </span></div><p><div class=verse-container id=bv19:3.3><span>Sabbattha pāramiṁ gantvā, </span></div><p><div class=verse-container id=bv19:3.4><span>dhammacakkaṁ pavattayi. </span></div><p><div class=verse-container id=bv19:4.1><span>So buddho dasasahassimhi, </span></div><p><div class=verse-container id=bv19:4.2><span>Viññāpesi giraṁ suciṁ; </span></div><p><div class=verse-container id=bv19:4.3><span>Koṭisatāni abhisamiṁsu, </span></div><p><div class=verse-container id=bv19:4.4><span>Paṭhame dhammadesane. </span></div><p><div class=verse-container id=bv19:5.1><span>Dutiyo navutikoṭīnaṁ, </span></div><p><div class=verse-container id=bv19:5.2><span>tatiyo saṭṭhikoṭiyo; </span></div><p><div class=verse-container id=bv19:5.3><span>Bandhanāto pamocesi, </span></div><p><div class=verse-container id=bv19:5.4><span>satte naramarū tadā. </span></div><p><div class=verse-container id=bv19:6.1><span>Sannipātā tayo āsuṁ, </span></div><p><div class=verse-container id=bv19:6.2><span>tisse lokagganāyake; </span></div><p><div class=verse-container id=bv19:6.3><span>Khīṇāsavānaṁ vimalānaṁ, </span></div><p><div class=verse-container id=bv19:6.4><span>santacittāna tādinaṁ. </span></div><p><div class=verse-container id=bv19:7.1><span>Khīṇāsavasatasahassānaṁ, </span></div><p><div class=verse-container id=bv19:7.2><span>Paṭhamo āsi samāgamo; </span></div><p><div class=verse-container id=bv19:7.3><span>Navutisatasahassānaṁ, </span></div><p><div class=verse-container id=bv19:7.4><span>Dutiyo āsi samāgamo. </span></div><p><div class=verse-container id=bv19:8.1><span>Asītisatasahassānaṁ, </span></div><p><div class=verse-container id=bv19:8.2><span>tatiyo āsi samāgamo; </span></div><p><div class=verse-container id=bv19:8.3><span>Khīṇāsavānaṁ vimalānaṁ, </span></div><p><div class=verse-container id=bv19:8.4><span>pupphitānaṁ vimuttiyā. </span></div><p><div class=verse-container id=bv19:9.1><span>Ahaṁ tena samayena, </span></div><p><div class=verse-container id=bv19:9.2><span>sujāto nāma khattiyo; </span></div><p><div class=verse-container id=bv19:9.3><span>Mahābhogaṁ chaḍḍayitvā, </span></div><p><div class=verse-container id=bv19:9.4><span>pabbajiṁ isipabbajaṁ. </span></div><p><div class=verse-container id=bv19:10.1><span>Mayi pabbajite sante, </span></div><p><div class=verse-container id=bv19:10.2><span>uppajji lokanāyako; </span></div><p><div class=verse-container id=bv19:10.3><span>Buddhoti saddaṁ sutvāna, </span></div><p><div class=verse-container id=bv19:10.4><span>pīti me upapajjatha. </span></div><p><div class=verse-container id=bv19:11.1><span>Dibbaṁ mandāravaṁ pupphaṁ, </span></div><p><div class=verse-container id=bv19:11.2><span>padumaṁ pārichattakaṁ; </span></div><p><div class=verse-container id=bv19:11.3><span>Ubho hatthehi paggayha, </span></div><p><div class=verse-container id=bv19:11.4><span>dhunamāno upāgamiṁ. </span></div><p><div class=verse-container id=bv19:12.1><span>Catuvaṇṇaparivutaṁ, </span></div><p><div class=verse-container id=bv19:12.2><span>tissaṁ lokagganāyakaṁ; </span></div><p><div class=verse-container id=bv19:12.3><span>Tamahaṁ pupphaṁ gahetvā, </span></div><p><div class=verse-container id=bv19:12.4><span>matthake dhārayiṁ jinaṁ. </span></div><p><div class=verse-container id=bv19:13.1><span>Sopi maṁ buddho byākāsi, </span></div><p><div class=verse-container id=bv19:13.2><span>janamajjhe nisīdiya; </span></div><p><div class=verse-container id=bv19:13.3><span>‘Dvenavute ito kappe, </span></div><p><div class=verse-container id=bv19:13.4><span>ayaṁ buddho bhavissati. </span></div><p><div class=verse-container id=bv19:14.1><span>Padhānaṁ padahitvāna, </span></div><p><div class=verse-container id=bv19:14.2><span>…pe… </span></div><p><div class=verse-container id=bv19:14.3><span>hessāma sammukhā imaṁ’. </span></div><p><div class=verse-container id=bv19:15.1><span>Tassāpi vacanaṁ sutvā, </span></div><p><div class=verse-container id=bv19:15.2><span>bhiyyo cittaṁ pasādayiṁ; </span></div><p><div class=verse-container id=bv19:15.3><span>Uttariṁ vatamadhiṭṭhāsiṁ, </span></div><p><div class=verse-container id=bv19:15.4><span>dasapāramipūriyā. </span></div><p><div class=verse-container id=bv19:16.1><span>Khemakaṁ nāma nagaraṁ, </span></div><p><div class=verse-container id=bv19:16.2><span>janasandho nāma khattiyo; </span></div><p><div class=verse-container id=bv19:16.3><span>Padumā nāma janikā, </span></div><p><div class=verse-container id=bv19:16.4><span>tissassa ca mahesino. </span></div><p><div class=verse-container id=bv19:17.1><span>Sattavassasahassāni, </span></div><p><div class=verse-container id=bv19:17.2><span>Agāraṁ ajjha so vasi; </span></div><p><div class=verse-container id=bv19:17.3><span>Guhāsela nārisaya nisabhā, </span></div><p><div class=verse-container id=bv19:17.4><span>Tayo pāsādamuttamā. </span></div><p><div class=verse-container id=bv19:18.1><span>Samatiṁsasahassāni, </span></div><p><div class=verse-container id=bv19:18.2><span>nāriyo samalaṅkatā; </span></div><p><div class=verse-container id=bv19:18.3><span>Subhaddānāmikā nārī, </span></div><p><div class=verse-container id=bv19:18.4><span>ānando nāma atrajo. </span></div><p><div class=verse-container id=bv19:19.1><span>Nimitte caturo disvā, </span></div><p><div class=verse-container id=bv19:19.2><span>assayānena nikkhami; </span></div><p><div class=verse-container id=bv19:19.3><span>Anūnaaṭṭhamāsāni, </span></div><p><div class=verse-container id=bv19:19.4><span>padhānaṁ padahī jino. </span></div><p><div class=verse-container id=bv19:20.1><span>Brahmunā yācito santo, </span></div><p><div class=verse-container id=bv19:20.2><span>tisso lokagganāyako; </span></div><p><div class=verse-container id=bv19:20.3><span>Vatti cakkaṁ mahāvīro, </span></div><p><div class=verse-container id=bv19:20.4><span>yasavatiyamuttame. </span></div><p><div class=verse-container id=bv19:21.1><span>Brahmadevo udayo ca, </span></div><p><div class=verse-container id=bv19:21.2><span>ahesuṁ aggasāvakā; </span></div><p><div class=verse-container id=bv19:21.3><span>Samaṅgo nāmupaṭṭhāko, </span></div><p><div class=verse-container id=bv19:21.4><span>tissassa ca mahesino. </span></div><p><div class=verse-container id=bv19:22.1><span>Phussā ceva sudattā ca, </span></div><p><div class=verse-container id=bv19:22.2><span>ahesuṁ aggasāvikā; </span></div><p><div class=verse-container id=bv19:22.3><span>Bodhi tassa bhagavato, </span></div><p><div class=verse-container id=bv19:22.4><span>asanoti pavuccati. </span></div><p><div class=verse-container id=bv19:23.1><span>Sambalo ca sirimā ceva, </span></div><p><div class=verse-container id=bv19:23.2><span>ahesuṁ aggupaṭṭhakā; </span></div><p><div class=verse-container id=bv19:23.3><span>Kisāgotamī upasenā, </span></div><p><div class=verse-container id=bv19:23.4><span>ahesuṁ aggupaṭṭhikā. </span></div><p><div class=verse-container id=bv19:24.1><span>So buddho saṭṭhiratano, </span></div><p><div class=verse-container id=bv19:24.2><span>ahu uccattane jino; </span></div><p><div class=verse-container id=bv19:24.3><span>Anūpamo asadiso, </span></div><p><div class=verse-container id=bv19:24.4><span>himavā viya dissati. </span></div><p><div class=verse-container id=bv19:25.1><span>Tassāpi atulatejassa, </span></div><p><div class=verse-container id=bv19:25.2><span>āyu āsi anuttaro; </span></div><p><div class=verse-container id=bv19:25.3><span>Vassasatasahassāni, </span></div><p><div class=verse-container id=bv19:25.4><span>loke aṭṭhāsi cakkhumā. </span></div><p><div class=verse-container id=bv19:26.1><span>Uttamaṁ pavaraṁ seṭṭhaṁ, </span></div><p><div class=verse-container id=bv19:26.2><span>anubhotvā mahāyasaṁ; </span></div><p><div class=verse-container id=bv19:26.3><span>Jalitvā aggikkhandhova, </span></div><p><div class=verse-container id=bv19:26.4><span>nibbuto so sasāvako. </span></div><p><div class=verse-container id=bv19:27.1><span>Valāhakova anilena, </span></div><p><div class=verse-container id=bv19:27.2><span>sūriyena viya ussavo; </span></div><p><div class=verse-container id=bv19:27.3><span>Andhakārova padīpena, </span></div><p><div class=verse-container id=bv19:27.4><span>nibbuto so sasāvako. </span></div><p><div class=verse-container id=bv19:28.1><span>Tisso jinavaro buddho, </span></div><p><div class=verse-container id=bv19:28.2><span>Nandārāmamhi nibbuto; </span></div><p><div class=verse-container id=bv19:28.3><span>Tatthevassa jinathūpo, </span></div><p><div class=verse-container id=bv19:28.4><span>Tīṇiyojanamuggato”ti. </span></div><p><div class=verse-container id=bv19:29.1><span>Tissassa bhagavato vaṁso sattarasamo. </span></div><div class=flex-between><a href=/canon/en/pli/ms/sutta/kn/bv/bv0018.html>Previous</a><a href=/canon/en/pli/ms/sutta/kn/bv/bv0020.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>