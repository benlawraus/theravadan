<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0003.html>Previous</a><a href=/canon/en/pli/ms/sutta/kn/bv/bv0005.html>Next</a></div><p><div class=verse-container id=bv4:0.1><span>Buddhavaṁsa </span></div><p><div class=verse-container id=bv4:0.2><span class=big-bold>4. Koṇḍaññabuddhavaṁsa </span></div><p><div class=verse-container id=bv4:1.1><span>“Dīpaṅkarassa aparena, </span></div><p><div class=verse-container id=bv4:1.2><span>Koṇḍañño nāma nāyako; </span></div><p><div class=verse-container id=bv4:1.3><span>Anantatejo amitayaso, </span></div><p><div class=verse-container id=bv4:1.4><span>Appameyyo durāsado. </span></div><p><div class=verse-container id=bv4:2.1><span>Dharaṇūpamo khamanena, </span></div><p><div class=verse-container id=bv4:2.2><span>sīlena sāgarūpamo; </span></div><p><div class=verse-container id=bv4:2.3><span>Samādhinā merūpamo, </span></div><p><div class=verse-container id=bv4:2.4><span>ñāṇena gaganūpamo. </span></div><p><div class=verse-container id=bv4:3.1><span>Indriyabalabojjhaṅga- </span></div><p><div class=verse-container id=bv4:3.2><span>maggasaccappakāsanaṁ; </span></div><p><div class=verse-container id=bv4:3.3><span>Pakāsesi sadā buddho, </span></div><p><div class=verse-container id=bv4:3.4><span>hitāya sabbapāṇinaṁ. </span></div><p><div class=verse-container id=bv4:4.1><span>Dhammacakkaṁ pavattente, </span></div><p><div class=verse-container id=bv4:4.2><span>koṇḍaññe lokanāyake; </span></div><p><div class=verse-container id=bv4:4.3><span>Koṭisatasahassānaṁ, </span></div><p><div class=verse-container id=bv4:4.4><span>paṭhamābhisamayo ahu. </span></div><p><div class=verse-container id=bv4:5.1><span>Tato parampi desente, </span></div><p><div class=verse-container id=bv4:5.2><span>naramarūnaṁ samāgame; </span></div><p><div class=verse-container id=bv4:5.3><span>Navutikoṭisahassānaṁ, </span></div><p><div class=verse-container id=bv4:5.4><span>dutiyābhisamayo ahu. </span></div><p><div class=verse-container id=bv4:6.1><span>Titthiye abhimaddanto, </span></div><p><div class=verse-container id=bv4:6.2><span>yadā dhammamadesayi; </span></div><p><div class=verse-container id=bv4:6.3><span>Asītikoṭisahassānaṁ, </span></div><p><div class=verse-container id=bv4:6.4><span>tatiyābhisamayo ahu. </span></div><p><div class=verse-container id=bv4:7.1><span>Sannipātā tayo āsuṁ, </span></div><p><div class=verse-container id=bv4:7.2><span>koṇḍaññassa mahesino; </span></div><p><div class=verse-container id=bv4:7.3><span>Khīṇāsavānaṁ vimalānaṁ, </span></div><p><div class=verse-container id=bv4:7.4><span>santacittāna tādinaṁ. </span></div><p><div class=verse-container id=bv4:8.1><span>Koṭisatasahassānaṁ, </span></div><p><div class=verse-container id=bv4:8.2><span>paṭhamo āsi samāgamo; </span></div><p><div class=verse-container id=bv4:8.3><span>Dutiyo koṭisahassānaṁ, </span></div><p><div class=verse-container id=bv4:8.4><span>tatiyo navutikoṭinaṁ. </span></div><p><div class=verse-container id=bv4:9.1><span>Ahaṁ tena samayena, </span></div><p><div class=verse-container id=bv4:9.2><span>vijitāvī nāma khattiyo; </span></div><p><div class=verse-container id=bv4:9.3><span>Samuddaṁ antamantena, </span></div><p><div class=verse-container id=bv4:9.4><span>issariyaṁ vattayāmahaṁ. </span></div><p><div class=verse-container id=bv4:10.1><span>Koṭisatasahassānaṁ, </span></div><p><div class=verse-container id=bv4:10.2><span>vimalānaṁ mahesinaṁ; </span></div><p><div class=verse-container id=bv4:10.3><span>Saha lokagganāthena, </span></div><p><div class=verse-container id=bv4:10.4><span>paramannena tappayiṁ. </span></div><p><div class=verse-container id=bv4:11.1><span>Sopi maṁ buddho byākāsi, </span></div><p><div class=verse-container id=bv4:11.2><span>koṇḍañño lokanāyako; </span></div><p><div class=verse-container id=bv4:11.3><span>‘Aparimeyyito kappe, </span></div><p><div class=verse-container id=bv4:11.4><span>buddho loke bhavissati. </span></div><p><div class=verse-container id=bv4:12.1><span>Padhānaṁ padahitvāna, </span></div><p><div class=verse-container id=bv4:12.2><span>katvā dukkarakārikaṁ; </span></div><p><div class=verse-container id=bv4:12.3><span>Assatthamūle sambuddho, </span></div><p><div class=verse-container id=bv4:12.4><span>bujjhissati mahāyaso. </span></div><p><div class=verse-container id=bv4:13.1><span>Imassa janikā mātā, </span></div><p><div class=verse-container id=bv4:13.2><span>māyā nāma bhavissati; </span></div><p><div class=verse-container id=bv4:13.3><span>Pitā suddhodano nāma, </span></div><p><div class=verse-container id=bv4:13.4><span>ayaṁ hessati gotamo. </span></div><p><div class=verse-container id=bv4:14.1><span>Kolito upatisso ca, </span></div><p><div class=verse-container id=bv4:14.2><span>aggā hessanti sāvakā; </span></div><p><div class=verse-container id=bv4:14.3><span>Ānando nāmupaṭṭhāko, </span></div><p><div class=verse-container id=bv4:14.4><span>upaṭṭhissatimaṁ jinaṁ. </span></div><p><div class=verse-container id=bv4:15.1><span>Khemā uppalavaṇṇā ca, </span></div><p><div class=verse-container id=bv4:15.2><span>aggā hessanti sāvikā; </span></div><p><div class=verse-container id=bv4:15.3><span>Bodhi tassa bhagavato, </span></div><p><div class=verse-container id=bv4:15.4><span>assatthoti pavuccati. </span></div><p><div class=verse-container id=bv4:16.1><span>Citto ca hatthāḷavako, </span></div><p><div class=verse-container id=bv4:16.2><span>aggā hessantupaṭṭhakā; </span></div><p><div class=verse-container id=bv4:16.3><span>Nandamātā ca uttarā, </span></div><p><div class=verse-container id=bv4:16.4><span>aggā hessantupaṭṭhikā; </span></div><p><div class=verse-container id=bv4:16.5><span>Āyu vassasataṁ tassa, </span></div><p><div class=verse-container id=bv4:16.6><span>gotamassa yasassino’. </span></div><p><div class=verse-container id=bv4:17.1><span>Idaṁ sutvāna vacanaṁ, </span></div><p><div class=verse-container id=bv4:17.2><span>asamassa mahesino; </span></div><p><div class=verse-container id=bv4:17.3><span>Āmoditā naramarū, </span></div><p><div class=verse-container id=bv4:17.4><span>‘buddhabījaṁ kira ayaṁ’. </span></div><p><div class=verse-container id=bv4:18.1><span>Ukkuṭṭhisaddā vattanti, </span></div><p><div class=verse-container id=bv4:18.2><span>apphoṭenti hasanti ca; </span></div><p><div class=verse-container id=bv4:18.3><span>Katañjalī namassanti, </span></div><p><div class=verse-container id=bv4:18.4><span>dasasahassidevatā. </span></div><p><div class=verse-container id=bv4:19.1><span>‘Yadimassa lokanāthassa, </span></div><p><div class=verse-container id=bv4:19.2><span>virajjhissāma sāsanaṁ; </span></div><p><div class=verse-container id=bv4:19.3><span>Anāgatamhi addhāne, </span></div><p><div class=verse-container id=bv4:19.4><span>hessāma sammukhā imaṁ. </span></div><p><div class=verse-container id=bv4:20.1><span>Yathā manussā nadiṁ tarantā, </span></div><p><div class=verse-container id=bv4:20.2><span>Paṭititthaṁ virajjhiya; </span></div><p><div class=verse-container id=bv4:20.3><span>Heṭṭhātitthe gahetvāna, </span></div><p><div class=verse-container id=bv4:20.4><span>Uttaranti mahānadiṁ. </span></div><p><div class=verse-container id=bv4:21.1><span>Evamevaṁ mayaṁ sabbe, </span></div><p><div class=verse-container id=bv4:21.2><span>yadi muñcāmimaṁ jinaṁ; </span></div><p><div class=verse-container id=bv4:21.3><span>Anāgatamhi addhāne, </span></div><p><div class=verse-container id=bv4:21.4><span>hessāma sammukhā imaṁ’. </span></div><p><div class=verse-container id=bv4:22.1><span>Tassāhaṁ vacanaṁ sutvā, </span></div><p><div class=verse-container id=bv4:22.2><span>bhiyyo cittaṁ pasādayiṁ; </span></div><p><div class=verse-container id=bv4:22.3><span>Tameva atthaṁ sādhento, </span></div><p><div class=verse-container id=bv4:22.4><span>mahārajjaṁ jine adaṁ; </span></div><p><div class=verse-container id=bv4:22.5><span>Mahārajjaṁ daditvāna, </span></div><p><div class=verse-container id=bv4:22.6><span>pabbajiṁ tassa santike. </span></div><p><div class=verse-container id=bv4:23.1><span>Suttantaṁ vinayañcāpi, </span></div><p><div class=verse-container id=bv4:23.2><span>navaṅgaṁ satthusāsanaṁ; </span></div><p><div class=verse-container id=bv4:23.3><span>Sabbaṁ pariyāpuṇitvāna, </span></div><p><div class=verse-container id=bv4:23.4><span>sobhayiṁ jinasāsanaṁ. </span></div><p><div class=verse-container id=bv4:24.1><span>Tatthappamatto viharanto, </span></div><p><div class=verse-container id=bv4:24.2><span>nisajjaṭṭhānacaṅkame; </span></div><p><div class=verse-container id=bv4:24.3><span>Abhiññāpāramiṁ gantvā, </span></div><p><div class=verse-container id=bv4:24.4><span>brahmalokamagañchahaṁ. </span></div><p><div class=verse-container id=bv4:25.1><span>Nagaraṁ rammavatī nāma, </span></div><p><div class=verse-container id=bv4:25.2><span>sunando nāma khattiyo; </span></div><p><div class=verse-container id=bv4:25.3><span>Sujātā nāma janikā, </span></div><p><div class=verse-container id=bv4:25.4><span>koṇḍaññassa mahesino. </span></div><p><div class=verse-container id=bv4:26.1><span>Dasavassasahassāni, </span></div><p><div class=verse-container id=bv4:26.2><span>agāraṁ ajjha so vasi; </span></div><p><div class=verse-container id=bv4:26.3><span>Suci suruci subho ca, </span></div><p><div class=verse-container id=bv4:26.4><span>tayo pāsādamuttamā. </span></div><p><div class=verse-container id=bv4:27.1><span>Tīṇi satasahassāni, </span></div><p><div class=verse-container id=bv4:27.2><span>nāriyo samalaṅkatā; </span></div><p><div class=verse-container id=bv4:27.3><span>Rucidevī nāma nārī, </span></div><p><div class=verse-container id=bv4:27.4><span>vijitaseno atrajo. </span></div><p><div class=verse-container id=bv4:28.1><span>Nimitte caturo disvā, </span></div><p><div class=verse-container id=bv4:28.2><span>rathayānena nikkhami; </span></div><p><div class=verse-container id=bv4:28.3><span>Anūnadasamāsāni, </span></div><p><div class=verse-container id=bv4:28.4><span>padhānaṁ padahī jino. </span></div><p><div class=verse-container id=bv4:29.1><span>Brahmunā yācito santo, </span></div><p><div class=verse-container id=bv4:29.2><span>koṇḍañño dvipaduttamo; </span></div><p><div class=verse-container id=bv4:29.3><span>Vatti cakkaṁ mahāvīro, </span></div><p><div class=verse-container id=bv4:29.4><span>devānaṁ nagaruttame. </span></div><p><div class=verse-container id=bv4:30.1><span>Bhaddo ceva subhaddo ca, </span></div><p><div class=verse-container id=bv4:30.2><span>ahesuṁ aggasāvakā; </span></div><p><div class=verse-container id=bv4:30.3><span>Anuruddho nāmupaṭṭhāko, </span></div><p><div class=verse-container id=bv4:30.4><span>koṇḍaññassa mahesino. </span></div><p><div class=verse-container id=bv4:31.1><span>Tissā ca upatissā ca, </span></div><p><div class=verse-container id=bv4:31.2><span>ahesuṁ aggasāvikā; </span></div><p><div class=verse-container id=bv4:31.3><span>Sālakalyāṇiko bodhi, </span></div><p><div class=verse-container id=bv4:31.4><span>koṇḍaññassa mahesino. </span></div><p><div class=verse-container id=bv4:32.1><span>Soṇo ca upasoṇo ca, </span></div><p><div class=verse-container id=bv4:32.2><span>ahesuṁ aggupaṭṭhakā; </span></div><p><div class=verse-container id=bv4:32.3><span>Nandā ceva sirīmā ca, </span></div><p><div class=verse-container id=bv4:32.4><span>ahesuṁ aggupaṭṭhikā. </span></div><p><div class=verse-container id=bv4:33.1><span>So aṭṭhāsīti hatthāni, </span></div><p><div class=verse-container id=bv4:33.2><span>accuggato mahāmuni; </span></div><p><div class=verse-container id=bv4:33.3><span>Sobhate uḷurājāva, </span></div><p><div class=verse-container id=bv4:33.4><span>sūriyo majjhanhike yathā. </span></div><p><div class=verse-container id=bv4:34.1><span>Vassasatasahassāni, </span></div><p><div class=verse-container id=bv4:34.2><span>āyu vijjati tāvade; </span></div><p><div class=verse-container id=bv4:34.3><span>Tāvatā tiṭṭhamāno so, </span></div><p><div class=verse-container id=bv4:34.4><span>tāresi janataṁ bahuṁ. </span></div><p><div class=verse-container id=bv4:35.1><span>Khīṇāsavehi vimalehi, </span></div><p><div class=verse-container id=bv4:35.2><span>vicittā āsi medanī; </span></div><p><div class=verse-container id=bv4:35.3><span>Yathā gaganamuḷūhi, </span></div><p><div class=verse-container id=bv4:35.4><span>evaṁ so upasobhatha. </span></div><p><div class=verse-container id=bv4:36.1><span>Tepi nāgā appameyyā, </span></div><p><div class=verse-container id=bv4:36.2><span>asaṅkhobbhā durāsadā; </span></div><p><div class=verse-container id=bv4:36.3><span>Vijjupātaṁva dassetvā, </span></div><p><div class=verse-container id=bv4:36.4><span>nibbutā te mahāyasā. </span></div><p><div class=verse-container id=bv4:37.1><span>Sā ca atuliyā jinassa iddhi, </span></div><p><div class=verse-container id=bv4:37.2><span>Ñāṇaparibhāvito ca samādhi; </span></div><p><div class=verse-container id=bv4:37.3><span>Sabbaṁ tamantarahitaṁ, </span></div><p><div class=verse-container id=bv4:37.4><span>Nanu rittā sabbasaṅkhārā. </span></div><p><div class=verse-container id=bv4:38.1><span>Koṇḍañño pavaro buddho, </span></div><p><div class=verse-container id=bv4:38.2><span>Candārāmamhi nibbuto; </span></div><p><div class=verse-container id=bv4:38.3><span>Tattheva cetiyo citto, </span></div><p><div class=verse-container id=bv4:38.4><span>Satta yojanamussito”ti. </span></div><p><div class=verse-container id=bv4:39.1><span>Koṇḍaññassa bhagavato vaṁso dutiyo. </span></div><div class=flex-between><a href=/canon/en/pli/ms/sutta/kn/bv/bv0003.html>Previous</a><a href=/canon/en/pli/ms/sutta/kn/bv/bv0005.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>