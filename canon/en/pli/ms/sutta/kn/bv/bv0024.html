<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0023.html>Previous</a><a href=/canon/en/pli/ms/sutta/kn/bv/bv0025.html>Next</a></div><p><div class=verse-container id=bv24:0.1><span>Buddhavaṁsa </span></div><p><div class=verse-container id=bv24:0.2><span class=big-bold>24. Kakusandhabuddhavaṁsa </span></div><p><div class=verse-container id=bv24:1.1><span>“Vessabhussa aparena, </span></div><p><div class=verse-container id=bv24:1.2><span>sambuddho dvipaduttamo; </span></div><p><div class=verse-container id=bv24:1.3><span>Kakusandho nāma nāmena, </span></div><p><div class=verse-container id=bv24:1.4><span>appameyyo durāsado. </span></div><p><div class=verse-container id=bv24:2.1><span>Ugghāṭetvā sabbabhavaṁ, </span></div><p><div class=verse-container id=bv24:2.2><span>cariyāya pāramiṁ gato; </span></div><p><div class=verse-container id=bv24:2.3><span>Sīhova pañjaraṁ bhetvā, </span></div><p><div class=verse-container id=bv24:2.4><span>patto sambodhimuttamaṁ. </span></div><p><div class=verse-container id=bv24:3.1><span>Dhammacakkaṁ pavattente, </span></div><p><div class=verse-container id=bv24:3.2><span>Kakusandhe lokanāyake; </span></div><p><div class=verse-container id=bv24:3.3><span>Cattārīsakoṭisahassānaṁ, </span></div><p><div class=verse-container id=bv24:3.4><span>Dhammābhisamayo ahu. </span></div><p><div class=verse-container id=bv24:4.1><span>Antalikkhamhi ākāse, </span></div><p><div class=verse-container id=bv24:4.2><span>yamakaṁ katvā vikubbanaṁ; </span></div><p><div class=verse-container id=bv24:4.3><span>Tiṁsakoṭisahassānaṁ, </span></div><p><div class=verse-container id=bv24:4.4><span>bodhesi devamānuse. </span></div><p><div class=verse-container id=bv24:5.1><span>Naradevassa yakkhassa, </span></div><p><div class=verse-container id=bv24:5.2><span>catusaccappakāsane; </span></div><p><div class=verse-container id=bv24:5.3><span>Dhammābhisamayo tassa, </span></div><p><div class=verse-container id=bv24:5.4><span>gaṇanāto asaṅkhiyo. </span></div><p><div class=verse-container id=bv24:6.1><span>Kakusandhassa bhagavato, </span></div><p><div class=verse-container id=bv24:6.2><span>eko āsi samāgamo; </span></div><p><div class=verse-container id=bv24:6.3><span>Khīṇāsavānaṁ vimalānaṁ, </span></div><p><div class=verse-container id=bv24:6.4><span>santacittāna tādinaṁ. </span></div><p><div class=verse-container id=bv24:7.1><span>Cattālīsasahassānaṁ, </span></div><p><div class=verse-container id=bv24:7.2><span>tadā āsi samāgamo; </span></div><p><div class=verse-container id=bv24:7.3><span>Dantabhūmimanuppattānaṁ, </span></div><p><div class=verse-container id=bv24:7.4><span>āsavārigaṇakkhayā. </span></div><p><div class=verse-container id=bv24:8.1><span>Ahaṁ tena samayena, </span></div><p><div class=verse-container id=bv24:8.2><span>khemo nāmāsi khattiyo; </span></div><p><div class=verse-container id=bv24:8.3><span>Tathāgate jinaputte, </span></div><p><div class=verse-container id=bv24:8.4><span>dānaṁ datvā anappakaṁ. </span></div><p><div class=verse-container id=bv24:9.1><span>Pattañca cīvaraṁ datvā, </span></div><p><div class=verse-container id=bv24:9.2><span>añjanaṁ madhulaṭṭhikaṁ; </span></div><p><div class=verse-container id=bv24:9.3><span>Imetaṁ patthitaṁ sabbaṁ, </span></div><p><div class=verse-container id=bv24:9.4><span>paṭiyādemi varaṁ varaṁ. </span></div><p><div class=verse-container id=bv24:10.1><span>Sopi maṁ buddho byākāsi, </span></div><p><div class=verse-container id=bv24:10.2><span>kakusandho vināyako; </span></div><p><div class=verse-container id=bv24:10.3><span>‘Imamhi bhaddake kappe, </span></div><p><div class=verse-container id=bv24:10.4><span>ayaṁ buddho bhavissati. </span></div><p><div class=verse-container id=bv24:11.1><span>Ahu kapilavhayā rammā, </span></div><p><div class=verse-container id=bv24:11.2><span>…pe… </span></div><p><div class=verse-container id=bv24:11.3><span>hessāma sammukhā imaṁ’. </span></div><p><div class=verse-container id=bv24:12.1><span>Tassāpi vacanaṁ sutvā, </span></div><p><div class=verse-container id=bv24:12.2><span>bhiyyo cittaṁ pasādayiṁ; </span></div><p><div class=verse-container id=bv24:12.3><span>Uttariṁ vatamadhiṭṭhāsiṁ, </span></div><p><div class=verse-container id=bv24:12.4><span>dasapāramipūriyā. </span></div><p><div class=verse-container id=bv24:13.1><span>Nagaraṁ khemāvatī nāma, </span></div><p><div class=verse-container id=bv24:13.2><span>khemo nāmāsahaṁ tadā; </span></div><p><div class=verse-container id=bv24:13.3><span>Sabbaññutaṁ gavesanto, </span></div><p><div class=verse-container id=bv24:13.4><span>pabbajiṁ tassa santike. </span></div><p><div class=verse-container id=bv24:14.1><span>Brāhmaṇo aggidatto ca, </span></div><p><div class=verse-container id=bv24:14.2><span>āsi buddhassa so pitā; </span></div><p><div class=verse-container id=bv24:14.3><span>Visākhā nāma janikā, </span></div><p><div class=verse-container id=bv24:14.4><span>kakusandhassa satthuno. </span></div><p><div class=verse-container id=bv24:15.1><span>Vasate tattha kheme pure, </span></div><p><div class=verse-container id=bv24:15.2><span>sambuddhassa mahākulaṁ; </span></div><p><div class=verse-container id=bv24:15.3><span>Narānaṁ pavaraṁ seṭṭhaṁ, </span></div><p><div class=verse-container id=bv24:15.4><span>jātimantaṁ mahāyasaṁ. </span></div><p><div class=verse-container id=bv24:16.1><span>Catuvassasahassāni, </span></div><p><div class=verse-container id=bv24:16.2><span>Agāraṁ ajjha so vasi; </span></div><p><div class=verse-container id=bv24:16.3><span>Kāmakāmavaṇṇakāmasuddhināmā, </span></div><p><div class=verse-container id=bv24:16.4><span>Tayo pāsādamuttamā. </span></div><p><div class=verse-container id=bv24:17.1><span>Samattiṁsasahassāni, </span></div><p><div class=verse-container id=bv24:17.2><span>nāriyo samalaṅkatā; </span></div><p><div class=verse-container id=bv24:17.3><span>Rocinī nāma sā nārī, </span></div><p><div class=verse-container id=bv24:17.4><span>uttaro nāma atrajo. </span></div><p><div class=verse-container id=bv24:18.1><span>Nimitte caturo disvā, </span></div><p><div class=verse-container id=bv24:18.2><span>rathayānena nikkhami; </span></div><p><div class=verse-container id=bv24:18.3><span>Anūnaaṭṭhamāsāni, </span></div><p><div class=verse-container id=bv24:18.4><span>padhānaṁ padahī jino. </span></div><p><div class=verse-container id=bv24:19.1><span>Brahmunā yācito santo, </span></div><p><div class=verse-container id=bv24:19.2><span>kakusandho vināyako; </span></div><p><div class=verse-container id=bv24:19.3><span>Vatti cakkaṁ mahāvīro, </span></div><p><div class=verse-container id=bv24:19.4><span>migadāye naruttamo. </span></div><p><div class=verse-container id=bv24:20.1><span>Vidhuro ca sañjīvo ca, </span></div><p><div class=verse-container id=bv24:20.2><span>ahesuṁ aggasāvakā; </span></div><p><div class=verse-container id=bv24:20.3><span>Buddhijo nāmupaṭṭhāko, </span></div><p><div class=verse-container id=bv24:20.4><span>kakusandhassa satthuno. </span></div><p><div class=verse-container id=bv24:21.1><span>Sāmā ca campānāmā ca, </span></div><p><div class=verse-container id=bv24:21.2><span>ahesuṁ aggasāvikā; </span></div><p><div class=verse-container id=bv24:21.3><span>Bodhi tassa bhagavato, </span></div><p><div class=verse-container id=bv24:21.4><span>sirīsoti pavuccati. </span></div><p><div class=verse-container id=bv24:22.1><span>Accuto ca sumano ca, </span></div><p><div class=verse-container id=bv24:22.2><span>ahesuṁ aggupaṭṭhakā; </span></div><p><div class=verse-container id=bv24:22.3><span>Nandā ceva sunandā ca, </span></div><p><div class=verse-container id=bv24:22.4><span>ahesuṁ aggupaṭṭhikā. </span></div><p><div class=verse-container id=bv24:23.1><span>Cattālīsaratanāni, </span></div><p><div class=verse-container id=bv24:23.2><span>accuggato mahāmuni; </span></div><p><div class=verse-container id=bv24:23.3><span>Kanakappabhā niccharati, </span></div><p><div class=verse-container id=bv24:23.4><span>samantā dasayojanaṁ. </span></div><p><div class=verse-container id=bv24:24.1><span>Cattālīsavassasahassāni, </span></div><p><div class=verse-container id=bv24:24.2><span>Āyu tassa mahesino; </span></div><p><div class=verse-container id=bv24:24.3><span>Tāvatā tiṭṭhamāno so, </span></div><p><div class=verse-container id=bv24:24.4><span>Tāresi janataṁ bahuṁ. </span></div><p><div class=verse-container id=bv24:25.1><span>Dhammāpaṇaṁ pasāretvā, </span></div><p><div class=verse-container id=bv24:25.2><span>naranārīnaṁ sadevake; </span></div><p><div class=verse-container id=bv24:25.3><span>Naditvā sīhanādaṁva, </span></div><p><div class=verse-container id=bv24:25.4><span>nibbuto so sasāvako. </span></div><p><div class=verse-container id=bv24:26.1><span>Aṭṭhaṅgavacanasampanno, </span></div><p><div class=verse-container id=bv24:26.2><span>acchiddāni nirantaraṁ; </span></div><p><div class=verse-container id=bv24:26.3><span>Sabbaṁ tamantarahitaṁ, </span></div><p><div class=verse-container id=bv24:26.4><span>nanu rittā sabbasaṅkhārā. </span></div><p><div class=verse-container id=bv24:27.1><span>Kakusandho jinavaro, </span></div><p><div class=verse-container id=bv24:27.2><span>Khemārāmamhi nibbuto; </span></div><p><div class=verse-container id=bv24:27.3><span>Tatthevassa thūpavaro, </span></div><p><div class=verse-container id=bv24:27.4><span>Gāvutaṁ nabhamuggato”ti. </span></div><p><div class=verse-container id=bv24:28.1><span>Kakusandhassa bhagavato vaṁso dvāvīsatimo. </span></div><div class=flex-between><a href=/canon/en/pli/ms/sutta/kn/bv/bv0023.html>Previous</a><a href=/canon/en/pli/ms/sutta/kn/bv/bv0025.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>