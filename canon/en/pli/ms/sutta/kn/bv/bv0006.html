<!doctypehtml><html data-theme=dark lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><meta content=dark name=color-scheme><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><a class=navbar-item href=/search/?lang_code=en> Search </a></ul></nav><nav aria-label=breadcrumb class=container><ul><li><a href=/canon/en/pli.html> Pali </a><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0005.html>Previous</a><a href=/canon/en/pli/ms/sutta/kn/bv/bv0007.html>Next</a></div><p id=bv6:0.1><span class=root>Buddhavaṁsa </span><br><p id=bv6:0.2><span class="root big-bold">6. Sumanabuddhavaṁsa </span><br><p id=bv6:1.1><span class=root>“Maṅgalassa aparena, </span><br><p id=bv6:1.2><span class=root>sumano nāma nāyako; </span><br><p id=bv6:1.3><span class=root>Sabbadhammehi asamo, </span><br><p id=bv6:1.4><span class=root>sabbasattānamuttamo. </span><br><p id=bv6:2.1><span class=root>Tadā amatabheriṁ so, </span><br><p id=bv6:2.2><span class=root>āhanī mekhale pure; </span><br><p id=bv6:2.3><span class=root>Dhammasaṅkhasamāyuttaṁ, </span><br><p id=bv6:2.4><span class=root>navaṅgaṁ jinasāsanaṁ. </span><br><p id=bv6:3.1><span class=root>Nijjinitvā kilese so, </span><br><p id=bv6:3.2><span class=root>patvā sambodhimuttamaṁ; </span><br><p id=bv6:3.3><span class=root>Māpesi nagaraṁ satthā, </span><br><p id=bv6:3.4><span class=root>saddhammapuravaruttamaṁ. </span><br><p id=bv6:4.1><span class=root>Nirantaraṁ akuṭilaṁ, </span><br><p id=bv6:4.2><span class=root>ujuṁ vipulavitthataṁ; </span><br><p id=bv6:4.3><span class=root>Māpesi so mahāvīthiṁ, </span><br><p id=bv6:4.4><span class=root>satipaṭṭhānavaruttamaṁ. </span><br><p id=bv6:5.1><span class=root>Phale cattāri sāmaññe, </span><br><p id=bv6:5.2><span class=root>catasso paṭisambhidā; </span><br><p id=bv6:5.3><span class=root>Chaḷabhiññāṭṭhasamāpattī, </span><br><p id=bv6:5.4><span class=root>pasāresi tattha vīthiyaṁ. </span><br><p id=bv6:6.1><span class=root>Ye appamattā akhilā, </span><br><p id=bv6:6.2><span class=root>hirivīriyehupāgatā; </span><br><p id=bv6:6.3><span class=root>Te te ime guṇavare, </span><br><p id=bv6:6.4><span class=root>ādiyanti yathā sukhaṁ. </span><br><p id=bv6:7.1><span class=root>Evametena yogena, </span><br><p id=bv6:7.2><span class=root>uddharanto mahājanaṁ; </span><br><p id=bv6:7.3><span class=root>Bodhesi paṭhamaṁ satthā, </span><br><p id=bv6:7.4><span class=root>koṭisatasahassiyo. </span><br><p id=bv6:8.1><span class=root>Yamhi kāle mahāvīro, </span><br><p id=bv6:8.2><span class=root>ovadī titthiye gaṇe; </span><br><p id=bv6:8.3><span class=root>Koṭisahassābhisamiṁsu, </span><br><p id=bv6:8.4><span class=root>dutiye dhammadesane. </span><br><p id=bv6:9.1><span class=root>Yadā devā manussā ca, </span><br><p id=bv6:9.2><span class=root>samaggā ekamānasā; </span><br><p id=bv6:9.3><span class=root>Nirodhapañhaṁ pucchiṁsu, </span><br><p id=bv6:9.4><span class=root>saṁsayañcāpi mānasaṁ. </span><br><p id=bv6:10.1><span class=root>Tadāpi dhammadesane, </span><br><p id=bv6:10.2><span class=root>nirodhaparidīpane; </span><br><p id=bv6:10.3><span class=root>Navutikoṭisahassānaṁ, </span><br><p id=bv6:10.4><span class=root>tatiyābhisamayo ahu. </span><br><p id=bv6:11.1><span class=root>Sannipātā tayo āsuṁ, </span><br><p id=bv6:11.2><span class=root>sumanassa mahesino; </span><br><p id=bv6:11.3><span class=root>Khīṇāsavānaṁ vimalānaṁ, </span><br><p id=bv6:11.4><span class=root>santacittāna tādinaṁ. </span><br><p id=bv6:12.1><span class=root>Vassaṁvutthassa bhagavato, </span><br><p id=bv6:12.2><span class=root>abhighuṭṭhe pavāraṇe; </span><br><p id=bv6:12.3><span class=root>Koṭisatasahassehi, </span><br><p id=bv6:12.4><span class=root>pavāresi tathāgato. </span><br><p id=bv6:13.1><span class=root>Tatoparaṁ sannipāte, </span><br><p id=bv6:13.2><span class=root>vimale kañcanapabbate; </span><br><p id=bv6:13.3><span class=root>Navutikoṭisahassānaṁ, </span><br><p id=bv6:13.4><span class=root>dutiyo āsi samāgamo. </span><br><p id=bv6:14.1><span class=root>Yadā sakko devarājā, </span><br><p id=bv6:14.2><span class=root>buddhadassanupāgami; </span><br><p id=bv6:14.3><span class=root>Asītikoṭisahassānaṁ, </span><br><p id=bv6:14.4><span class=root>tatiyo āsi samāgamo. </span><br><p id=bv6:15.1><span class=root>Ahaṁ tena samayena, </span><br><p id=bv6:15.2><span class=root>nāgarājā mahiddhiko; </span><br><p id=bv6:15.3><span class=root>Atulo nāma nāmena, </span><br><p id=bv6:15.4><span class=root>ussannakusalasañcayo. </span><br><p id=bv6:16.1><span class=root>Tadāhaṁ nāgabhavanā, </span><br><p id=bv6:16.2><span class=root>nikkhamitvā sañātibhi; </span><br><p id=bv6:16.3><span class=root>Nāgānaṁ dibbaturiyehi, </span><br><p id=bv6:16.4><span class=root>sasaṅghaṁ jinamupaṭṭhahiṁ. </span><br><p id=bv6:17.1><span class=root>Koṭisatasahassānaṁ, </span><br><p id=bv6:17.2><span class=root>annapānena tappayiṁ; </span><br><p id=bv6:17.3><span class=root>Paccekadussayugaṁ datvā, </span><br><p id=bv6:17.4><span class=root>saraṇaṁ tamupāgamiṁ. </span><br><p id=bv6:18.1><span class=root>Sopi maṁ buddho byākāsi, </span><br><p id=bv6:18.2><span class=root>sumano lokanāyako; </span><br><p id=bv6:18.3><span class=root>‘Aparimeyyito kappe, </span><br><p id=bv6:18.4><span class=root>ayaṁ buddho bhavissati. </span><br><p id=bv6:19.1><span class=root>Padhānaṁ padahitvāna, </span><br><p id=bv6:19.2><span class=root>…pe… </span><br><p id=bv6:19.3><span class=root>hessāma sammukhā imaṁ’. </span><br><p id=bv6:20.1><span class=root>Tassāpi vacanaṁ sutvā, </span><br><p id=bv6:20.2><span class=root>bhiyyo cittaṁ pasādayiṁ; </span><br><p id=bv6:20.3><span class=root>Uttariṁ vatamadhiṭṭhāsiṁ, </span><br><p id=bv6:20.4><span class=root>dasapāramipūriyā. </span><br><p id=bv6:21.1><span class=root>Nagaraṁ mekhalaṁ nāma, </span><br><p id=bv6:21.2><span class=root>sudatto nāma khattiyo; </span><br><p id=bv6:21.3><span class=root>Sirimā nāma janikā, </span><br><p id=bv6:21.4><span class=root>sumanassa mahesino. </span><br><p id=bv6:22.1><span class=root>Navavassasahassāni, </span><br><p id=bv6:22.2><span class=root>agāraṁ ajjha so vasi; </span><br><p id=bv6:22.3><span class=root>Cando sucando vaṭaṁso ca, </span><br><p id=bv6:22.4><span class=root>tayo pāsādamuttamā. </span><br><p id=bv6:23.1><span class=root>Tesaṭṭhisatasahassāni, </span><br><p id=bv6:23.2><span class=root>nāriyo samalaṅkatā; </span><br><p id=bv6:23.3><span class=root>Vaṭaṁsikā nāma nārī, </span><br><p id=bv6:23.4><span class=root>anūpamo nāma atrajo. </span><br><p id=bv6:24.1><span class=root>Nimitte caturo disvā, </span><br><p id=bv6:24.2><span class=root>hatthiyānena nikkhami; </span><br><p id=bv6:24.3><span class=root>Anūnadasamāsāni, </span><br><p id=bv6:24.4><span class=root>padhānaṁ padahī jino. </span><br><p id=bv6:25.1><span class=root>Brahmunā yācito santo, </span><br><p id=bv6:25.2><span class=root>sumano lokanāyako; </span><br><p id=bv6:25.3><span class=root>Vatti cakkaṁ mahāvīro, </span><br><p id=bv6:25.4><span class=root>mekhale puramuttame. </span><br><p id=bv6:26.1><span class=root>Saraṇo bhāvitatto ca, </span><br><p id=bv6:26.2><span class=root>ahesuṁ aggasāvakā; </span><br><p id=bv6:26.3><span class=root>Udeno nāmupaṭṭhāko, </span><br><p id=bv6:26.4><span class=root>sumanassa mahesino. </span><br><p id=bv6:27.1><span class=root>Soṇā ca upasoṇā ca, </span><br><p id=bv6:27.2><span class=root>ahesuṁ aggasāvikā; </span><br><p id=bv6:27.3><span class=root>Sopi buddho amitayaso, </span><br><p id=bv6:27.4><span class=root>nāgamūle abujjhatha. </span><br><p id=bv6:28.1><span class=root>Varuṇo ceva saraṇo ca, </span><br><p id=bv6:28.2><span class=root>ahesuṁ aggupaṭṭhakā; </span><br><p id=bv6:28.3><span class=root>Cālā ca upacālā ca, </span><br><p id=bv6:28.4><span class=root>ahesuṁ aggupaṭṭhikā. </span><br><p id=bv6:29.1><span class=root>Uccattanena so buddho, </span><br><p id=bv6:29.2><span class=root>navutihatthamuggato; </span><br><p id=bv6:29.3><span class=root>Kañcanagghiyasaṅkāso, </span><br><p id=bv6:29.4><span class=root>dasasahassī virocati. </span><br><p id=bv6:30.1><span class=root>Navutivassasahassāni, </span><br><p id=bv6:30.2><span class=root>āyu vijjati tāvade; </span><br><p id=bv6:30.3><span class=root>Tāvatā tiṭṭhamāno so, </span><br><p id=bv6:30.4><span class=root>tāresi janataṁ bahuṁ. </span><br><p id=bv6:31.1><span class=root>Tāraṇīye tārayitvā, </span><br><p id=bv6:31.2><span class=root>bodhanīye ca bodhayi; </span><br><p id=bv6:31.3><span class=root>Parinibbāyi sambuddho, </span><br><p id=bv6:31.4><span class=root>uḷurājāva atthami. </span><br><p id=bv6:32.1><span class=root>Te ca khīṇāsavā bhikkhū, </span><br><p id=bv6:32.2><span class=root>so ca buddho asādiso; </span><br><p id=bv6:32.3><span class=root>Atulappabhaṁ dassayitvā, </span><br><p id=bv6:32.4><span class=root>nibbutā ye mahāyasā. </span><br><p id=bv6:33.1><span class=root>Tañca ñāṇaṁ atuliyaṁ, </span><br><p id=bv6:33.2><span class=root>Tāni ca atulāni ratanāni; </span><br><p id=bv6:33.3><span class=root>Sabbaṁ tamantarahitaṁ, </span><br><p id=bv6:33.4><span class=root>Nanu rittā sabbasaṅkhārā. </span><br><p id=bv6:34.1><span class=root>Sumano yasadharo buddho, </span><br><p id=bv6:34.2><span class=root>Aṅgārāmamhi nibbuto; </span><br><p id=bv6:34.3><span class=root>Tattheva tassa jinathūpo, </span><br><p id=bv6:34.4><span class=root>Catuyojanamuggato”ti. </span><br><p id=bv6:35.1><span class=root>Sumanassa bhagavato vaṁso catuttho. </span><br></main><footer class="container footer"><small><a href=/about/>Contact info</a></small></footer>