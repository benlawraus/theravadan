<!doctypehtml><html lang=en><meta charset=utf-8><meta content="Theravada sutta and translations"name=description><meta content=width=device-width,initial-scale=1.0 name=viewport><link href=/static/canon/css/Montserrat.css rel=stylesheet><link href=/static/pico-main/css/pico.css rel=stylesheet><link href=/static/canon/css/custom.css rel=stylesheet><link href=/static/canon/css/authorcolors.css rel=stylesheet><link href=/static/canon/img/favicon.jpeg rel=icon type=image/jpeg><link href=/static/canon/css/author_toggle.css rel=stylesheet><style></style><script src=/static/canon/js/no-flash-theme.js></script><title>Theravadan</title><body><nav class=container><ul><li><a class=navbar-item href=/> THERAVADA </a></ul><ul><button aria-label="Toggle dark mode"class=theme-toggle id=theme-toggle><span class=light-icon>🔆</span> <span class=dark-icon>🌙</span></button></ul><ul><a class=navbar-item href=/search/en.html> Search </a></ul></nav><nav aria-label=breadcrumb class=container><ul><li><a href=/canon/en/pli/ms.html> Mahāsaṅgīti Tipiṭaka Buddhavasse 2500 </a><li><a href=/canon/en/pli/ms/sutta.html> Suttapiṭaka </a><li><a href=/canon/en/pli/ms/sutta/kn.html> Khuddakanikāya </a><li><a href=/canon/en/pli/ms/sutta/kn/bv.html> Buddhavaṁsa </a></ul></nav><main class=container><p>From:<div class=flex-between><a href=/canon/en/pli/ms/sutta/kn/bv/bv0020.html>Previous</a><a href=/canon/en/pli/ms/sutta/kn/bv/bv0022.html>Next</a></div><p><div class=verse-container id=bv21:0.1><span>Buddhavaṁsa </span></div><p><div class=verse-container id=bv21:0.2><span class=big-bold>21 Vipassībuddhavaṁsa </span></div><p><div class=verse-container id=bv21:1.1><span>“Phussassa ca aparena, </span></div><p><div class=verse-container id=bv21:1.2><span>sambuddho dvipaduttamo; </span></div><p><div class=verse-container id=bv21:1.3><span>Vipassī nāma nāmena, </span></div><p><div class=verse-container id=bv21:1.4><span>loke uppajji cakkhumā. </span></div><p><div class=verse-container id=bv21:2.1><span>Avijjaṁ sabbaṁ padāletvā, </span></div><p><div class=verse-container id=bv21:2.2><span>patto sambodhimuttamaṁ; </span></div><p><div class=verse-container id=bv21:2.3><span>Dhammacakkaṁ pavattetuṁ, </span></div><p><div class=verse-container id=bv21:2.4><span>pakkāmi bandhumatīpuraṁ. </span></div><p><div class=verse-container id=bv21:3.1><span>Dhammacakkaṁ pavattetvā, </span></div><p><div class=verse-container id=bv21:3.2><span>ubho bodhesi nāyako; </span></div><p><div class=verse-container id=bv21:3.3><span>Gaṇanāya na vattabbo, </span></div><p><div class=verse-container id=bv21:3.4><span>paṭhamābhisamayo ahu. </span></div><p><div class=verse-container id=bv21:4.1><span>Punāparaṁ amitayaso, </span></div><p><div class=verse-container id=bv21:4.2><span>tattha saccaṁ pakāsayi; </span></div><p><div class=verse-container id=bv21:4.3><span>Caturāsītisahassānaṁ, </span></div><p><div class=verse-container id=bv21:4.4><span>dutiyābhisamayo ahu. </span></div><p><div class=verse-container id=bv21:5.1><span>Caturāsītisahassāni, </span></div><p><div class=verse-container id=bv21:5.2><span>sambuddhaṁ anupabbajuṁ; </span></div><p><div class=verse-container id=bv21:5.3><span>Tesamārāmapattānaṁ, </span></div><p><div class=verse-container id=bv21:5.4><span>dhammaṁ desesi cakkhumā. </span></div><p><div class=verse-container id=bv21:6.1><span>Sabbākārena bhāsato, </span></div><p><div class=verse-container id=bv21:6.2><span>sutvā upanisādino; </span></div><p><div class=verse-container id=bv21:6.3><span>Tepi dhammavaraṁ gantvā, </span></div><p><div class=verse-container id=bv21:6.4><span>tatiyābhisamayo ahu. </span></div><p><div class=verse-container id=bv21:7.1><span>Sannipātā tayo āsuṁ, </span></div><p><div class=verse-container id=bv21:7.2><span>vipassissa mahesino; </span></div><p><div class=verse-container id=bv21:7.3><span>Khīṇāsavānaṁ vimalānaṁ, </span></div><p><div class=verse-container id=bv21:7.4><span>santacittāna tādinaṁ. </span></div><p><div class=verse-container id=bv21:8.1><span>Aṭṭhasaṭṭhisatasahassānaṁ, </span></div><p><div class=verse-container id=bv21:8.2><span>Paṭhamo āsi samāgamo; </span></div><p><div class=verse-container id=bv21:8.3><span>Bhikkhusatasahassānaṁ, </span></div><p><div class=verse-container id=bv21:8.4><span>Dutiyo āsi samāgamo. </span></div><p><div class=verse-container id=bv21:9.1><span>Asītibhikkhusahassānaṁ, </span></div><p><div class=verse-container id=bv21:9.2><span>tatiyo āsi samāgamo; </span></div><p><div class=verse-container id=bv21:9.3><span>Tattha bhikkhugaṇamajjhe, </span></div><p><div class=verse-container id=bv21:9.4><span>sambuddho atirocati. </span></div><p><div class=verse-container id=bv21:10.1><span>Ahaṁ tena samayena, </span></div><p><div class=verse-container id=bv21:10.2><span>nāgarājā mahiddhiko; </span></div><p><div class=verse-container id=bv21:10.3><span>Atulo nāma nāmena, </span></div><p><div class=verse-container id=bv21:10.4><span>puññavanto jutindharo. </span></div><p><div class=verse-container id=bv21:11.1><span>Nekānaṁ nāgakoṭīnaṁ, </span></div><p><div class=verse-container id=bv21:11.2><span>parivāretvānahaṁ tadā; </span></div><p><div class=verse-container id=bv21:11.3><span>Vajjanto dibbaturiyehi, </span></div><p><div class=verse-container id=bv21:11.4><span>lokajeṭṭhaṁ upāgamiṁ. </span></div><p><div class=verse-container id=bv21:12.1><span>Upasaṅkamitvā sambuddhaṁ, </span></div><p><div class=verse-container id=bv21:12.2><span>Vipassiṁ lokanāyakaṁ; </span></div><p><div class=verse-container id=bv21:12.3><span>Maṇimuttaratanakhacitaṁ, </span></div><p><div class=verse-container id=bv21:12.4><span>Sabbābharaṇavibhūsitaṁ; </span></div><p><div class=verse-container id=bv21:12.5><span>Nimantetvā dhammarājassa, </span></div><p><div class=verse-container id=bv21:12.6><span>Suvaṇṇapīṭhamadāsahaṁ. </span></div><p><div class=verse-container id=bv21:13.1><span>Sopi maṁ buddho byākāsi, </span></div><p><div class=verse-container id=bv21:13.2><span>saṅghamajjhe nisīdiya; </span></div><p><div class=verse-container id=bv21:13.3><span>‘Ekanavutito kappe, </span></div><p><div class=verse-container id=bv21:13.4><span>ayaṁ buddho bhavissati. </span></div><p><div class=verse-container id=bv21:14.1><span>Ahu kapilavhayā rammā, </span></div><p><div class=verse-container id=bv21:14.2><span>nikkhamitvā tathāgato; </span></div><p><div class=verse-container id=bv21:14.3><span>Padhānaṁ padahitvāna, </span></div><p><div class=verse-container id=bv21:14.4><span>katvā dukkarakārikaṁ. </span></div><p><div class=verse-container id=bv21:15.1><span>Ajapālarukkhamūlasmiṁ, </span></div><p><div class=verse-container id=bv21:15.2><span>nisīditvā tathāgato; </span></div><p><div class=verse-container id=bv21:15.3><span>Tattha pāyāsaṁ paggayha, </span></div><p><div class=verse-container id=bv21:15.4><span>nerañjaramupehiti. </span></div><p><div class=verse-container id=bv21:16.1><span>Nerañjarāya tīramhi, </span></div><p><div class=verse-container id=bv21:16.2><span>pāyāsaṁ ada so jino; </span></div><p><div class=verse-container id=bv21:16.3><span>Paṭiyattavaramaggena, </span></div><p><div class=verse-container id=bv21:16.4><span>bodhimūlamupehiti. </span></div><p><div class=verse-container id=bv21:17.1><span>Tato padakkhiṇaṁ katvā, </span></div><p><div class=verse-container id=bv21:17.2><span>bodhimaṇḍaṁ anuttaro; </span></div><p><div class=verse-container id=bv21:17.3><span>Assatthamūle sambodhiṁ, </span></div><p><div class=verse-container id=bv21:17.4><span>bujjhissati mahāyaso. </span></div><p><div class=verse-container id=bv21:18.1><span>Imassa janikā mātā, </span></div><p><div class=verse-container id=bv21:18.2><span>māyā nāma bhavissati; </span></div><p><div class=verse-container id=bv21:18.3><span>Pitā suddhodano nāma, </span></div><p><div class=verse-container id=bv21:18.4><span>ayaṁ hessati gotamo. </span></div><p><div class=verse-container id=bv21:19.1><span>Anāsavā vītarāgā, </span></div><p><div class=verse-container id=bv21:19.2><span>santacittā samāhitā; </span></div><p><div class=verse-container id=bv21:19.3><span>Kolito upatisso ca, </span></div><p><div class=verse-container id=bv21:19.4><span>aggā hessanti sāvakā; </span></div><p><div class=verse-container id=bv21:19.5><span>Ānando nāmupaṭṭhāko, </span></div><p><div class=verse-container id=bv21:19.6><span>upaṭṭhissatimaṁ jinaṁ. </span></div><p><div class=verse-container id=bv21:20.1><span>Khemā uppalavaṇṇā ca, </span></div><p><div class=verse-container id=bv21:20.2><span>aggā hessanti sāvikā; </span></div><p><div class=verse-container id=bv21:20.3><span>Anāsavā vītarāgā, </span></div><p><div class=verse-container id=bv21:20.4><span>santacittā samāhitā; </span></div><p><div class=verse-container id=bv21:20.5><span>Bodhi tassa bhagavato, </span></div><p><div class=verse-container id=bv21:20.6><span>assatthoti pavuccati. </span></div><p><div class=verse-container id=bv21:21.1><span>Citto ca hatthāḷavako, </span></div><p><div class=verse-container id=bv21:21.2><span>aggā hessantupaṭṭhakā; </span></div><p><div class=verse-container id=bv21:21.3><span>Nandamātā ca uttarā, </span></div><p><div class=verse-container id=bv21:21.4><span>aggā hessantupaṭṭhikā; </span></div><p><div class=verse-container id=bv21:21.5><span>Āyu vassasataṁ tassa, </span></div><p><div class=verse-container id=bv21:21.6><span>gotamassa yasassino. </span></div><p><div class=verse-container id=bv21:22.1><span>Idaṁ sutvāna vacanaṁ, </span></div><p><div class=verse-container id=bv21:22.2><span>…pe… </span></div><p><div class=verse-container id=bv21:22.3><span>hessāma sammukhā imaṁ’. </span></div><p><div class=verse-container id=bv21:23.1><span>Tassāhaṁ vacanaṁ sutvā, </span></div><p><div class=verse-container id=bv21:23.2><span>bhiyyo cittaṁ pasādayiṁ; </span></div><p><div class=verse-container id=bv21:23.3><span>Uttariṁ vatamadhiṭṭhāsiṁ, </span></div><p><div class=verse-container id=bv21:23.4><span>dasapāramipūriyā. </span></div><p><div class=verse-container id=bv21:24.1><span>Nagaraṁ bandhumatī nāma, </span></div><p><div class=verse-container id=bv21:24.2><span>bandhumā nāma khattiyo; </span></div><p><div class=verse-container id=bv21:24.3><span>Mātā bandhumatī nāma, </span></div><p><div class=verse-container id=bv21:24.4><span>vipassissa mahesino. </span></div><p><div class=verse-container id=bv21:25.1><span>Aṭṭhavassasahassāni, </span></div><p><div class=verse-container id=bv21:25.2><span>agāraṁ ajjha so vasi; </span></div><p><div class=verse-container id=bv21:25.3><span>Nando sunando sirimā, </span></div><p><div class=verse-container id=bv21:25.4><span>tayo pāsādamuttamā. </span></div><p><div class=verse-container id=bv21:26.1><span>Ticattārīsasahassāni, </span></div><p><div class=verse-container id=bv21:26.2><span>Nāriyo samalaṅkatā; </span></div><p><div class=verse-container id=bv21:26.3><span>Sudassanā nāma sā nārī, </span></div><p><div class=verse-container id=bv21:26.4><span>Samavattakkhandho nāma atrajo. </span></div><p><div class=verse-container id=bv21:27.1><span>Nimitte caturo disvā, </span></div><p><div class=verse-container id=bv21:27.2><span>rathayānena nikkhami; </span></div><p><div class=verse-container id=bv21:27.3><span>Anūnaaṭṭhamāsāni, </span></div><p><div class=verse-container id=bv21:27.4><span>padhānaṁ padahī jino. </span></div><p><div class=verse-container id=bv21:28.1><span>Brahmunā yācito santo, </span></div><p><div class=verse-container id=bv21:28.2><span>vipassī lokanāyako; </span></div><p><div class=verse-container id=bv21:28.3><span>Vatti cakkaṁ mahāvīro, </span></div><p><div class=verse-container id=bv21:28.4><span>migadāye naruttamo. </span></div><p><div class=verse-container id=bv21:29.1><span>Khaṇḍo ca tissanāmo ca, </span></div><p><div class=verse-container id=bv21:29.2><span>ahesuṁ aggasāvakā; </span></div><p><div class=verse-container id=bv21:29.3><span>Asoko nāmupaṭṭhāko, </span></div><p><div class=verse-container id=bv21:29.4><span>vipassissa mahesino. </span></div><p><div class=verse-container id=bv21:30.1><span>Candā ca candamittā ca, </span></div><p><div class=verse-container id=bv21:30.2><span>ahesuṁ aggasāvikā; </span></div><p><div class=verse-container id=bv21:30.3><span>Bodhi tassa bhagavato, </span></div><p><div class=verse-container id=bv21:30.4><span>pāṭalīti pavuccati. </span></div><p><div class=verse-container id=bv21:31.1><span>Punabbasumitto nāgo ca, </span></div><p><div class=verse-container id=bv21:31.2><span>ahesuṁ aggupaṭṭhakā; </span></div><p><div class=verse-container id=bv21:31.3><span>Sirimā uttarā ceva, </span></div><p><div class=verse-container id=bv21:31.4><span>ahesuṁ aggupaṭṭhikā. </span></div><p><div class=verse-container id=bv21:32.1><span>Asītihatthamubbedho, </span></div><p><div class=verse-container id=bv21:32.2><span>vipassī lokanāyako; </span></div><p><div class=verse-container id=bv21:32.3><span>Pabhā niddhāvati tassa, </span></div><p><div class=verse-container id=bv21:32.4><span>samantā sattayojane. </span></div><p><div class=verse-container id=bv21:33.1><span>Asītivassasahassāni, </span></div><p><div class=verse-container id=bv21:33.2><span>āyu buddhassa tāvade; </span></div><p><div class=verse-container id=bv21:33.3><span>Tāvatā tiṭṭhamāno so, </span></div><p><div class=verse-container id=bv21:33.4><span>tāresi janataṁ bahuṁ. </span></div><p><div class=verse-container id=bv21:34.1><span>Bahudevamanussānaṁ, </span></div><p><div class=verse-container id=bv21:34.2><span>bandhanā parimocayi; </span></div><p><div class=verse-container id=bv21:34.3><span>Maggāmaggañca ācikkhi, </span></div><p><div class=verse-container id=bv21:34.4><span>avasesaputhujjane. </span></div><p><div class=verse-container id=bv21:35.1><span>Ālokaṁ dassayitvāna, </span></div><p><div class=verse-container id=bv21:35.2><span>desetvā amataṁ padaṁ; </span></div><p><div class=verse-container id=bv21:35.3><span>Jalitvā aggikkhandhova, </span></div><p><div class=verse-container id=bv21:35.4><span>nibbuto so sasāvako. </span></div><p><div class=verse-container id=bv21:36.1><span>Iddhivaraṁ puññavaraṁ, </span></div><p><div class=verse-container id=bv21:36.2><span>lakkhaṇañca kusumitaṁ; </span></div><p><div class=verse-container id=bv21:36.3><span>Sabbaṁ tamantarahitaṁ, </span></div><p><div class=verse-container id=bv21:36.4><span>nanu rittā sabbasaṅkhārā. </span></div><p><div class=verse-container id=bv21:37.1><span>Vipassī jinavaro buddho, </span></div><p><div class=verse-container id=bv21:37.2><span>Sumittārāmamhi nibbuto; </span></div><p><div class=verse-container id=bv21:37.3><span>Tatthevassa thūpavaro, </span></div><p><div class=verse-container id=bv21:37.4><span>Sattayojanamussito”ti. </span></div><p><div class=verse-container id=bv21:38.1><span>Vipassissa bhagavato vaṁso ekūnavīsatimo. </span></div><div class=flex-between><a href=/canon/en/pli/ms/sutta/kn/bv/bv0020.html>Previous</a><a href=/canon/en/pli/ms/sutta/kn/bv/bv0022.html>Next</a></div></main><footer class="container footer"><small><a href=/about/>Contact info</a></small></footer><script src=/static/canon/js/theme.js></script><script src=/static/canon/js/author_toggle.js></script>